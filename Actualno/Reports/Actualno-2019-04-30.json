{"url": "https://www.actualno.com/sofia/spirat-parnoto-v-stolicata-news_744641.html", "text": "   съобщават от „Топлофикация София“.     От дружеството напомнят, че стартира кампанията за отчитане на уредите за дялово разпределение и изготвянето на изравнителните сметки за периода 1 май 2018 г. - 30 април 2019 г.   По тази причина от дружеството призовават клиентите да осигурят достъп до всички жилища, включително и до апартаментите, в които отоплителните тела не се използват или са свалени.  ", "date": "2019.04.30", "title": "Спират парното в столицата"}
{"url": "https://www.actualno.com/vraza/novi-dizelovi-avtobusi-sa-kluchovoto-reshenie-za-gradskija-transport-vyv-vraca-news_744643.html", "text": "        Според кмета Каменов, това ще реши бъдещото развитие на градския транспорт в града.   На днешната сесия на ОбС стана ясно, че ще бъде обявена обществена поръчка за избор на изпълнител, който ще осигури с висок екологичен клас -  не по-малко от 14 на брой.\r\nЗа закупуването на тролейбусите са предвидени 300 000 лева от бюджета на Община Враца. По този начин  в транспортната схема на града под Околчица ще се използва максимално изградената досега контактна мрежа в града, която ще бъде обслужвана от по-нови тролейбуси. Там, където няма мрежа, транспортът ще бъде обслужван от дизеловите автобуси.  Местната власт подготвя предложение в рамките на новия програмен период да бъде осигурено финансиране за общините, които имат контактна мрежа и съществуващ екологичен транспорт, чрез което да им се даде възможност за кандидатстване по програми с европейско финансиране.   ", "date": "2019.04.30", "title": "Нови дизелови автобуси са ключовото решение за градския транспорт във Враца"}
{"url": "https://www.actualno.com/politics/uvolniha-rykovoditel-vyv-fond-zemedelie-zaradi-kyshtite-za-gosti-news_744657.html", "text": "  По министърът на земеделието, храните и горите Румен Порожанов поиска оставката на зам.-изпълнителния директор на Държавен фонд „Земеделие“ Иванка Багдатова-Мизова, съобщиха от пресцентъра на земеделското министерство.     Причината е информация, че телефонът ѝ е обявен в сайт за резервации (www.hoteliinfo.com) на къща за гости „Тара“ в с. Юндола. Предстои да бъде извършена проверка.   Иванка Багдатова-Мизова подаде своята оставка и тя ще бъде приета.\r\nБагдатова-Мизова е родена на 2 януари 1979 г. През 2002 г. придобива бакалавърска степен по специалност „Икономическа информатика”. Завършва магистратура в специалност „Счетоводство и контрол” в УНСС – София през 2004 г. Владее английски език.  Кариерата ѝ започва през 2002 г., като младши експерт в дирекция „Животновъдство” в Министерство на земеделието и храните. От 2003 г. тя заема различни длъжности в Държавен фонд „Земеделие” в дирекция „Инвестиционни схеми за подпомагане” включително и директор.\r\nС решение на Управителния съвет на ДФ „Земеделие” от 29 август 2014 г. Багдатова-Мизова е назначена за заместник изпълнителен директор с ресори „Селскостопански пазарни механизми“, Оперативна програма „Рибарство и аквакултури“- 2007-2013 и програма САПАРД. На заседание на 27 ноември 2014 г. е освободена от поста заместник изпълнителен директор и поема поста директор на дирекция „Инвестиционни схеми за подпомагане“.   На 10 март 2017 г. УС на ДФЗ взема решение Иванка Багдатова-Мизова да отговаря за ресорите „Селскостопански пазарни механизми“, „Технически инспекторат“ и „Държавни помощи”. На заседание на УС на ДФЗ от 15 юни 2017 г. са определени нови ресори на отговорност:, „Селскостопански пазарни механизми“, „Краткосрочни схеми за подпомагане“, „Инвестиционни схеми за подпомагане” и Програма за морско дело и рибарство 2014-2020.    ", "date": "2019.04.30", "title": "Уволниха ръководител във фонд \"Земеделие\" заради къщите за гости"}
{"url": "https://www.actualno.com/society/novinite-naj-vajnoto-za-denja-30-april-news_744626.html", "text": "  Редакционният екип на ви представя най-важните новини за изминалия ден, 30 април.      През 2018 г. линията на бедност общо за страната e 351.11 лв. средномесечно на човек от домакинство. При този размер на линията под прага на бедност са били 1 550.8 хил. души, или 22 на сто от населението на страната, съобщи Националният статистически институт.   Столичната община е развързала щедро кесията за закупуването на градски мебели при течащия ремонт на центъра. Какво и откъде да се купува, до голяма степен е било предрешено още на ниво проект, като цените при някои артикули сериозно надхвърлят пазарните. Твърденията, че е скрита офертата на един от изпълнителите на ремонта  в централна градска част е поредна фалшива новина. Това каза пред  журналисти кметът на София Йорданка Фандъкова във връзка с медийни  публикации, според които общината си е поръчала скъпи пейки и кошчета за  боклук, а ценовите оферти са скрити.     Pending – това е надписът, който излиза в официалния сайт на Международния център за арбитраж при инвестиционни спорове (орган на Световната банка), когато бъде потърсена информация за делото, заведено от Оманския държавен фонд срещу България заради КТБ. Думичката е в графата \"статут на делото\". Върховният административен съд отхвърли жалбата на фирмата \"Българските машини за гласуване\" срещу избора на \"Сиела Норма\" за доставчик в обществената поръчка за осигуряване на 3000 машини за гласуване за изборите за Европейския парламент на 26 май.    По разпореждане на премиера Бойко Борисов министърът на земеделието, храните и горите Румен Порожанов поиска оставката на зам.-изпълнителния директор на Държавен фонд „Земеделие“ Иванка Багдатова-Мизова, тя я подаде. Русия държи 236 политически затворници, сочи изследване, цитирано от АФП. Докладът е изготвен от базираната във Вашингтон организация за защита на човешките права Perseus Strategies. Руският енергиен гигант \"Газпром\" все още вижда \"шанс\" за въвеждането в експлоатация на газопровода \"Северен поток\" 2 до края на настоящата година, въпреки липсата на разрешение от страна на Дания за полагане на тръбите. Само две години, след като беше отстранен от кормилото на  Социалистическата партия и завръщането му на поста с победата на  партийните избори, Педро Санчес спечели парламентарните избори в Испания  по-убедително, отколкото се очакваше, пише испанският вестник El Pais. Нарухито стана новият император на Япония в полунощ в сряда, поемайки най-старата монархия в света след историческото абдикиране на баща си Акихито. Япония също така започва новата имперска ера на Рейва или „красива хармония”, която ще трае, докато 59-годишният днес Нарухито остане на трона.", "date": "2019.04.30", "title": "Новините: Най-важното за деня, 30 април "}
{"url": "https://www.actualno.com/asia/v-japonija-zapochva-erata-na-krasivata-harmonija-news_744679.html", "text": "   поемайки  най-старата монархия в света след историческото абдикиране на      Япония също така започва новата имперска ера която ще трае, докато 59-годишният днес Нарухито  остане на трона, предаде БГНЕС.   Нарухито става 126-ят император на Япония и официално ще вкара  страната в нова ера, за която вече беше избрано името Рейва. Досегашната  ера в историята на Япония се казваше Хейсей и започна през 1989 г.,  когато Акихито седна на трона.\r\nНовият император е на 59 години и е завършил образованието си в  Оксфорд. През 1986 г. Нарухито се запознава с бъдещата си съпруга на  чаено парти. Двамата се женят през 1993 г. Единственото дете на двойката  е принцеса Аико, родена през 2001 г. Според японските закони, които не  позволяват жена да е престолонаследник, тя няма да наследи баща си на  трона. Първи престолонаследник става по-младия брат на новия император  Фумихито, а след него в редицата престолонаследници е синът му и  племенник на новия император, 12-годишният принц Хисахито.  По-рано японският император Акихито извърши основния  ритуал за предаването на Хризантемовия трон на неговия син Нарухито.  Това е в Япония за повече от два века.\r\nИмператорът няма политическа власт в Япония, но служи като символ  на държавата. Управлението на Акихито беше белязано от допира му до  хора, страдащи от болести или природни бедствия, което го направи много  скъп за милиони японци.   Проучване на общественото мнение показа, че голямото мнозинство в  Япония симпатизира на решението на Акихото да се оттегли предварително.  Година преди абдикацията парламента гласува закон, който направи  оттеглянето възможно.    ", "date": "2019.04.30", "title": "В Япония започва ерата на \"красивата хармония\""}
{"url": "https://www.actualno.com/politics/peevski-joncheva-ivancheva-skritijat-izbor-zad-vota-na-26-maj-news_744577.html", "text": "   Всеки в България е чувал за високите заплати на евродепутатите, но малцина знаят какво вършат те. За Брюксел се готвят Йончева, Пеевски, Иванчева… Осъзнава ли обаче българинът какво се крие зад този вот, анализира медийният експерт в коментар за .      Един от законите на представителната демокрация гласи: докато гласуваш за едно, неизбежно гласуваш и за друго. И то обикновено без да си даваш сметка за това. Зад всеки политически вот се крият и други скрити вотове. Особено пък когато се гласува за депутати в Европейския парламент (ЕП), чиято роля масовият човек почти не познава. А и сякаш не вижда смисъл да я опознае по-добре (освен размера на заплатата).    Когато българският избирател гласува за , разбира се, подкрепя и оставането на партията на власт в страната. В присъщата си спортна стилистика Бойко Борисов гледа на политиката като на състезание, а на властта - като на трофей от победите в него, нещо като временна купа. И гледа да си върне купата, ако я загуби. Неведнъж го е правил. Твърде вероятно е да го направи и сега. Ако партията му не спечели , той би могъл да предизвика предсрочни парламентарни избори. Но при едно условие: ако в режим на голяма изненада евровотът не извади реална алтернатива на ГЕРБ и не накара Борисов, Цветанов и сие да пазят властта си до последно. БСП не е такава алтернатива - тя е удобният му спаринг партньор.  Гласуването за ГЕРБ е равносилно и на подкрепа за Цветан Цветанов, който след получи \"червен картон\", но остана на партийния терен. За него успехът на ГЕРБ в евроизборите (макар че самият той не е в листата) би бил нещо като оправдателна присъда, произнесена лично от народа. Точно това е и една от странностите на родната демокрация: политическият вот отменя другите системи на легитимация и делегитимация в обществото, а не обратното - той да е резултат от тяхното действие.\r\nВсъщност по същия ред с \"оправдателна присъда\" иска да се сдобие и бившата кметица на \"Младост\" - като се кандидатира за независим евродепутат. Шансовете ѝ биха били равни на нула, ако не беше превърната в политически герой - както с начина ѝ на арестуване, така и с битовите условия в затвора, а и особено с 20-годишната присъда, каквато не получават дори убийци.        Тук някъде се нарежда и Делян Пеевски - втори в листата на ДПС. Опитите му за медийна, политическа и институционална легитимация вътре в страната водят до незавидни резултати. А някои от тях - като назначението му за шеф на ДАНС, предизвикаха мощни протести. Ето, че сега той търси легитимация отвън, от ЕС. В негова полза е правилото на Алианса на либералите и демократите за Европа (АЛДЕ), към чието партийно семейство принадлежи ДПС, да не коментира състава на кандидатските листи.\r\nИ за от СДС, излязъл сякаш направо от музея на прехода, тези евроизбори представляват двоен тест. Той е на шесто място в общата листа на ГЕРБ и СДС. Успехът на тази коалиция на изборите би могъл да се тълкува по следния начин: в страната има достатъчно разочаровани от актуалната политика гласоподаватели, готови да гласуват за спомените си. (Отделен въпрос е доколко точно Александър Йорданов предизвиква най-светлите седесарски спомени.) При гласуването за БСП избирателят също прави няколко избора, скрити зад същинския вот. Още при съставянето на листата на тази партия на повърхността изплува въпросът за проевропейската и антиевропейската (прокремълска) ориентация на партията. Фактът, че бе включен чак на пето място в листата, въпреки че е председател на ПЕС, хем даде право и на двете ориентации, хем показа предпочитания към втората. Те се потвърждават и от превръщането на президентски човек в кандидат за евродепутат на БСП (Иво Христов), поставен на четвърто място в листата. Същевременно президентът Румен Радев се позиционира в прокремълската ниша - както с актуалните си позиции (за санкциите срещу Русия, анексията на Крим и пр.), така и с политическата си генеалогия (подозренията са за \"хибридна намеса\" при избора му). Подозренията за прокремълска ориентация се потвърждават и от включването (макар и на неизбираеми места) в листата на трима отдавна огласени сътрудници на ДС. Кому е нужно това, освен като заявка за лоялност по линията ДС-КГБ-Путин?       Какво ни казват първите места в листата на коалиция Демократична България (ДБ)? Радан Кънев от ДСБ и Стефан Тафров от \"Да, България\". Те нямат политически и персонални противоречия - напротив, демонстрират взаимните си симпатии. Различни са обаче символичните капитали, с които разполагат. Радан Кънев превърна в своя биография трудната съдба на историческото дясно през последното десетилетие, когато изглеждаше, че всяко решение е грешно. Тази безизходица го извади от партийната орбита и присъствието му в листата може да се приеме за своеобразно завръщане, за израз на оптимизъм, че идват по-добри времена.\r\nСтефан Тафров създаде своето име и компетентност главно като дипломат. Усърдната предизборна кампания, която води, показа, че той вероятно е най-подготвеният кандидат по дневния ред на ЕС. И това не е само медиен образ, а е потвърдено и от убедителния му резултат в предварителните вътрешнопартийни избори, каквито бяха проведени единствено в \"Да, България\".\r\nИзборът между Кънев и Тафров, а той донякъде е и между митологичния и експертния аспект на политиката, ще е в плана на преференциите. Може да се окаже и излишен, ако ДБ вкара двама евродепутати. Засега това изглежда малко вероятно. Но ако въобще отнякъде може да дойде изненада на тези евроизбори, то е именно от ДБ. Патриотите, както обикновено, искат да печелят евроизбори с евроскептицизъм, поднесен под различни форми, с различна степен на истеричност и в перспективата на различни зависимости. Паралелният избор в случая не са съдържа в листите им, а между тях, доколкото не успяха да се споразумеят. Днес старият патриотичен лозунг \"България на три морета\" е сведен до \"България на три партии\".", "date": "2019.04.30", "title": "Пеевски, Йончева, Иванчева: Скритият избор зад вота на 26 май"}
{"url": "https://www.actualno.com/football/eto-kyde-da-gledame-totnym-ajaks-v-shampionska-liga-news_744602.html", "text": "  Тази вечер ще се изиграе първият полуфинален мач в Шампионска лига между Тотнъм и Аякс. Сблъсъкът е в Лондон и започва в 22,00 часа.     И двата полуфиналиста са малко неочаквани от футболните фенове и специалисти. Аякс елиминира в четвъртфиналите Ювентус, а Тотнъм изхвърли от надпреварата Манчестър Сити.   Холандците правят страхотен сезон, тъй като в първенството на Ниската земя са на първо място 2 кръга преди края. \"Шпорите\" пък се намират на трето място във Висшата лига, без да имат шансове за титлата.\r\nДомакините от Лондон ще бъдат без контузените Орие, Кейн и Уинкс, а освен това Сон е наказан и също ще пропусне срещата.  В състава на гостите почти няма кадрови проблеми и единственият отсъстващ от техните редици е Ейтинг, който е контузен и ще пропусне мача.\r\n\"Шпорите\" спечелиха предишните си две срещи с Аякс, но това става през далечния сезон 1981/82, когато лондончани стигат до успех над този противник с 3:0 и 3:1, а турнирът в който двата отбора се изправят е КНК.   Средната възраст в състава на амстердамци пък е 24 години и 257 дни, а това прави тима най-младият във фазата на 1/2-финалите, както и вторият най-млад отбор от всички 32 тима, които взеха участие в турнира на богатите през този сезон.    Доста интересно също е да се отбележи, че Тотнъм е спечелил 8 от последните си 10 домакинства в Шампионската лига, като другите две срещи е допуснал поражения. Нашата прогноза за този мач е равенство с по един гол.\r\nВижте къде можете да наблюдавате срещата в .", "date": "2019.04.30", "title": "Ето къде да гледаме Тотнъм - Аякс в Шампионска лига"}
{"url": "https://www.actualno.com/society/papa-francisk-idva-u-nas-kakvo-trjabva-da-znaem-ako-iskame-da-go-vidim-news_744629.html", "text": "  Негово Светейшество папа Франциск пристига на апостолическо пътуване в България в периода 5-7 май и ще посети градовете София и Раковски.     За да може всички желаещи граждани и гости на столицата и на град Раковски да посетят събитията от програмата на Светия отец, е създадена координация между всички институции, имащи пряк ангажимент преди, по време и след провеждане на мероприятията в предстоящото посещение. Целта е постигане на максимална ефективност по охрана на обществения ред, организация на движението и противодействие на престъпността, съобщават от правителствената пресслужба.   Гражданите и гостите на София ще могат да присъстват на от програмата на  папа Франциск. Контролно-пропускателните пунктове за тях ще са отворени преди събитието.\r\nДве от събитията в София ще са на :  - Светият отец ще произнесе неделната молитва „Царица небесна“ на площад „Свети Александър Невски“;\r\n- на площад „Княз Александър Първи“ папа Франциск ще отслужи света литургия.\r\nТретото събитие в София е на :       - на пл. „Независимост“ гражданите и гостите на столицата ще могат да присъстват на събитието за мир с участието на представители на различни вероизповедания в България.\r\nВ Раковски жителите и гостите на града ще могат да проследят светата литургия с първо причастие, което папа Франциск ще даде на деца в църквата „Пресвето сърце Исусово“ За целта пред храма са определени зони за граждани, до които достъпът също ще става през контролно-пропускателни пунктове. Те ще са отворени преди началото на събитието.\r\nНа 3 май ще бъде разпространена допълнителна информация за предприетите мерки и местоположението на контролно-пропускателните пунктове за събитията от апостолическото пътуване на папа Франциск в София и Раковски, уточняват от Министерски съвет.\r\nВсички желаещи да присъстват на събитията в София и Раковски . Няма да бъдат допускани посетители във видимо нетрезво състояние, както и такива, които носят обемисти багажи и забранени предмети – огнестрелно оръжие, пиротехнически изделия, ножове, палки, боксове, бутилки, парфюми. . По време на провеждането на събитията от посещението на папа Франциск  е възможно да възникне временно затруднение в движението.\r\n\"Умоляваме гражданите да следват задължителните организационни указания с цел доброто протичане на събитията. Необходимата информация за контролно-пропускателните пунктовe за гражданите ще бъде публикувана на официалния сайт за посещението на папа Франциск в България – , на сайтовете на МВР, на СДВР и на Областната дирекция на МВР в Пловдив\", отбелязват още от правителствената информационна пресслужба.   ", "date": "2019.04.30", "title": "Папа Франциск идва у нас: Какво трябва да знаем, ако искаме да го видим?"}
{"url": "https://www.actualno.com/europe/ek-gotvi-nakazanija-za-rumynija-zaradi-oproshtavane-na-korupcijata-news_744652.html", "text": "  Европейската комисия планира нови ответни мерки срещу Румъния след отслабването на антикорупционните закони в страната, заяви говорител на комисията, цитиран от германската агенция DPA.     Става въпрос за гласуваните миналата седмица от парламента промени в наказателните кодекси, предвиждащи намаляване на сроковете на давност за някои корупционни престъпления, както и декриминализирането на даването на подкупи в някои случаи.\r\nБрюксел вече предупреди Букурещ по-рано този месец, че ще се изправи пред \"бързи и решителни действия\", ако парламентът одобри тези законодателни промени.\r\nВ отговор на журналистически въпрос какъв би бил отговорът на Комисията, говорителят заяви днес: \"Ако въпросът ви е дали ще бъдат предприети бързи и решителни действия в споменатия от вас случай, отговорът е: да. Да, това ще се случи\". Той не даде повече подробности за това какви биха били въпросните контрамерки.  Според германската агенция една от възможностите е наказателна процедура, която в крайна сметка ще стигне до Европейския съд. Друга възможност е процес на санкции за нарушаване на правовата държава, известен като член 7, който ЕС вече предприе срещу Полша и Унгария.   Сред одобрените законодателни промени е декриминализиране на даването на подкуп, ако извършителят си признае деянието в рамките на една година и прокурорите още не са започнали разследване срещу него.\r\nОсвен това законът намалява наполовина присъдите за присвояване на средства и злоупотреба със служебно положение, ако извършителят компенсира причинените щети. Промените също така ще направят по-трудно за прокурорите представянето на определени видове доказателства по корупционни дела.    Критици смятат, че тези промени ще облагодетелстват лидера на управляващата Социалдемократическа партия Ливиу Драгня, който не успя да стане премиер заради условна присъда за изборни измами, но въпреки това контролира правителството.\r\nДрагня също така беше осъден на 3 години и половина затвор на първа инстанция по дело за фиктивни назначения, като в момента обжалва тази присъда.", "date": "2019.04.30", "title": "ЕК готви наказания за Румъния заради опрощаване на корупцията"}
{"url": "https://www.actualno.com/business/nap-otchete-uspeshen-kraj-na-danychnata-kampanija-news_744639.html", "text": "   сочат данните на НАП. допълват от приходното ведомство.     Повече от половината данъчни декларации за доходите на  физическите лица са подадени по интернет с персонален идентификационен  код (ПИК) на НАП или електронен подпис, като 2019 е първата година, в  която електронните формуляри са повече от хартиените. От началото на  годината до момента чрез електронната система за плащане (т.нар.  виртуален POS) и чрез физическите POS терминали в офисите на НАП са  платени над 70 млн. лв. без такси.   От приходната агенция съобщават още, че Тогава всички доходи от трудов договор,  както и хонорарите и възнагражденията по граждански договори, ще бъдат  предварително попълнени от НАП в данъчните декларации на гражданите и те  ще имат възможност да ги прегледат, коригират и допълнят при нужда.\r\n„Отчитаме успешна данъчна кампания 2019 г. Благодаря на колегите  в НАП за професионализма и очаквано добрия резултат. Виждаме ясна  тенденция на ръст на електронното деклариране и плащане, ще продължим да  работим за усъвършенстване на електронните услуги“, каза в края на  кампанията директорът на „Обслужване“ в НАП Боряна Георгиева.  ", "date": "2019.04.30", "title": "НАП отчете успешен край на данъчната кампания"}
{"url": "https://www.actualno.com/sofia/sofijsko-selo-e-po-goljamo-ot-145-grada-u-nas-news_744669.html", "text": "  164 са у нас са без нито един постоянен жител. С един жител в страната са точно 72 села. По двама души население има в 65 населени места, а по трима - в 48 села, предаде bTV.     Най-много села без население и с едноцифрен брой жители има в област . или от повече от половината градове в страната.   Освен че е най-голямото село в България, то е и едно от най-новите. Създадено е преди 64 години със сливането на селата Горни Лозен и Долни Лозен. На другия полюс е село Спанци, където жителите се броят на пръстите на едната ръка. Селото е много близо до Севлиево и Габрово, но младите не се връщат. Там от години няма магазин, аптека и лекар. Хляб има два пъти в седмицата. Къщите са 20, но едва в четири има хора.\r\nА в Лозен животът кипи. Вече има и недостиг на места. Растящото население носи предизвикапелства за местната власт. За миналата година   Снимка: Архив", "date": "2019.04.30", "title": "Софийско село е по-голямо от 145 града у нас"}
{"url": "https://www.actualno.com/europe/rusija-opozicijata-vyv-venecuela-da-izbjagva-bezredicite-news_744660.html", "text": "   , се казва в разпространен в петък коментар на Министерството на външните работи на Руската Федерация във връзка със ситуацията в страната. Това предава ТАСС, цитирана от \"Фокус\".     „Радикалната опозиция във Венецуела отново се обърна към силови методи на конфронтация. Вместо мирното разрешаване на политическите противоречия е взет курс на разпалване на конфликта, провокиране на нарушения на обществения ред и сблъсъци с участието на въоръжени сили. Призоваваме ги да се откажат от насилието. Важно е да се избягват безредиците и кръвопролития“, подчертават от ведомството.   Освен това от там отбелязват, че при отразяването на ситуацията във Венецуела медиите не трябва да се превръщат в инструмент на ангажирани политически сили.", "date": "2019.04.30", "title": "Русия: Опозицията във Венецуела да избягва безредиците"}
{"url": "https://www.actualno.com/health/rjazkata-zaguba-na-obonjanie-predricha-prejdevremenna-smyrt-news_744661.html", "text": "        За това пишат американски лекари в списанието Annals of Internal Medicine, предаде БГНЕС.   \" все повече засяга по-възрастните хора и отдавна знаем, че това увеличава риска от преждевременна смърт. Първо измервахме този ефект и се опитахме да разберем как е възникнала тази връзка\", казва Хунлей Чен от университета в Мичиган в Ийст Ленсинг.\r\nЧовешкият нос съдържа милиони нервни клетки, отговорни за разпознаването на различни миризми. Тези клетки непрекъснато се обновяват през целия живот на човек, а сериозните разстройства в нервната система, като болестта на Алцхаймер, най-често се проявяват в това, че обонятелните неврони умират на първо място и хората губят способността да подушват.  Поради тази причина учените от доста време смятат, че отслабването или пълната загуба на обонянието може да се счита за един от най-ранните признаци за развитие на невродегенеративни заболявания и свързаните с тях през следващите години след поставянето на диагнозата.\r\nЧен и колегите му провериха дали това е така, като анализираха данните, събрани от Националния здравен институт на САЩ по време на наблюдението на живота на около 2300 възрастни американци на възраст от 71 до 82 години.   Този проект, Health ABC, включва данни за това как се променя чувството за миризма на възрастни доброволци, което позволява на учените да сравняват тази информация не само с честотата на деменция, болест на Паркинсон и други невродегенеративни заболявания, но и с други потенциални причини за смърт. Този анализ разкри няколко неочаквани неща.    От една страна, учените потвърдиха, че загубата на обоняние наистина значително увеличава вероятността от умиране - за по-възрастните американци, които са загубили обонянието си, но не са страдали от сериозни заболявания, тя е нараснала с 46% през следващите десет години. Интересното е, че този риск е значително по-висок за онези доброволци, които нямат никакви здравословни проблеми - шансовете за смъртта им се увеличават с 62%.\r\nОт друга страна, учените неочаквано откриха, че мозъчните заболявания обясняват този ефект само с около една трета. С други думи, Чен и неговите колеги показаха, че връзката между загубата на обоняние и ранната смърт в по-голямата си част не е свързана с болестта на Алцхаймер или Паркинсон, а с други здравни проблеми. Тяхното естество и въздействие върху здравето на възрастните хора все още не са разкрити.", "date": "2019.04.30", "title": "Рязката загуба на обоняние предрича преждевременна смърт "}
{"url": "https://www.actualno.com/europe/shofiorite-v-gyrcija-podgotvjat-24-chasova-stachka-news_744593.html", "text": "  По информация на посолството на България в Атина за 1 май 2019 г. в Гърция е обявена 24-часова транспортна стачка, която ще засегне автобусния, тролейбусния, градския електрически железопътен транспорт, както и движението на метрото, на корабите и на фериботите, съобщиха от МВнР.     Шофьорите на тролейбуси, градски и крайградски автобуси, както и на градския електрически железопътен транспорт, който обслужва Атина и Пиеря, ще стачкуват през целия работен ден. Водачите в метрото ще стачкуват от 9:00 часа до края на работното време, а на кораби и фериботи – от 00:00 до 24:00 ч.   Трамваите, такситата и междуградските автобуси, както и другият масов транспорт, ще се движат съгласно разписанията. За допълнителна, по-подробна информация българските граждани могат да се обръщат към посолството в Атина на телефони: 0030 2106748105 и 0030 6937096220. Пътуващите могат да се свързват и с бреговата охрана в Гърция и туристическите компании, чиито услуги са използвани при резервациите.", "date": "2019.04.30", "title": "Шофьорите в Гърция подготвят 24-часова стачка"}
{"url": "https://www.actualno.com/crime/jena-postrada-tejko-pri-katastrofa-vyv-varna-news_744673.html", "text": "   Това съобщиха от ОДМВР-Варна.     26-годишен мъж е изгубил контрол над лекия си и се е блъснал в стълб.   В резултат от инцидента е пострадала 23-годишна пътничка от колата, която е получила сериозни вътрешни травми и е подложена на операция.\r\nИма опасност за живота на жената.  ", "date": "2019.04.30", "title": "Жена пострада тежко при катастрофа във Варна"}
{"url": "https://www.actualno.com/curious/dneven-horoskop-za-1-maj-news_744567.html", "text": "        Тази сряда не се колебайте да бъдете по-различни. Дори малък нюанс в начина ви на обличане ще раздвижи нещата около вас  и ще ви накара да се чувствате по-добре и по-свежи. Надежда и оптимизъм са двете неща, от които ще имате нужда днес. Прекарайте деня по непривичен за вас начин. Имате нужда да бъдете и да станете различни.   Това е ден, в който да заложите на разнообразието. Всяка дейност, каквато и да е тя няма да ви донесе нужното удоволствие и резултат, ако продължи прекалено дълго.     Това е ден, в който рискувате да пропуснете нещо важно, свързано с личния ви живот. Вслушайте се в скритите сигнали. Притесненията няма да ви помогнат, нито ще ви послужат за оправдание. Тази сряда не вярвайте на чужди съвети и думи. Нечия благосклонност може сериозно да ви заблуди. Потърсете отговора на въпросите само в себе си. Тази сряда не тръгвайте на дълъг път. В последния момент може да промените желанието си за прекарване на деня, но да е късно за промяна на плановете.   Тази сряда потърсете загубени вещи. Сега всичко ще намирате лесно и търсеното ще изниква пред очите ви. Това ще важи, както в буквален, така и в преносен смисъл. Тази сряда не търсете скрит смисъл и послание. Нещата ще са такива, каквито изглеждат и нищо повече. Изчакайте да мине денят, за да се отдадете на мечти. Тази сряда не бъдете съдник. Често сте по-далновидни от останалите, но това не означава, че имате моралното право да критикувате. Рискувате да загубите приятел.    Тази сряда не мислете за работа. Дори мислите ви да са само в тази насока - помислете как да използвате вдъхновението си в ежедневието. Тази сряда не бъдете по-упорити от обикновено. Изненадайте близките си с готовност за компромиси и отстъпчивост. Те ще ви се отблагодарят подобаващо. Тази сряда не мислете, че сте единствените, които имат недостижими цели. Поставете си срокове за всяка малка стъпка и ще видите как бързо ще се придвижите напред.", "date": "2019.04.30", "title": "Дневен хороскоп за 1 май "}
{"url": "https://www.actualno.com/politics/aleksandyr-manolev-neuspeshno-objalval-garancijata-si-news_744684.html", "text": "   Това са съобщили от прокуратурата пред bTV.     Удължен е обаче срокът за внасянето ѝ - 15 дни. Ако не я плати за това време, ще бъде задържан.   Манолев подаде оставка и е разследван заради къща за гости, построена с евросредства, която се оказа имот, недостъпен за туристи, и собственост на жена, за която от прокуратурата смятат, че може да е подставено лице.\r\nМеждувременно започнаха масови проверки на къщите за гости в страната, строени с европейски пари. Става дума за над 700 обекта.  ", "date": "2019.04.30", "title": "Александър Манолев неуспешно обжалвал гаранцията си"}
{"url": "https://www.actualno.com/politics/za-speshni-merki-sreshtu-ciganizacijata-i-zashtita-na-uniformenite-nastojava-vmro-news_744534.html", "text": "  За спешното приемане на Концепцията срещу циганизацията, предложена от вицепремиера по обществен ред и сигурност, министър на отбраната и лидер на ВМРО - БНД Красимир Каракачанов настояха пред премиера Бойко Борисов депутати и кандидати за евроизбобрите от ВМРО. „Отново поискахме служителите на реда да получат неприкосновеност и настояхме внесените в парламента законопроекти за неизбежната отбрана, а именно отпадането на бързото производство за тежки престъпления, отпадането на „споразуменията“ с прокуратурата и повишаване на наказанията за маловажни кражби да бъдат придвижени и гласувани в спешен порядък, съобщиха от партията след срещата с премиера, състояла се Министерския съвет.     „Българското общество се нуждае от уважавана, подготвена полиция, която да бъде способна да налага ред на цялата територия на страната\", заяви водачът на листата на ВМРО Ангел Джамбазки при среща с представителите на полицейския синдикат по-късно през деня. Джамбазки е категоричен, че тази необходимост нараства още повече в последните години, когато зачестяват нападенията над полицейски служители, зачестява грубото нарушаване на обществения ред с действия, извършени с особена дързост и цинизъм, над служители на реда.   \"Само за последните два дена имаме 2 нападения над полицейски служители, и то извършени отново от членове на маргинализирани общности в различни цигански махали\", посочи Джамбазки и визира разпространената днес информация за нападение над полицейски служители в Шумен. Кандидатът за евродепутат е категоричен, че нападение над служител на реда, независимо дали е полицай или военен трябва да се наказва с цялата строгост на закона, но по думите му съдебната система прилага двоена стандарт.\r\nДжамбазки посочи красноречив пример: служител на транспортна полиция по сигнал, че по линията Банско – Разлог двама жители на махалата разкопават сигнален кабел, който осигурява безопасността на подвижния състав на движещ се влак отива да провери сигнала. Двамата дейци го нападат с брадва и той, за да не бъде убит с брадва използва служебното си оръжие и при изпълнение на служебния си дълг причинява смърт на един от нападателите си. Вместо да бъде награден, както щеше да се случи във всяка една нормална държава, този човек беше уволнен и беше разследван ота прокуратура, съд, гонен, преследван, наложи се и синдикатите да му помагат и ние да търсим адвокати, разказа Джамбазки. Съдебната власт има много странен двоен аршин, коментира той.  Когато във Войводиново двама или трима жители на махалата нападнаха униформен служител, те получиха условни присъди, продължи с примерите Джамбазки. Напоследък излезнаха чудовищни присъди за полицейски служители в Благоевград, които също са изпълнявали служебния си дълг и сега получават чудовищни присъди ота по 20 – 30 години, посочи още той и повдигна въпроса къде е справедливостта.\r\n„Цигани нападат униформен служител – условна присъда, а полицейски служители, изпълнявали служебния си дълг срещу опасно криминално проявено лице с множество регистрации, рецидивист с много влезли в сила присъди, са осъдени на по 30 години... не намирам логиката“, добави Джамбазки и изрази недоумение как при това положение ще бъдат мотивирани служителите на МВР да изпълняват служебните си задължения при такава огромна разлика в отношението на съдебната власт.\r\nЗа сравнение Джамбазки посочи, че служители на реда в Брюксел буквално са разстрелвали нападатели на улицата и се смята, че те са изпълнили служебния си дълг. Той е категоричен, че законодателството трябва да се промени в тази посока и служителите на реда да бъдат недосегаеми, когато изпълняват служебния си дълг.        Зам.-министърът на МВР Стефан Балабанов, който е председател на Съвета за социално партньорство в МВР, също участва в срещата с полицейския синдикат и изрази подкрепа към исканията. Той изтъкна, че за 2018 г. имаме 251 нападения над полицейски служители. Това говори за незачитане на закона от определени групи в обществото, подчерта той и апелира концепцията на лидера на ВМРО и военен министър Красимир Каракачанов да  бъде широко  обсъдена и да се приемат незабавни законодателни мерки.\r\nГен. Димитър Шивиков, вземайки отношение в срещата по повод искания от полицейския синдикат нов регламент, унифициращ обучението и екипировката на служителите на реда, изказа одобрение да се използват лостовете и механизмите на европейските институции за уеднаквяване на стандартите за обучението и осигуреността на полицаите и военнослужещите и обърна внимание, че в крайна сметка отговорност за състоянието и способностите им е на самата държава. Той подчерта важността на националното законодателство и апелира за решителни стъпки към промяна на Закона за МВР и Закона за въоръжените сили. По думите му там не е уредена пълната юридическа свобода за действие. \"Все пак има един член, който гласи, че военнослужещият се намира под специалната защита на държавата и нейните институции, но само  толкова\", отбеляза генералът и припомни, че преди няколко месеца български военен беше пребит от двама цигани във Войводиново. \"Не всеки месец, вече е ежедневие всеки ден да има посегателства срещу служители на реда\", добави той.\r\nНаред с европейските институции, по-голямата отговорност аз вижда в ръцете на нашите власти – законодателна и изпълнителна“, категоричен бе Шивиков.\r\nАндрей Слабаков отбеляза, че посегателството срещу полицай е посегателство срещу самата институция и настоя МВР да застава твърдо зад своите служители. Неприемливо и смешно е според него нападения срещу полицаи да се квалифицират като хулиганство. „Посегателство над униформени трябва да бъде наказвано с цялата строгост на закона, а не после група юристи да обясняват как той минавал с един камък в ръка покрай колата и без да иска го изтървал“, добави Слабаков. Той изрази недоумение от отношението в такива случаи. „Мен не ме интересува дали това са група пияни цигани, или група пияни българи, или група пияни марсианци. Мен ме интересува, че някой посяга на хората, които са призвани да пазят нашия живот. Това ме притеснява и смятам, че трябва да се действа много по-твърдо в такива случаи“, заяви той.      Депутатът от ВМРО и кандидат за евродепутат Александър Сиди също застъпи категорично позицията, че българският полицай трябва да чувства по-голяма сигурност и припомни абсурдния случай,когато въоръжен униформен полицай, бит от цигани, но не изважда служебното си оръжие за да се защити, защото после ще трябва да изпише две кофи мастило. Когато се посегне на униформен полицай в САЩ например се стреля на месо и там е гарантирано на полицаите, че могат да се защитят с оръжията, които носят, защото оръжието им не е за украса, а би трябвало да служи за респект и да спира такива противоправни действия като нападение над служител на МВР, добави Сиди.  Той подчерта, че такива мерки са заложени в стратегията срещу циганизацията и изрази надежда тя да бъде приета.\r\nПо повод отправеното предупреждение от \"Атака\", че ако Красимир Каракачанов не се справи с циганската престъпност, те ще предложат друг силов вицепремиер, Ангел Джамбазки заяви, че очаква \"Атака\" най-сетне да подкрепят концепцията на ВМРО срещу циганизацията. Концепцията ще бъде внесена и очакваме колегите от \"Атака\" да ни подкрепят, защото тя е в посоката, която те желаят\", добави той.\r\nЗа минимални европейски стандарти за обучението, екипировката и оборудването на полицаите, която да прерасне в Регламент на ЕС, настоя Синдикалната федерация на служителите на МВР по време на срещата. Председателят на  Управителния съвет на синдикалната федерация на служителите в МВР Валентин Попов съобщи, че синдикатът е отправил покана към всички политически сили, издигнали кандидати за предстоящите европейски избори за разговори по тази тема и за набиране на подкрепа за осъществяване на идеята. Самата идея е на Европейския полицейски съюз, в който членуват 13 държави, включително българският полицейски синдикат, и е лансирана през 2011 г. на международна конференция в София, поясни пред . Валентин Попов. \"Изхождаме от убеждението си, че европейският гражданин би  трябвало да се чувства еднакво защитен и еднакво близо до органите за сигурност и обществен ред, независимо в коя страна от ЕС се намира. Оттам произтича и идеята за минималните стандарти\", каза Попов.\r\nПредставителите на ВМРО заявиха подкрепа към идеята. \"Нашите полицейски служители заслужават най-добра екипировка и най-добро обучение\", категоричен е Ангел Джамбазки. Подкрепяйки идеята на полицейския синдикат Джамбазки се ангажира и с предприемане на политически лобизъм на ниво Европейски парламент за създаване на общ европейски регламент за еднакво обучение и еднакви стандарти на екипировката на полицейските служители.", "date": "2019.04.30", "title": "За спешни мерки срещу циганизацията и защита на униформените настоява ВМРО"}
{"url": "https://www.actualno.com/america/izstreli-v-karakas-blizo-do-aviobaza-news_744601.html", "text": "  Звуци от откоси на автомат се носят по улиците на Каракас, където във вторник ситуацията се изостри рязко, след като група военнослужещи премина на страната на лидера на опозицията Хуан Гуайдо, съобщава във вторник телевизионният канал Caracol, предава ТАСС, цитирани от \"Фокус\".     Стрелбата се е случила в околностите на авиобазата Франсиско Миранда, където по-рано бе записан публикувания във вторник видеоклип, на който лидерът на венецуелската опозиция Хуан Гуайдо се обърна към военните в страната с призив да излязат на улицата, за да „сложат край на узурпацията“ на президента Николас Мадуро. На видеото заедно с Гуайдо се виждат група военни и лидерът на опозиционната партия „Народна воля“ Леополдо Лопес, който в момента е под домашен арест.   Телевизионният канал предава пряко от мястото на събитието. По-рано медиите съобщиха, че при неизяснени обстоятелства един човек е ранен недалеч от военния обект.\r\nВеднага след публикацията на клипа на Гуайдо, министърът на отбраната на Венецуела Владимир Падрино Лопес информира, че въоръжените сили на страната запазват твърдата си вярност към Конституцията и законния президент Мадуро.  ", "date": "2019.04.30", "title": "Изстрели в Каракас - близо до авиобаза"}
{"url": "https://www.actualno.com/asia/v-indija-arestuvaha-kuche-za-narushavane-na-izbornite-pravila-news_744670.html", "text": "        Полицията задържа и неговия собственик в западния щат Махаращра в понеделник, точно когато бе започнало гласуването през четвъртия ден за гласуване на гигантските избори в Индия, което ще продължи до 19 май, предаде БГНЕС.   \"Ние задържахме кучето и неговия собственик, тъй като беше ден на гласуване, и те се разхождаха наоколо, популяризирайки Моди и нарушавайки правилата за изборната кампания\", заяви полицейският служител Ганпат Фил.\r\nКампаниите са забранени в дните за гласуване в райони, в които се гласуват.  Подадена е жалба по наказателния кодекс на Индия срещу собственика Екнат Чаудхари за стикера и плакатите, в които се казва \"Върнете Моди обратно, спасете страната\", каза Фил.\r\nКучето и собственикът бяха освободени в град Нандурбар в понеделник вечерта и \"пуснати с предупреждение\", добави служителят.   Моди и неговата индуистка националистическа партия  Бхаратия Джаната са фаворити да запазят властта си след изборите, резултатите от които трябва да излязат на 23 май.    ", "date": "2019.04.30", "title": "В Индия арестуваха куче за нарушаване на изборните правила "}
{"url": "https://www.actualno.com/crime/jestokost-razpynaha-rozov-pelikan-na-pyten-znak-news_744686.html", "text": "        При аутопсията на птицата, станало ясно, че е починала в резултат на токов удар от далекопровод. Но направеното по-късно е показателно за обществото ни, коментират от Центъра за спасяване на диви животни в Стара Загора.   „Вероятната причина за смъртта или вероятната причина поне за изпадането е в следствие на токов удар, тъй като имаше входно изходни рани, обгаряния от ток”, обясни Христина Клисурова от Центъра за спасяване на диви животни  в Стара Загора пред Нова телевизия.\r\n„Според мене е много вероятно да бъде просто една младежка постъпка. с възприятията на хората към това, което виждат. Има вариант да е отмъщение срещу хората от контрол на движението по пътищата. Близо до мястото, където беше вързан, спира често кола на КАТ. Въпросът е не защо го е направил, а как ние, останалите хора в страната, допускаме да има такива хора, които да си позволят такива постъпки”, коментира Георги Дудев от клона на „Зелени Балкани” в Раднево.  ", "date": "2019.04.30", "title": "Жестокост: Разпънаха розов пеликан на пътен знак"}
{"url": "https://www.actualno.com/america/trymp-se-syglasi-2-trln-dolara-da-otidat-za-infrastrukturata-na-sasht-news_744683.html", "text": "        \"Ние се договорихме за число, което е много, много добро: 2 трилиона долара за инфраструктура\", заяви лидерът на малцинството в Сената Чък Шумър, като знак, че враждуващите страни са готови да работят заедно за постигането на основна двупартийна цел за модернизиране на националните пътища, мостове , летища, железопътни линии, водни пътища и широколентов интернет достъп.   „На тази среща имаше добра воля и това беше различно от някои други срещи, които имахме, което е много хубаво“.\r\nПредседателят на Камарата на представителите Нанси Пелоси добави, че сенаторите са се споразумели по \"голямо и смело\" предложение, но демократите ще чакат с нетърпение да видят плановете на президента за това как ще се плаща за него.  Групата ще се срещне отново с президента след три седмици, каза тя.\r\nАнгажиментът да се работи по двупартиен инфраструктурен план би могъл да отбележи светъл момент във Вашингтон, разцепен от политическо разделение, но няма гаранция, че планът ще напредне в Конгреса.   Демократите многократно се сблъскаха с Тръмп и Белия дом относно разследванията на руската намеса в изборите в САЩ през 2016 г. и контактите на Тръмп с руснаците.    \"Може да имаме трудности в другата област, но не можем да пренебрегнем нуждите на американския народ, докато вървим напред\", , когато я попитаха дали е трудно да се работи с Тръмп, докато той пречи на разследванията.\r\nТръмп, нюйоркски магнат на недвижими имоти, вече изрази ангажимента си за подобряване на американската инфраструктура.\r\nТой обеща това по време на кампанията си през 2016 г. и в началото на 2018 г. по време на обръщението си за  Състоянието на  Съюза предложи план за 1,5 трилиона долара.   ", "date": "2019.04.30", "title": "Тръмп се съгласи 2 трлн. долара да отидат за инфраструктурата на САЩ "}
{"url": "https://www.actualno.com/crime/dyrvo-padna-vyrhu-kola-jena-e-s-opasnost-za-jivota-news_744688.html", "text": "   Това съобщи за „Фокус“ говорителят на ОДМВР-Пазарджик Мирослав Стоянов.     Инцидентът е станал около 19.30 часа в района между минерален плаж „Топлата вода“ и Орешака.   В резултата на силния порив на вятъра, е паднало върху лек автомобил, в който е пътувало семейство от Костенец - мъже, жена и дете. Тя е откарана в МБАЛ Пазарджик в тежко състояние и с опасност за живота.  Мъжът е с наранявания в областта на лицето, но без опасност за живота, детето е невредимо. На мястото на инцидента има екипи на пожарната, полицията и Спешна помощ. Извършва се оглед на мястото на инцидента, предстои екип на пожарната да отстрани падналото дървоо. въведен е обходен маршрут през селата Семчиново и Симеоновец.   ", "date": "2019.04.30", "title": "Дърво падна върху кола, жена е с опасност за живота"}
{"url": "https://www.actualno.com/analysis/mateush-moravecki-evropa-e-v-omagiosan-kryg-ot-krizi-news_744544.html", "text": "  Европейският съюз (ЕС) е в порочен кръг на кризи. Ако има някаква надежда той да бъде разкъсан, ЕС спешно трябва да промени курса си след изборите за Европейски парламент през май.     Изпитали сме много кризи в миналото, но ситуацията, в която се намираме днес, е далеч най-сериозната: Brexit, последващи вълни на миграция, тероризъм, икономически спад, публичен дълг в много държави членки - всички те са породили сериозни съмнения за бъдещето на европейския проект сред неговите граждани.\r\nОтговорът на тези кризи в Брюксел е да се централизира властта, да се забрави демокрацията, прозрачността и отчетността и да се пренебрегне националният суверенитет. Това е подход, който е опасно заблуден. Ако ЕС не предприеме действия, европейските избиратели ще потънат по-дълбоко в разочарованието. За да им даде нова надежда, ЕС трябва да се преосмисли.\r\nЕвропейците се нуждаят от ЕС, който е социално чувствителен; амбициозен и новаторски; твърд срещу монополите и протекционизма; и безопасен. Най-важното е, че ЕС трябва да се върне към корените си като съюз от силни, равни и свободни нации.    Европа се нуждае от нов икономически модел, който осигурява динамичен растеж в икономиката на свободния пазар и по-ефективно се бори с неравенствата.    Това ще изисква справедлива данъчна система и амбициозни програми за намаляване на бедността и разбиване на огрничениат за растеж, особено за млади, малки и средни предприятия.\r\nТова са инициативите, в които ЕС трябва да поеме водеща роля. Неравенствата съществуват не само между гражданите, но и между държавите, а борбата с тези дисбаланси - например чрез кохезионните и структурните фондове - е един от най-големите успехи на ЕС. Тя е средство за европейска модернизация.\r\nАко искаме да осигурим подкрепата за ЕС, трябва да увеличим ролята на тези политики, които гражданите виждат като осезаеми доказателства, че Европа се грижи за тяхното бъдеще. Европа стана жертва на политиките на строги икономии. За да се подготви за предизвикателствата на бъдещето, Европа трябва вместо това да създаде амбициозна инвестиционна програма за инфраструктура, която ще доведе до по-висок икономически растеж и повишаване на стандарта на живот в целия блок.   Икономическото забавяне, което преживяваме, изисква антициклична фискална политика. По време на най-ниските лихвени проценти в историята, използването на този инструмент за стимулиране на икономиката би било сериозен грях.\r\nКато континент, ние също трябва да станем лидери в модерните технологии и индустрията. ЕС следва да създаде европейска стратегия за иновации, която определя дневния ред на изкуствения интелект, инструментите на интернет, големите данни и машинното обучение. Трябва също така да подкрепим изграждането на европейски специалисти, които могат да се конкурират в световен мащаб.\r\nПредприемчив бюджет на ЕС ще изпрати силно послание към гражданите, че предприемаме действия. Можем да си го позволим, ако предприемем подходящите стъпки - включително намаляване на разликата в европейския данък върху добавената стойност (ДДС) и корпоративния данък върху печалбата. Годишната загуба на приходи от тях е около 300 милиарда евро - около два пъти повече от годишния бюджет на ЕС. Време е най-накрая да разрешим този проблем.\r\nСъщо така трябва да гарантираме справедливото данъчно облагане на гигантите за цифрови технологии. Приемането на законодателство относно европейския данък върху цифровите технологии няма да потиска иновациите. Напротив, това ще спомогне за финансирането на технологичния напредък през следващите десетилетия.\r\nДанъците не трябва да бъдат високи, ако всички честно плащат своя дял. Именно в това се състоят справедливостта и солидарността - основните ценности на ЕС. Време е да ги приложим на практика и да направим концепцията за историята на дънъчните райове. ЕС спешно трябва да създаде истински общ пазар, за да даде на европейските предприемачи свободата, от която се нуждаят, за създаването на иновации и предоставяне на нови услуги.\r\nТвърде дълго време няколко страни с протекционистични амбиции пречеха това да се превърне в реалност под претекст за защита на местните пазари на труда. Този вид протекционизъм в ЕС вреди на милиони европейски потребители и служители.\r\nЕС трябва да предприеме действия, за да гарантираме, че не задушаваме визията и старанието на онези, които биха увеличили нашата конкурентоспособност чрез иновации в сектора на услугите.\r\nСъщо така трябва да водим истинска борба срещу глобалните и регионалните монополи, включително онлайн платформи и мрежи. ЕС следва да създаде орган - вид Европейска антимонополна служба - с мандат за борба с практиките, които нарушават интересите на европейските потребители и икономиките на ЕС. Европа е история на следвоенния успех. Този дълъг мир дължим на НАТО, най-силният военен съюз в историята и гръбнак на европейската отбрана.\r\nЛицето на войната се променя. За да сме сигурни, че Европа е наистина безопасна през следващите години, ще трябва да се съсредоточим върху иновациите във военния сектор и да увеличим драстично разходите за защита на нашите демокрации срещу кибератаки и нови форми на хибридна война.   Поддържането на рационална миграционна политика също е от решаващо значение за нашата безопасност. Националните правителства трябва да защитават границите на своите страни и въпреки че европейското сътрудничество може да бъде полезно, този основен принцип не трябва да се променя.\r\nТрябва също да бъдем предпазливи от подкрепата, която някои страни от ЕС дават на Русия под прикритието на икономическото сътрудничество. Проекти като „Северен поток 2“ са опасни за енергийната сигурност и в резултат на това за безопасността на целия блок. Все повече европейци се притесняват от институциите на ЕС и се съмняват в тяхната безпристрастност. Изглежда, че Брюксел третира по-добре някои държави-членки, отколкото други, с подходи към бюджетните дефицити, държавна помощ или институционални реформи, които изглежда се различават според участващите страни.\r\nЕС трябва да извърши много по-добра работа, за да гарантира правилното прилагане на правилата между страните членки. Неприемливо е органите на ЕС да критикуват институциите на някои страни за практики, които не повдигат възражения другаде.\r\nБрюксел също често показва липса на разбиране за вътрешната ситуация в страните от Централна и Източна Европа, които са преминали през ада на Втората световна война и комунизма. Вместо да бъдат честен посредник, институциите стават съдии със своя собствена позиция.   Отговорът на този проблем е прост: повече демокрация. По-малко решения трябва да се вземат от политиците в Брюксел и по-голяма отговорност се дава на демократично избраните представители на страните-членки на ЕС.\r\nВ сегашния си вид е твърде лесно за Европейската комисия да пренебрегне гласа на националните парламенти, дори когато мнозинството от правителствата на ЕС споделят подобно мнение. Процедурите, известни като \"жълта\" и \"оранжева карта\", се оказаха неефективни. Ако гражданите имат реално влияние върху решенията, взети в Брюксел, това трябва да се промени.\r\nВ основата на ЕС е свободата - икономическата свобода, свободата на словото, свободата от бедността и изключването. Без свобода изграждането на общ европейски дом и общо европейско бъдеще става невъзможно.\r\nДошло е време да реформираме нашата европейска демокрация и да се обединим в разнообразието, което винаги е било огромна сила на Европа. Нуждаем се от Съюз на народите 2.0, адаптирайки визията на основателите на Европа - Робер Шуман, Жан Моне, Шарл де Гол, Алсиде де Гаспери и Конрад Аденауер - към предизвикателствата на нашето време.\r\nЕвропа се основава на идеята, че нейните държави членки са равни в рамките на съюза. Едва след като Европа наистина е група от равни и самоуважаващи се държави, континентът може да стане суперсила. Коментарът на полския премиер Матеуш Моравецки е публикуван в \"Политико\", цитиран от БГНЕС ", "date": "2019.04.30", "title": "Матеуш Моравецки: Европа е в омагьосан кръг от кризи "}
{"url": "https://www.actualno.com/society/katastrofa-s-dva-tir-a-blizo-do-veliko-tyrnovo-news_744594.html", "text": "  Катастрофа между два ТИР-а затруднява движението на дъговия мост във Велико Търново. Инцидентът е станал около 15.30 часа, съобщи „Фокус“. Няма пострадали граждани. Нанесени са материални щети по товарните автомобили.     Трафикът по пътя за село Шереметя се извършва в едната лента. От Агенция „Пътна инфраструктура“ съветват шофьорите да се движат със съобразена скорост, като спазват указанията на „Пътна полиция“.   ", "date": "2019.04.30", "title": "Катастрофа с два ТИР-а близо до Велико Търново"}
{"url": "https://www.actualno.com/europe/kakvo-promeniha-izborite-v-politicheskija-pejzaj-v-ispanija-news_744382.html", "text": "  Само две години, след като беше отстранен от кормилото на Социалистическата партия и завръщането му на поста с победата на партийните избори, Педро Санчес спечели по-убедително, , пише испанският вестник El Pais.     Санчес дори беше близо до това да спечели с достатъчно голямо мнозинство, за да не му се налага да иска помощ от каталунските сепаратистки партии. Но сега той е остана с един депутат по-малко от нужните му за абсолютно мнозинство (176 народни представители), ако се съберат представителите на социалистите с тези на „Унидас Подемос“ (коалиция между Обединената левица и Подемос) и Баската национална партия (БНП).\r\nНо със 123 места в Конгреса, в сравнение с 84, действащият премиер сега е в много удобна позиция благодарение на отслабената опозиция: Народната партия претърпя смазващо поражение, получавайки само 66 депутати в сравнение със 137 през 2016 г. А социалистите ще се ползват с абсолютно мнозинство в Сената, досега доминиран от консерваторите.\r\nНационалистите от „Вокс“ също са в празнично настроение, защото станаха нов член на конгреса с 24 депутати, след като получиха 10.26% от вота. Въпреки победата си, „Вокс“ няма да играе решаваща роля във формирането на новото правителство, тъй като . Сега Испания се присъединява към списъка от европейски страни с крайнодясна партия в парламента, въпреки че, за разлика от Италия, те няма да имат глас.   „Сиудаданос“ (Гражданите) беше един от големите победители на тези избори, но това може да се окаже без значение, ако социалистите успеят да се коалират с партиите вляво. Дясноцентристката група увеличи присъствието си от 32 представители през 2016 г. до 57, като така става третата по сила фракция в конгреса. Лидерът на „Гражданите“ Алберт Ривера вече отхвърли възможността за коалиция със социалистите.\r\n„Унидас Подемос“ отстъпи значително до 42 депутати от 71, като вече е на 4-о място. Въпреки загубата на 30 народни представители, фракцията успя да се представи по-добре, отколкото предвиждаха анкетите и нейният лидер – Пабло Иглесиас, ще се стреми към формиране на управляваща коалиция с партията на Санчес. За първи път след завръщането на демокрацията, Испания може да има по-леви министри от тези на социалистите. Левият блок, съставен от Социалистическата партия и „Унидас Подемос“ има 20 места повече от комбинацията между десните НП, „Сиудаданос“ и „Вокс“.     Междувременно, сепаратистката Каталунска републиканска левица увеличи присъствието си в парламента от 9 депутати през 2016 г. на 15, което е значителен напредък. Друга каталунска сепаратистка група – Junts per Catalunya – партията на бившия регионален премиер Карлес Пучдемон, получи 7 места.\r\nДве други регионални партии подобриха представянето си в сравнение с 2016 г.: БНП получи едно допълнително място и сега има 7 народни представители в конгреса, докато радикалната левичарска баска партия EH Bildu удвои присъствието си от две места на четири.   Коалицията на Канарските острови има двама депутати, „Навара Сума“ също толкова, базираната във Валенсия „Компромис“ има един и Регионалистката партия на Кантабрия стана другият нов член на конгреса след „Вокс“ с един представител. Коалицията за Мелия, от испанския африкански анклав, е много вероятно също да получи едно място след окончателното преброяване на гласовете.\r\nПри този сценарий, Социалистическата партия е единствената, която може да формира управляващо мнозинство. „Сиудаданос“ почти изпревари НП и сборът на депутатите им с тези на Санчес ще са достатъчни за абсолютно мнозинство. Но лидерът на „Гражданите“ Алберт Ривера изключи тази възможност, а поддръжниците на социалистите викаха пред партийната централа в неделя: „Не с Ривера“.   Това беше катастрофална нощ за дясното. Новият лидер на НП Пабло Касадо доведе фракцията до най-лошия резултат в цялата ѝ история, доста под дори най-песимистичните прогнози. Девет месеца, след като пое ръководството на партията от Мариано Рахой, си пролича, че завоят надясно на Касадо беше ужасна грешка: той загуби избирателите-центристи от „Сиудаданос“ и крайно-десните избиратели от „Вокс“.\r\nКасадо – който, необичайно за него, не отговори на въпросите на журналистите – заяви, че това е „много лош резултат“, но се оправда с „фрагментаризацията на вота“ и изглежда, че имаше намерение да остане начело на партията. Народната партия сега ще се опита да ограничи загубите на предстоящите местни и регионални избори на 26 май.\r\nСитуацията е напълно различна от преди една година, когато партията на Рахой беше на власт, а социалистите се представяха много слабо в анкетите. Нещата започнаха да се променят с вота на недоверие, който изведе Санчес на власт през юни 2018 г. и който отключи борба за надмощие в дясното и доведе социалистите и „Подемос“ до пълен синхрон.", "date": "2019.04.30", "title": "Какво промениха изборите в политическия пейзаж в Испания?"}
{"url": "https://www.actualno.com/society/1400-shofiori-sa-hvanati-bez-vinetki-v-praznichnite-dni-news_744599.html", "text": "  Близо 30 000 автомобила са проверили инспекторите на Националното толуправление в празничните дни - от 25 до 29 април, включително, за платена винетна такса, съобщиха от управлението към пътната агенция. Установени са 1400 нарушители, като повече от половината от тях са чужденци.     На нарушителите са наложени 1188 компенсаторни такси, от които 707 са на автомобили с чуждестранни регистрационни номера. Най-много компенсаторни такси са наложени на водачите на леки автомобили - 1119, като от тях 680 са на чужденци. Съставени са и 208 акта за установяване на административно нарушение.   От 25 до 29 април, включително, са продадени 136 590 електронни винетки на обща стойност над 5,7 млн. лв. Най-много винетки са купени в първия почивен ден (26 април) - 38 432 за близо 1,6 млн. лв. От всичките продадени, 114 394 е-винетки са за леки автомобили, на стойност над 4,6 млн. лв., а съответно 22 196 е-винетки са купени за тежкотоварни превозни средства - за над 1 млн. лв.\r\nОт 1 май 2019 г. колцентърът към Националното толуправление удължава работното си време. Хората ще могат да получават информация на номер 0700 10 876 всеки ден - от понеделник до неделя - от 8.00 до 20.00 часа.  ", "date": "2019.04.30", "title": "1400 шофьори са хванати без винетки в празничните дни"}
{"url": "https://www.actualno.com/ruse/uchenici-ot-ruse-navlizat-vyv-vkusnite-debri-na-kulinarijata-news_744535.html", "text": "  На 24 април децата от ОУ „Иван Вазов“ посрещнаха скъпи гости по покана на училищното ръководство. Екипът на Сдружение БРТИМ представи на децата празнично Великденско кулинарно пътешествие. Проявата е част от програмата по кулинаротерапия „Тийнкитчън“.     В училищния двор се разигра истинско кулинарно-състезателно шоу. Състезаваха се 2 отбора от IV г клас. Децата вече са посещавали професионалната кухня на БРТИМ и имат опит в кулинарните занимания, поради което кошмари в кухнята нямаше и те демонстрираха наученото пред своите съученици. Младите готвачи, облечени с престилки, шапки и ръкавици, приеха кулинарното предизвикателство, формулирано в три задачи. След като изтеглиха жребий, единият отбор приготви десерти от слепени бисквити, а другият – бананови близалки. Останалите задачи бяха свързани с предстоящите празници – декориране на яйца и хвърляне на яйца в кошница. Участниците показаха майсторство и състезателен дух, а победител стана синият отбор.   Публиката също взе участие в състезателните игри. Забавните задачи, сред които пукане на балони, скачане с чували и надяждане с козунак, предизвикаха смях и веселие. На финала всички получиха бонбони и си тръгнаха с празнично настроение.\r\n„Тийнкитчън“ е дейност на Сдружение БРТИМ в проекта на Община Русе, финансиран от Програма ЗОВ, а заниманията по кулинаротерапия имат за цел придобиване на знания в областта на кулинарията и здравословното хранене, както и развиване на умения.  ", "date": "2019.04.30", "title": "Ученици от Русе навлизат във вкусните дебри на кулинарията"}
{"url": "https://www.actualno.com/analysis/chavushoglu-chlenstvoto-v-es-ostava-strategicheska-cel-na-turcija-news_744600.html", "text": "  Членството в ЕС остава стратегическа цел за Турция и ако ЕС не иска  да ни приеме, той трябва да вземе такова решение, заяви турският външен министър на пресконференция в Братислава след съвместна среща с външните министри на страните от Вишеградската четворка.     Чавушоглу отбеляза, че Турция е готова да преразгледа всяка преговорна глава и да изпълни всяко изискване.   „След изборите реформите са наш приоритет“, каза турският външен министър.\r\nТой посочи, че основният проблем с процеса на присъединяване на са политически пречки.  Чавушоглу подчерта, че Турция е допринесла за ЕС по няколко въпроса, като например сигурността, икономиката и миграцията, но изтъкна, че съществуват политически пречки за членството на Турция в Съюза.\r\nТой подчерта, че някои страни силно се противопоставят на членството в Анкара в ЕС.   Чавушоглу каза, че срещата му с колегите от Вишеградската четворка (Чехия, Словакия, Полша и Унгария) е много плодотворна и на нея са били обсъдени въпроси от взаимен интерес и регионални теми, както и ситуацията в Сирия, Либия, Иран и Ирак.    Той посочи, че е обсъден и въпросът за нелегалната миграция и добави, че това е общ проблем, който трябва да бъде решен заедно, добавяйки, че споразумението за миграция между Турция и ЕС е ефективно в тази посока.", "date": "2019.04.30", "title": " Чавушоглу: Членството в ЕС остава стратегическа цел на Турция "}
{"url": "https://www.actualno.com/ruse/evropejski-eksperti-shte-pomagat-na-rusenskija-transport-news_744609.html", "text": "  В края на 2017 г. Община Русе придоби 100% контрол върху активите на фирмата „Общински транспорт Русе“ АД. Сега дружеството извършва услугите по одобрен график, като използва тролейбуси. Паркът на фирмата е от 41 тролеи, малко от които са технически изправни, а като цяло всички са амортизирани и плачат за подмяна.     Планирано е „Общински транспорт Русе“ АД да подменя поетапно тролейбусите през настоящата година. Целта е да се осигури тролейбусния транспорт в Русе за следващите 5 години. Идеята е през тези години общината да кандидатства с европейски проект за доставка на нови тролейбуси при подходяща европейска програма. 17 употребявани тролея, поддържани и запазени, ще закупи община Русе до края на лятото. Закупуването, доставката и пускането в движение, е около . Припомняме, че .\r\nЕвропейската инвестиционна банка чрез Европейския консултантски център за инвестиции ще консултира Община Русе безвъзмездно относно бъдещите инвестиции в обществения транспорт, включително разработване на транспортна стратегия за инвестиционно и финансово обезпечаване на русенското транспортно дружество. Споразумението трябва да бъде одобрено от общинските съветници през майската сесия.  \r\nЕкспертите ще подпомогнат „Общински транспорт Русе“ АД във връзка с техническите и финансови опции за придобиване на нови тролейбуси и конвенционални автобуси, както и електрически и/или други превозни средства с алтернативно гориво. Ще бъде осигурена и помощ във връзка с планираната актуализация на стратегия/мастерплан за градски (обществен транспорт), планирана за следващия програмен период, който започва през 2020 г.  ", "date": "2019.04.30", "title": "Европейски експерти ще помагат на русенския транспорт"}
{"url": "https://www.actualno.com/crime/uchilishten-avtobus-katastrofira-mejdu-ajtos-i-karnobat-news_744616.html", "text": "  Училищен автобус е катастрофирал между Айтос и Карнобат, на разклона за село Чукарка, предаде \"24 часа\". По непотвърдена информация рейсът се е ударил с лек автомобил и се е преобърнал.     В автобуса е имало три деца от село Чукарка, но те не са ранени сериозно. Едното е отведено в болница за изследвания. По неофициални данни децата са от 8 и 9 клас.   \"Детето не е пострадало, по-скоро е уплашено. Най-важното е, че няма ранени - нито от автобуса, нито от другата кола\", каза пред \"24 часа\" кметът на Айтос Васил Едрев. Той допълни, че трите деца учат в средищно училище \"Н. Вапцаров\" в Айтос и се извозват до домовете си с училищен автобус.", "date": "2019.04.30", "title": "Училищен автобус катастрофира между Айтос и Карнобат"}
{"url": "https://www.actualno.com/europe/zatvor-za-rusnak-posegnal-na-kartina-s-ivan-grozni-news_744551.html", "text": "  Московски съд изпрати за две години и половина в затвора руснак, който повреди картина на Иван Грозни.     Игор Подпорин атакува творба на художника от XIX век Иля Репин, показваща царя от XVI век, който убива сина си, като нанесе вреди на работата на три места.   Той използва част от бариера за сигурност в московската Третяковска галерия, за да счупи стъклото, покриващо картината.\r\nПървоначално строителят от югозападния град Воронеж каза на полицията, че по това време е бил под влиянието на алкохол.  Но в съда той допълни, че е искал да повреди картината, защото е \"лъжа\" – петно върху репутацията на първия руски цар.\r\nВ Замоскворецкия окръжен съд съдията Наталия Чепрасова го осъди на две години и половина в \"поправителна колония\", съобщават медиите.   Сега в Третяковската галерия има голяма изложба на произведенията на Репин, но без повредената картина, тъй като тя все още се ремонтира.    Това не е първата атака върху картината. През 1913 г. един мъж прониза работата с нож, като разкъсал платно на три места. Художникът Репин помага да се възстанови картината му.\r\nРуските държавни служители лобираха за реабилитирането на Иван Грозни. Иван Василевич е първият от руските царе, управлявал от 1547 до 1584 година.\r\nТой е известен като Иван Грозни заради бруталните си политики, включително създаването на тайна полиция, която използва  масов терор и екзекутира хиляди хора.", "date": "2019.04.30", "title": "Затвор за руснак, посегнал на картина с Иван Грозни "}
{"url": "https://www.actualno.com/education/biznes-obuchenie-v-cjal-svjat-s-poshtenska-banka-news_744623.html", "text": "  Целеви потребителски кредит за бизнес обучения в цял свят, без аналог на пазара у нас, предлага Пощенска банка от този месец. С него могат да се финансират таксите по различни програми като Master of Business Administartion, Executive Master of Business Administration, Advanced management и др. Новият продукт е създаден в отговор на нарастващия интерес към финансиране на обучения, които отварят пътя към кариерно израстване и развитие, регистриран от банката през последните години.     Продуктът ще бъде представен за първи път на събитието Access MBA, което ще се проведе на 11 май в хотел „Интерконтинентал“ в София. На него всички, които имат интерес към обучения по МВА и други програми в различни престижни университети, ще имат възможност да се срещнат с техни представители, както и да получат информация как да финансират обучението си в избрания университет с Пощенска банка. Регистрацията за събитието е безплатна и може да бъде направена онлайн .\r\n„Образованието е процес, който продължава през целия живот и е реална инвестиция в бъдещето и кариерата. В Пощенска банка винаги поставяме акцент върху него, защото се стремим да създаваме условия за развитие на икономика с висока добавена стойност, базирана на знанието. През последните години отчитаме, че все повече потребители търсят допълнително финансиране, за да покрият разходите си за различни обучителни програми. Решихме да ги подкрепим и създадохме за тях специален продукт, с който ще им е по-лесно да покрият разходите си за обучение. Искаме да им дадем възможност да разгърнат потенциала си, да получат нови знания и компетентности, да разширят мрежата си от контакти, да израснат като способни и отговорни бизнес лидери. Кредитът е изключително подходящ за служители на средно големи и големи компании, собственици и мениджъри, IT специалисти, финансисти и маркетолози. И понеже знаем, че често обучението е свързано с пътуване, за нас е важно да осигурим удобство и комфорт на нашите клиенти, като им предоставим комплексно обслужване. Кредитните карти от най-висок клас, издавани от банката, осигуряват редица допълнителни предимства и специални привилегии, като приоритетно обслужване при пътуване, безплатни застрахователни покрития и отстъпки при резервация в различни места за настаняване.“, коментират от Пощенска банка.\r\nНовият кредит е с максимален размер до 70 000 лв. и срок на погасяване до 120 месеца. При превод на работна заплата в банката по пакетна програма „Моето семейство“, „Моето предимство“ или „Моят престиж“ и ползване на застрахователно  покритие по програма „Защита на плащанията“, се ползва атрактивен лихвен процент, близо два пъти по-нисък спрямо лихвите по новоотпуснати кредити в лева, съгласно лихвената статистика на БНБ към февруари 2019 г. Клиентите могат да се възползват и от гратисен период до 24 месеца, който покрива срока на обучението и през който се дължи плащане само на лихвите по кредита.  Кредитът може да  бъде заявен удобно и бързо в широката мрежа от финансови центрове на Пощенска банка, онлайн на , на кратък номер *7224 или след консултация с мобилен банков експерт на Mobile_Network@postbank.bg.", "date": "2019.04.30", "title": "Бизнес обучение в цял свят с Пощенска банка"}
{"url": "https://www.actualno.com/crime/zadyrjaha-rumynski-kanaldjija-i-dve-sirijki-na-bylgarskata-granica-news_744624.html", "text": "  По искане на Районната прокуратура в Генерал Тошево съдът е задържал под стража 2 сирийки и техния румънски водач за преминаване на границата ни.     Те са били задържани около 18.10 часа на 26 април край добричкото село Кардам.   18-годишните сирийки Ягмор А. и Тара М., както и техният водач през границата - 21-годишния румънски гражданин Вишиноае Д. слезли от автомобил с немска регистрация и се отправили пеша към границата.\r\nДвете млади жени трябвало да бъдат отведени в Германия от румънеца гражданин, където едната щяла да се омъжва за иракчанин.  Мъжът работел в Германия заедно с гражданин на северната ни съседка, когото помолил за съдействие да преведе през българо-румънската граница бъдещата му жена.\r\nТой обаче отказал. Вместо него с незаконната задача се заел неговият 21-годишен брат, който е арестуван заедно с двете сирийки.   Решението на Районния съд в Генерал Тошево подлежи на обжалване пред Окръжния съд в Добрич.    ", "date": "2019.04.30", "title": "Задържаха румънски каналджия и две сирийки на българската граница"}
{"url": "https://www.actualno.com/europe/erdogan-programata-f-35-shte-se-provali-bez-uchastieto-na-turcija-news_744525.html", "text": "  Турският президент Ердоган критикува САЩ заради заплахите им да отложат доставката на изтребителите F-35 заради закупуването на руските ракети С-400 от Турция, съобщава \"Дейли Сабах\", цитирани от БГНЕС.     „Проектът за F-35 е обречен на провал ако Турция бъде изключена”, заяви Ердоган пред публика на 14-тия международен фестивал на отбраната в Истанбул.   Турският президент отбеляза, че страната му не е приела никакви налагания нито в политическата, нито в дипломатическата, нито в икономическата сфера и няма да приема никакви налагания и в сферата на отбраната.\r\nТой заяви, че Турция е станала водеща сила и във въоръжените и в невъоръжените безпилотни самолети и очаква скоро да направи свой собствен.  „Надявам се скоро нашите Военновъздушни сили да съдържат самолети родно производство. Ние сме решени да положим основите, които ще покрият нуждите на нас и нашите приятели от броня, оптика, софтуер, моторни, симулационни и детониращи технологии, които се използват от други за противопоставяне с Турция, \"каза президентът и добави:\" Онези, които се поколебаха да ни продадат бомбите, използвани в бойните ни самолети, не могат да скрият учудването си\", заяви той.\r\nОпитите на Вашингтон да създаде пречки пред турския проект за F-35 започнаха през август 2018 г., когато администрацията на Тръмп одобри проектът за отбрана, забавяйки законово доставката на F-35 до Турция с критики спрямо купуването на ракети от руснаците. Два месеца по-късно от  Пентагона съобщиха, че турската страна може да бъде изгонена от проекта ако купи руските ракети.   Турция е в програмата F-35 от 1999 г. и тя има активна роля в създаването на самолети и е инвестирала 1.25 милиарда долара в проучвания.    ", "date": "2019.04.30", "title": "Ердоган: Програмата F-35 ще се провали без участието на Турция "}
{"url": "https://www.actualno.com/europe/lejbyristite-sybirat-za-da-reshat-dali-da-iskat-nov-referendum-za-brexit-news_744536.html", "text": "  Британската опозиционна Лейбъристка партия се събира на заседание във вторник, за да определи позицията си, дали да иска втори референдум за Brexit като част от кампанията си за изборите за Европейски парламент през месец май, предава Reuters.     Докато излизането на Великобритания от ЕС е пълно с неизвестности, лидерът на Лейбъристите Джереми Корбин е под натиск от много депутати и партийни членове да подкрепи провеждането на втори референдум или вот за потвърждение на евентуална сделка за Brexit.   Засега от партията са на мнение, че ще подкрепят подобен вот само ако се наложи да предотвратят Brexit без сделка.\r\nИзточник от партията съобщава пред Reuters, че на срещата на Националния изпълнителен комитет на Лейбъристката партия едва ли ще има промяна на сегашната позиция.  Това може допълнително да вбеси депутатите от фракцията, включително заместник-председателя Том Уотсън, който настоява за втори референдум - разрив, който предизвика отцепването на осем лейбъристки политици, сформирали нова партия, наречена Change UK.\r\nБлизо три години след като избирателите подкрепиха излизането от ЕС с 52% на 48%, основните партии, като голяма част от страната, са дълбоко разделени по отношение на Brexit, правейки неясно кога и дори дали Великобритания ще напусне блока.", "date": "2019.04.30", "title": "Лейбъристите събират, за да решат дали да искат нов референдум за Brexit"}
{"url": "https://www.actualno.com/bgfootball/sluh-ili-realnost-krasimir-balykov-poema-nacionalnija-otbor-news_744493.html", "text": "  Треньорът на Етър Красимир Балъков е започнал окомплектоването на треньорски щаб, с който да оглави националния отбор на България, твърди вестник \"Труд\".     Героят от САЩ 1994 вече е получил предложение от Борислав Михайлов да заеме овакантеното място след раздялата с Петър Хубчев.   Той все още не е подписал официално договор, но се очаква това да се случи в началото на месец май.\r\nИнтересното е, че президентът на БФС и легендарният бивш полузащитник не бяха в добри отношения през последните години.  Припомнете си причината за това в .", "date": "2019.04.30", "title": "Слух или реалност: Красимир Балъков поема националния отбор"}
{"url": "https://www.actualno.com/america/sasht-obmislja-da-objavi-musulmanski-bratja-za-teroristichna-organizacija-news_744545.html", "text": "  Администрацията на президента на САЩ Доналд Тръмп настоява да се внесе международното ислямистко движение \"Мюсюлмански братя\" в списъка с чуждестранни терористични организации, съобщава ТАСС, позовавайки се на вестник \"Ню Йорк пост\".     Според разпространяваната информация Белият дом е поръчал на дипломати и сътрудници на ведомствата, отговарящи за националната сигурност, да се заемат с този въпрос след преговорите с президента на Египет Абдел Фатах ал Сиси в Белия дом на 9 април.   Организацията е забранена в Египет.\r\nОт основаването си през 1928 “Мюсюлманските братя” (“Хизб ал-Икхван ал-Муслимун)оказват изключително силно влияние върху политическия живот в Близкия изток. Лозунгът на тази организация е “Аллах е нашата цел, Пророкът е нашият водач, Коранът е нашият закон, а Джихадът е нашия път. Да умрем в името на Аллах е най-голямата ни надежда.\"  Самата история на тази организация е доказателство за екстремисткия и характер. Неин неоспорим водач и днес си остава бившият турски премиер Неджметтин Ербакан (макар че официално президент на организацията е племенникът му Мехмед Сабри Ербакан), чиято партия Рефах беше забранена от турския конституционен съд през януари 1998, заради “дейността и срещу светския режим в страната. На свой ред Ербакан обяви, че “след падането на Берлинската стена, Западът откри своя нов враг в лицето на Исляма”\r\nВеликобритания става една от първите европейски държави, приели на своя територия лидери на \"Мюсюлмански братя\". И това не е случайно. Още преди Втората световна война британските колониални власти започват да гледат благосклонно на \"Мюсюлмански братя\", виждайки в тях алтернатива на арабските националисти. При срещата си с представители на британското правителство самият основател на \"Братята\" Хасан Ал-Банна ги предупредил, че \"комунизмът в Близкия изток съставя огромна заплаха за всички народи\" и ги уверил, че \"Мюсюлманските братя\" се сражават с комунизма с всички възможни средства\".   Понастоящем \"Мюсюлманските братя\" контролират 13 благотворителни организации с многомилионен оборот, които развиват дейност в различни сектори на британската икономика. Освен това те разполагат и с т.нар. \"Организация за ислямска взаимопомощ в света\", която от 1992 г. насам е оглавявана от Асам ал-Хаддад.    Статистиките сочат, че през последните десетилетия се наблюдава активизиране на дейностите по изграждане на джамии в европейските държави и в САЩ. Този процес се развива в унисон с разширяване дейността на \"Мюсюлманските братя\" и с увеличаването на притока на имигранти от арабските и ислямските държави", "date": "2019.04.30", "title": "САЩ обмисля да обяви \"Мюсюлмански братя\" за терористична организация"}
{"url": "https://www.actualno.com/sofia/zatrudneno-dvijenie-v-stolicata-ot-1-do-7-maj-news_744564.html", "text": "  Движението в централната градска част на и паркирането ще бъдат силно ограничени и затруднени в периода от 1 до 7 май в зоната от Ректората до Ларгото. Първата реорганизация влиза в сила още тази вечер в 19 часа заради предстоящото събитие на БСП. Това обяви столичният кмет Йорданка Фандъкова във връзка с утрешния ден на труда, предстоящото посещение на папа Франциск и парада за Гергьовден, предаде БГНЕС.     \"По случай 1 май още от тази вечер, в 19 ч. до следобеда утре ще бъдат затворени паркингите на пл. \"Александър Невски\", пл. \" Александър I\" ,на ул. \"Оборище\" между ул. \"Г.С. Раковски\" и бул. \"Васил Левски\" и на моста пред националния стадион \"Васил Левски\", заяви Фандъкова и добави, че при необходимост, в часовете от 11 до 14 ч. на 1 май ще се затваря движението по ул. \"Леге\" между ул. \"Съборна\" и бул. \"Цар Освободител\", по бул. \"Княз Ал. Дондуков\" от ул. \"Веслец\" до бул. \"Кн. Мария Луиза\".   \"Във връзка с посещението на папа Франциск и парада на Гергьовден, от вечерта на 2 май до сутринта на 7 май, ще има ограничения около \"Ал. Невски\" и зоната около Ларгото. Бул. \"Цар освободител\" между \"Г.С. Раковски\" и Ларгото ще бъде затворен за движение през цялото време. По време на парада, на 6 май, бул. \"Цар Освободител\" ще бъде затворен в участъка от Ректората до \"Дондуков\", уточни още тя.\r\nПромените ще засегнат и нощния градски транспорт, който в периода от 3 до 6 май ще се движи по нов маршрут.  ", "date": "2019.04.30", "title": "Затруднено движение в столицата от 1 до 7 май"}
{"url": "https://www.actualno.com/varna/mikrobus-se-preobyrna-vyv-varnensko-7-dushi-sa-raneni-news_744549.html", "text": "  Днес, около 10:45 часа, е постъпил сигнал за пътно-транспортно произшествие, възникнало в с. Припек, Варненско.     Според първоначалната информация 70-годишният водач на микробус „Мерцедес” от масовия транспорт, по неизясняни към момента причини, губи контрол над превозното средство минава през разделителна мантинела, преобръща се и отново се връща на гумите си.   Вследствие на произшествието, в болнично заведение са отведени седем души. Изясняват се получените от тях травми.\r\nРаботата по зясняване на детайли около инцидета продължават.  ", "date": "2019.04.30", "title": "Микробус се преобърна във Варненско, 7 души са ранени"}
{"url": "https://www.actualno.com/politics/dvijenie-vyzrajdane-kym-mvnr-zashtitete-bylgarite-v-ukrajna-news_744560.html", "text": "  От Движение с министъра на външните работи , по повод приетия на 25 април от украинския парламент закон за задължителното използване на украинския език като официален.     Тази мярка, макар замислена и насочена основно срещу рускоезичното малцинство в Украйна, ще засегне тежко и районите, в които се говори български език, подчертават от Възраждане.   Според приетия от Върховната Рада закон, всички държавни служители, доктори, учители, упражняващите свободни професии, адвокати и други ще трябва да говорят само на украински език или ще бъдат глобени.\r\nЗаконът няма да бъде прилаган в продължение на три години, тъй като в цялата страна ще бъдат създадени учебни центрове, в които да се подкрепя изучаването на украинския език и култура. Последното, притеснява най-много патриотите от Възраждане, тъй като създава сериозна опасност от в тази страна, която е втората по големина, след руската.  От Възраждане припомнят още, че веднага след Майдана в началото на 2014 г., новото антируско правителство в Украйна прие закон, с който , в това число и на българския. От страна на Румъния и Унгария тогава имаше мълниеносна реакция, защото това беше остра репресия срещу техните малцинства в Северна Буковина, Поднестрието и Подкарпатска Рус.\r\n\"Тогава България, която има и най-голямото малцинство в Украйна след руското, в лицето на своите официални институции, .\r\nЕдинствено Възраждане реагира тогава, и благодарение на това с голямо неудоволствие и буквално по принуда, седмица по-късно и България се изказа срещу тази украинска мярка. В резултат на общия натиск в крайна сметка този закон не беше приет, което доведе до коментари от страна на известни български русофоби, че ако българите в Бесарабия и Украйна като цяло подкрепят руската политика и са русофили, то в такъв случай те не са българи.\"       В така създалата се ситуация от Възраждане настояват за от страна на българското правителство и ръководеното от Захариева ведомство. Също така, настояват за спешна среща с външния министър, на която да се обсъди създалата се ситуация и да бъде намерено някакво приемливо решение на проблема.\r\nАко исканията им не бъдат приети, председателят на партията Костадин Костадинов предупреди, че ще , а след това и пред външно министерство.\r\nВъзраждане припомня още, че за член на Европейския съюз, докато България е такава от вече близо 15 години. В тази ситуация страната ни трябва да използва всички лостове за влияние, които притежава като член на ЕС, за да въздейства и окаже натиск върху украинската държава и буквално да я принуди да спазва правата на българското национално малцинство там.\r\nЗащото в противен случай, едно от малкото предимства, които имаме като член на Европейския съюз, а именно да въздействаме върху страни – кандидати, в които има български общности, обезсмисля като цяло и без това не особено ползотворното ни членство.\r\nОт партията на Костадинов питат още и , някои от които се определят и като „патриоти”. Защо не използват влиянието, контактите и положението си, за да повдигнат въпроса пред институциите в Брюксел, и подчертават още, че когато на 26 май Възраждане изпрати своите представители в Европейския парламент, защитата на българите не само в Европа, а и по целия свят, ще бъде един от техните основни приоритети.   ", "date": "2019.04.30", "title": "Движение Възраждане към МВнР: Защитете българите в Украйна"}
{"url": "https://www.actualno.com/business/dejstvitelno-li-sme-spechelili-sreshtu-oman-po-aferata-ktb-news_744472.html", "text": "  Pending – това е надписът, който излиза в официалния сайт на Международния център за арбитраж при инвестиционни спорове (орган на Световната банка), когато бъде потърсена информация за , заведено от Оманския държавен фонд срещу България заради КТБ. Думичката е в графата \"статут на делото\".     За незапознатите – \"pending\" буквално се превежда като \"в очакване\". А последната въведена информация касае 28 февруари, когато и България, и оманците, са представили своето виждане за нещата относно разходите по делото.   Информацията е изключително странна заради официално съобщение от финансовото министерство от 18 април късно вечерта. Тогава от подопечното на Владислав Горанов ведомство се похвалиха, че арбитража срещу оманците, както още един арбитраж – срещу EVN. Проверка за с EVN показва следното - в графата \"статут на делото\" пише \"concluded\" т.е. завършено, а за разлика от делото с Оманския държавен фонд в официалното съобщение на финансовото министерство беше уточнено, че искът от страна на ЕРП-то към България е бил за 850 млн. евро.\r\nВсъщност не е ясно какво точно обезщетение са поискали оманците, които бяха миноритарен акционер в КТБ и по медийни публикации предлагаха , но , че официално такъв план не е дошъл при тях. Припомняме, че eдно от заключенията на станалия вече ясен доклад на Временната анкетна комисия за проверка на фалита на Корпоративна търговска банка касае точно миноритарните акционери в КТБ, един от които е Оманският фонд. Според доклада миноритарните акционери в КТБ не са упражнили достатъчен контрол.  В личния си профил във Facebook бившият ни посланик в Русия Илиян Василев е категоричен, че финансовото министерство заблуждава и делото с Оманския държавен фонд не е приключило, тъй като няма начин то да приключи без да е обявено на сайта на арбиртажната структура към Световната банка. Ако има край, това е станало посредством някакво споразумение, а оманците не биха сключили споразумение без да получат обезщетение. Въпросът е какво, пита Василев и задава и други въпроси – дали обезщетението няма връзка с и дали финансовото министерство нарочно крие размера на въпросното обезщетение? Податка към това какъв може да е размерът се крие в самото съобщение на финансовото министерство от 18 април - в него се казва, че България е спечелила два арбитража, за общо над 1,5 млрд. евро, като този с EVN е за 850 млрд. евро. ", "date": "2019.04.30", "title": "Действително ли сме спечелили срещу Оман по аферата \"КТБ\"?"}
{"url": "https://www.actualno.com/burgas/fondacija-dimityr-berbatov-otlichi-11-godishna-pluvkinja-ot-burgas-news_744395.html", "text": "  Младата бургаска плувкиня Десислава Белова е сред финалистите на фондация „Димитър Бербатов“ за успелите деца на България. Тя беше номинирана и участва в класацията и гласуването за престижната награда.     За Десислава и нейните спортни успехи , С подкрепата на ПК   „Черноморец Бургас“ и треньорката Люба Панайотова, с много тренировки и усилия младата спортна надежда на Бургас беше забелязана и очаква своето отличие. За да се стигне до престижната номинация обаче, пътят е дълъг, а усилията всекидневни. Макар и само на 11 години, Десислава има десетки купи и отличия. Само през 2019 година тя е извоювала 14 златни и 3 сребърни медала в различни плувни състезания. Една от най-престижните и награди е „Спортист на годината 2018“ в категория „Млад талант на Бургас“ при най-малките състезатели.  На въпрос на дали има любими медали и победи Десислава Белова споделя:\r\n„Всички медали са ми любими, защото са нужни много тренировки и трябва издръжливост, за да успееш. Освен това всички победи са трудни, защото трябва много тренировки и много пот“.\r\nНа шести май в предаването „Като две капки вода“ по Нова телевизия Десислава ще получи своето отличие от фондация „Димитър Бербатов“, заедно с други успели българчета.    ", "date": "2019.04.30", "title": "Фондация „Димитър Бербатов“ отличи 11 годишна плувкиня от Бургас"}
{"url": "https://www.actualno.com/health/plodovete-koito-prechistvat-belite-drobove-dori-na-vyrlite-pushachi-news_744533.html", "text": "  Всички знаем, че е вредно за нашето здраве и че значително увеличава риска от рак на белия дроб. Все пак, ако пренебрегвате този факт и не можете да се откажете от поемането на никотин ежедневно, трябва да подбирате това, което е във вашата чиния, пише БГНЕС.     Последни изследвания показват, че някои продукти могат да подобрят здравето на белите дробове, затова е за предпочитане да ги консумирате по-често, ако сте пушачи.   Изследването включва 680 души, сред които пушачи, бивши пушачи и непушачи. Те са отговаряли на въпроси, свързани с тяхното хранене.\r\nВсички те са били подложени на измервания със спирометрия - метод, който измерва белодробната функция, т.е. обема на белия дроб и скоростта на въздушния поток през дихателните пътища при вдишване или издишване. Тестът е бил повторен 10 години по-късно.  Резултатите показват, че , които консумират много ябълки, банани и домати, имат най-малко увреждане на белите дробове.\r\nСпоред учените причината за това е, че тези продукти са богати на антиоксиданти, които спомагат за намаляване на възпалението на дихателните пътища, подобряват здравето на белите дробове и помагат за възстановяването на увредената тъкан, причинена от продължително пушене.   ", "date": "2019.04.30", "title": "Плодовете, които пречистват белите дробове дори на върлите пушачи"}
{"url": "https://www.actualno.com/pleven/api-pak-predupredi-che-vremennijat-most-v-chomakovci-moje-da-stane-opasen-news_744489.html", "text": "  С покачването на нивото на река Искър временният мост при село Чомаковци може да стане опасен за хората, които преминават по него. Той трябва да бъде демонтиран, за да се предотврати евентуална трагедия. Това заяви за инж. Ивайло Денчев, директор на Областно пътно управление в Плевен.     За тази вечер инициативен комитет в селото срещу евентуалното демонтиране на моста, с което отново ще се затрудни достъпът на жителите на 5 селища в района до Червен бряг и до републиканската пътна мрежа.   \"Агенция „Пътна инфраструктура” /АПИ/ е предоставила на Община Червен бряг този временен мост. Общината си го е монтирала, тя трябва да го поддържа и да го премахне.\r\nТези временни мостове са предназначени за реки с течение до 5 метра в секунда. В момента там течението малко надвишава тази граница. А и тепърва Искър ще става по-пълноводна. Повдигането на нивото на реката никога не става постепенно. Моите опасения са, че това може да разруши моста и да го дестабилизира. Това ще направи съоръжението опасно за хората, които преминават по него.  На протеста няма да има наш представител. Вчера ходихме да обясним на хората, но те бяха прекалено развълнувани. Представители на Общината нямаше. Изпратил съм писмо до ръководството на АПИ с мотиви, че този мост трябва да бъде демонтиран. На базата на моя доклад Община Червен бряг е уведомена за предстоящото пълноводие на реката и че съоръжението трябва да бъде демонтирано и да бъде върнато на Агенцията.  Освен това то вече си е изпълнило предназначението – на 28 февруари другият мост на Искър при село Горник беше пуснат в експлоатация\", каза още инж. Денчев.\r\n\"Временният мост при Чомаковци няма нужда от строителни разрешения, защото е монтиран на основание бедственото положение, което беше обявено в община Червен бряг. Ние го поддържаме, имаме и охрана там. Община Червен бряг засега е на мнение, че този мост трябва да остане. Следим нивото на водите на Искър. Имаме готовност, ако то се покачи, с кран да се демонтира средната част на съоръжението, за да не бъде то отнесено или повредено. Нашата позиция е същата, както и на инициативния комитет – за момента този временен мост е необходим\", коментира пред Виргиния Василева, изпълняваща длъжността кмет на Община Червен бряг.   ", "date": "2019.04.30", "title": "АПИ пак предупреди, че временният мост в Чомаковци може да стане опасен"}
{"url": "https://www.actualno.com/plovdiv/futbolen-plovdiv-se-obedini-zad-idejata-za-evropejski-stadion-news_744459.html", "text": "  Стадион \"Пловдив\" трябва да се възстанови и зад тази идеята застанаха днес , които заедно с кмета на града и управленският екип на общината ще подпишат декларация до Министерството на младежта и спорта с настояване съществуващият, но занемарен от години най-голям стадион в Пловдив да се върне в спортната карта на града. \" Бяхме на точка от купата за Лига Европа, когато се запитахме - а къде бихме играли финала?\", каза Христо Крушарски, президент на ФК \"Локомотив Пловдив\". \"Нашият стадион има само 10 000 места\".     \"Този стадион е бил пълен за най-големите ни мачове, за бенефиси, за младежки купи\", подкрепям инициативата, каза Иван Йотков, президент на ФК \"Ботев\". В същия дух се изказаха и президентите на \"Спартак\" Тодор Симеонов и на \"Марица\" Христо Христов. При една евентуална реконструкция на съществуващото съоръжение, ще бъде премахната лекоатлетическата писта, която и в момента се ползва, но кметът Иван Тотев каза, че ще бъде пренасочена към изграждане в съседство на нов лекоатлетически стадион. София не е България, а , твърдо заставаме зад идеята- казаха футболните мениджъри и за доказателство, че са единни, всички се хванаха за ръце. Впрочем финалът за купата на България на 15 май е предрешен- тя при всички положения остава в Пловдив. Привържениците на претендентите- \"Ботев\" Пловдив и \" Локомотив\" Пловдив ще гледат мача в София, а за ветерани  деца са подготвени 6 автобуса, които ще тръгнат от паркинга на хотел \"Тримонциум\". На другия ден, независимо какъв ще е резултатът, Пловдив ще отпразнува победата!  ", "date": "2019.04.30", "title": "Футболен Пловдив се обедини зад идеята за европейски стадион"}
{"url": "https://www.actualno.com/pazardjik/syzdavat-novo-naseleno-mjasto-na-teritorijata-na-obshtina-peshtera-news_744514.html", "text": "  С решение на Министерския съвет се създава ново населено място - село, на територията на община Пещера, област Пазарджик. То е в границите на съществуващото селищно образувание с местно значение - летовище „Свети Константин“.     Областният управител на област Пазарджик е внесъл в Министерския съвет мотивирано предложение за създаване на новото населено място след разглеждане и преценка на основанията, изложени в искането от кмета на общината и решението на общинския съвет на община Пещера. Предложено е новото населено място да се наименува „Свети Константин“' с указ на президента на Република България. Със създаването му общият брой на селата в страната ще стане 5000.   Административно-териториалната промяна се извършва съгласно условията и реда за създаване на ново населено място, предвидени в Закона за административно-териториалното устройство на Република България. Установено е трайно заселване на население в съществуващото селищно образувание, чиято територия е определена с устройствен план, наличие на постоянно живеещо население и социална и инженерна инфраструктура.  ", "date": "2019.04.30", "title": "Създават ново населено място на територията на община Пещера"}
{"url": "https://www.actualno.com/vraza/nad-1500-narushenija-za-previshena-skorost-vyv-vrachansko-news_744485.html", "text": "  2 тежки катастрофи са станали през почивните Великденски празници в област Враца, съобщават от МВР. При тях е загинал един човек и един е тежко ранен.     При акцията на пътната полиция „Безопасен Великден“ са проверени  548 МПС и 545 водачи. Установени са 1542 нарушения за превишена скорост, а 4-ма от шофьорите са карали след употреба на алкохол. Полицаите са съставили 56 акта и 150 фиша.   ", "date": "2019.04.30", "title": "Над 1500 нарушения за превишена скорост във врачанско"}
{"url": "https://www.actualno.com/starazagora/nadrusan-i-pijan-shofior-bez-knijka-se-natrese-v-patrulka-news_744464.html", "text": "  Неправособният 28-годишен водач управлявал БМВ и снощи полицейски екип от Първо районно управление - Стара Загора, му подал сигнал да спре автомобила. Шофьорът обаче вместо да се подчини, продължил, а на кръстовището на улиците \"Христина Морфова\" и \"Димитър Подвързачов\" не спазил указанията на пътен знак Б1 да пропусне движещите се по пътя с предимство. В резултат на неспазването на знака се , пострадали при пътно-транспортното произшествие няма, но са нанесени материални щети и на двете коли.     При тестването на водач на БМВ-то за алкохол и наркотици са отчетени концентрация от и положителен резултат за канабис.\r\nВ сектор “Пътна полиция” при Областната дирекция на МВР - Стара Загора, е образувано досъдебно производство, а мъжът е задържан за срок до 24 часа.", "date": "2019.04.30", "title": "Надрусан и пиян шофьор без книжка се натресе в патрулка"}
{"url": "https://www.actualno.com/society/1400-narushiteli-sa-zasekli-inspektorite-na-tol-kontrola-v-praznichnite-dni-news_744561.html", "text": "  Близо 30 000 автомобила са проверили инспекторите на Националното ТОЛ управление в празничните дни от 25 до 29 април, вкл. за платена винетна такса. Установени са 1400 нарушители, като повече от половината от тях са чужденци. Това съобщиха от пресцентъра на Агенция \"Пътна инфраструктура\" (АПИ). На нарушителите са наложени 1188 компенсаторни такси, от които 707 са на автомобили с чуждестранни регистрационни номера. Най-много компенсаторни такси са наложени на водачите на леки автомобили – 1 119, като от тях 680 са на чужденци. Съставени са и 208 акта за установяване на административно нарушение.     От 25 до 29 април вкл. са продадени 136 590 електронни винетки на обща стойност над 5,7 млн. лв. Най-много винетки са купени в първия почивен ден (26 април) – 38 432 броя за близо 1,6 млн. лв. От всички продадени, 114 394 е-винетки са за леки автомобили, на стойност над 4.6 млн. лв., а съответно 22 196 е-винетки са купени за тежкотоварни превозни средства на стойност над 1 млн.лв.   От 1 май 2019 г. кол центърът към Националното ТОЛ управление увеличава работното си време. Гражданите ще могат да получават информация на номер 0700 10 876 всеки ден от понеделник до неделя, от 08:00 до 20:00 часа.   ", "date": "2019.04.30", "title": "1400 нарушители са засекли инспекторите на тол контрола в празничните дни"}
{"url": "https://www.actualno.com/burgas/obshtina-burgas-e-napyt-da-razreshi-40-godishen-problem-news_744504.html", "text": "  Едно дълго чакано решение от бургаските рибари вече е факт. Бургаският общински съвет прие предложението на кмета Димитър Николов за в собственост на община Бургас на имотите и земята на . Предложението е отправено към Министерския съвет на Република България. Селището ще има статут на етнографски културно – туристически комплекс. До сега то беше част от държавния горски фонд. Съветниците приеха предложението. Размерът на наемите, които ще плащат рибарите, ще бъде разгледан на следваща общинска сесия. Тогава ще бъдат определени и други подробности, свързани с предстоящите промени по прехвърлянето.      Следват процедури на държавно ниво, за да бъде завършен процесът със статута на селището.  За проблема с узаконяването на Рибарското селище се говори от . С усилията на „Сдружението на рибарите“, улиците са общинска собственост, селището има общ устройствен план и е „Селищно образование“ - статут влязъл в сила и публикуван в Държавен вестник. С решение на Общинския съвет улиците имат имена и номера, поставено е улично осветление.\r\nДнешното решение на бургаския общински съвет е поредната стъпка в правилната посока, която рибарите чакат отдавна. се свърза с жители на селището, за да научи какви са реакциите на хората, които са потърпевши от проблема. Те следяха с нетърпение сесията и се зарадваха на решението на съветниците. Рибарите очакват следващите процедури, за да се стигне до крайното решение.    Въпреки многото проблеми селището се гордее със своята уникалност. Морето, каналите, лодките, къщите, хората, правят мястото . И още преди официално да е получило статут на етнографски комплекс, рибарското селище „Ченгене скеле“ вече изпълнява тези функции. Много туристи идват да разглеждат и да се снимат. Новата  беседка с корабен щурвал е станала любима за сватбени фотографии на младоженци.\r\nОстава и за рибарите да настанат дни на спокойствие, за да могат да развиват стария занаят, без притеснения за покрива над главите им.", "date": "2019.04.30", "title": "Община Бургас е напът да разреши 40-годишен проблем"}
{"url": "https://www.actualno.com/sofia/fandykova-vidja-falshiva-novina-v-tvyrdenijata-za-skypite-mebeli-za-centyra-na-sofija-news_744494.html", "text": "   . Това каза пред журналисти кметът на София Йорданка Фандъкова във връзка с , според които общината си е поръчала скъпи , а ценовите оферти са скрити, предаде агенция „Фокус“.     „Лично направих „разследване“, като отворих сайта на общината и принтирах информацията за изпълнителите на Зона 2 и Зона 4“, коментира Фандъкова. „Офертата на „Джи Пи Груп“, която видях, я цитирам: „Доставка и монтаж на пейки класически дизайн от 1291 лв“. Цената не е 10 хил. лева. Цената на кашпи, като тези на площад „Гарибалди“, е 8922 лв.“, посочи кметът. „ “, каза Фандъкова.   Тя призова, информацията в медиите да бъде коректна, защото хората остават с впечатление, че една обикновена дървена пейка струва 10 000 лева. „Трябва да имаме данните и фактите и тогава да сравняваме. Ще си поискам моя проверка, защото това, което видях, силно ме обезпокои“, подчерта Йорданка Фандъкова. Припомняме, че по-рано , че Столичната община е развързала щедро кесията за закупуването на градски мебели при течащия ремонт на центъра. Какво и откъде да се купува, до голяма степен е било предрешено още на ниво проект, като цените при някои артикули сериозно надхвърлят пазарните. Така за едно кошче за боклук столицата ще плати симпатичната цена от 1000 лв., а монолитна градска пейка от гранит ще струва на столичани 10 000 лв.     ", "date": "2019.04.30", "title": "Фандъкова видя фалшива новина в твърденията за скъпите \"мебели\" за центъра на София"}
{"url": "https://www.actualno.com/viewpoint/prokuraturata-u-nas-28-ijat-uchastnik-v-evropejskite-izbori-news_744432.html", "text": "  Прокуратурата в България изглежда е 28-ият участник в европейските избори. При това далеч по-важен от регистриралите се за вота 13 партии, 8 коалиции и шестима независими. Защото нейните решения (или отлагането им) след проверките на публични фигури заради имотни афери несъмнено ще повлияят на настроенията сред избирателите. Както го стори и паметната Костинбродска афера през 2013 година.     Как ли ще гласуват българите на 26 май, ако броени дни преди това прокуратурата съобщи, че е констатирала данни за престъпление, извършено от заместник-председателя на ГЕРБ Цветан Цветанов? Какво ли решение ще вземат избирателите, ако на 23 май Върховната касационна прокуратура каже същото за водача на листата на БСП Елена Йончева? И какъв ли ще е резултатът от вота, ако снемат от тях всякакви съмнения и ги обявят за чисти? Отсега е ясно, че всяко избирателно действие на държавните обвинители ще разгневи електората. А всеки опит да се услужи на управляващите в крайна сметка може и да им навреди, тъй като навярно ще предизвика силна обществена реакция. Да си припомним: в края на миналата седмица еврокомисарят по правосъдието Вера Йоурова заяви, че независимостта на съдебната система е под заплаха в България, Унгария, Полша и Румъния. И припомни, че в България „усещането за независимост е третото най-ниско в ЕС“.  В момента текат много прокурорски проверки и дори при някои от тях резултатите да не станат известни преди евровота, до изборите наесен при всички случаи ще ги знаем. В годината, когато българите гласуват и за евродепутати, и за местна власт, прокуратурата изглежда по-натоварена от всякога. Причината: избухналият в края на март скандал „Апартаментгейт”, който започна с разкрития за луксозни жилища, купени на цени под пазарните, и продължи с още разкрития за частни имения, построени със средства от европейска програма и маскирани като „къщи за гости“.\r\nВ резултат прокуратурата разпореди проверки по няколко от случаите с апартаментите, а наскоро нареди на Главна дирекция „Национална полиция\" в двумесечен срок да провери , изградени с пари от европейската Програма за развитие на селските райони, се ползват именно като такива.     Стартът на „Апартаментгейт“ бе даден с разкритията за жилище на Цветанов в сграда, построена от компанията „Артекс“. В резултат той напусна парламента и освободи председателския пост на парламентарната група на ГЕРБ. Според изявлението на Румяна Арнаудова, говорителка на главния прокурор Сотир Цацаров, на 20 март прокуратурата е започнала двумесечна проверка на сделката за апартамента на Цветанов. През това време, по думите на Арнаудова, ще се изисква „информация от Агенцията по вписванията, снемат се обяснения от продавачи, купувачи, прави се експертна справка за пазарната стойност на определен имот и се взема решение дали има извършено престъпление“.\r\nЕдва ли ще е толкова трудно да се сверят приходите, декларирани от Цветанов (депутат) и съпругата му (държавен служител), и да се сравнят с разходите на семейството, свързани с издръжката, образованието на трите деца, жилища и т.н. Но няма как да се надяваме на резултати преди евровота. Не само защото Цветанов оглавява предизборния щаб. Проверката може да бъде удължена с месец и така да продължи общо три, а и прокуратурата се произнася в едномесечен срок от получаването на материалите.\r\nНа същия този 20 март Арнаудова заяви, че ако е сезирана и КПКОНПИ, „вероятно и прокуратурата ще ѝ възложи извършване на проверката, след което решаващото действие ще бъде на прокуратурата“. Два дни по-късно, на 22 март, КПКОНПИ се сезира за апартамента на Цветанов. Но Антикорупционната комисия вече е отиграла номера с проверките. По закон нейните проверки също продължават два месеца. И също могат да бъдат удължени с още един. Така постъпи КПКОНПИ при проверката за конфликт на интереси на министъра на финансите Владислав Горанов, чийто мил кръстник подслонил семейството му в луксозен апартамент в затворен комплекс заради страха на децата му от пернишкото земетресение. Горанов продължава да обитава жилището, защото конфликт на интереси не бе установен. Колкото и да се забавят сега прокурорите, констатациите им по случая „Цветанов\" ще станат известни ако не преди европейските, то най-късно до местните избори. Следизборно се очаква да научим и какво са установили проверките на други четирима. А може би някои ще бъдат огласени по-рано?   На 4 април, по разпореждане на главния прокурор Сотир Цацаров, Върховната касационна прокуратура започна три проверки. Първата е за произхода на средствата, платени от шефа на КПКОНПИ Пламен Георгиев за тризонета му - онзи със сауната и барбекюто на огромната тераса. Втората също е за пари, като целта е да се установи как 21-годишният син на директора на Националната следствена служба Борислав Сарафов е осигурил 540 000 лева за луксозен имот в затворен комплекс в „Бояна“. Третата проверка е за жилище, закупено от фирмата на съпругата на председателя на ВКС Лозан Панов преди брака им. Също от „Артекс“ и също на цени под пазарните. На 23 април пък Върховната касационна прокуратура определи едномесечен срок за завършване на проверката на Елена Йончева и семейството на мъжа ѝ заради имоти край морето - как са придобити и чии са в действителност.\r\nВсички тези резултати се чакат от институция, призвана да защитава обществения интерес, а не да замазва управленски далавери. А и междувременно предстоят номинации и избор на нов главен прокурор. Какво ли ще стане, ако турбуленциите във властта се засилят от още разкрития, които да затвърдят социологическите прогнози, че ГЕРБ може и да загубят евроизборите? Прокуратурата пак ли ще си търси нови господари? Емилия Милчева за ", "date": "2019.04.30", "title": "Прокуратурата у нас - 28-ият участник в европейските избори"}
{"url": "https://www.actualno.com/politics/prekratjavat-koncesiite-za-nahodishtata-kanarata-kobilino-i-kirchevo-news_744512.html", "text": "  Поради неизпълнение на основни договорни задължения от концесионерите, едностранно се прекратяват договорът за добив на пясъци и чакъли от от находище „Канарата“, договорът за добив на гнайси от находище „Кобилино“, участък „Нивата“, както и договорът за добив на скалнооблицовъчни материали от находище „Кирчево“. Това реши Министерският съвет на днешното си заседание.     Находище „Канарата“ се намира на територията на община Баните, област Смолян. Концесионният договор е сключен на 12 април 2005 г. с дружество „Кандурови“ ООД, с. Баните. Концесионерът не е заплатил концесионно възнаграждение, липсват предоставен геоложки отчет, както и банкова гаранция за изпълнението на паричните задължения по концесионния договор.   Находище „Кобилино“, участък „Нивата“ се намира на територията на община Ивайловград, област Хасково. През декември 2012 г. за него е сключен 35-годишен концесионен договор с „Риолит“ ЕООД, гр. Крумовград. Мярката за прекратяване на договора се налага поради неизпълнение от страна на концесионера на основни парични и непарични задължения - не е предоставена банкова гаранция, обезпечаваща изпълнението на всички задължения по концесионния договор; липсват и цялостни работни проекти за добив и първична преработка на подземните богатства, както и за ликвидация или консервация на миннодобивния обект и за рекултивация на засегнатите земи. „Риолит“ ЕООД дължи и концесионни плащания. При проявен инвеститорски интерес за добив, за находището ще бъде обявена нова процедура за предоставяне на концесия.\r\nНаходище „Кирчево“ се намира на територията на община Угърчин, област Ловеч. Концесионният договор е сключен на 16 август 2007 г. с дружество „Седимент приват“ АД, гр. София. Концесионерът не е заплатил дължимото концесионно възнаграждение и не е предоставил банкови гаранции, обезпечаващи изпълнението на паричните задължения и на задълженията, свързани с опазване и възстановяване на околната среда. Не са представени и годишни работни проекти.  ", "date": "2019.04.30", "title": "Прекратяват концесиите за находищата \"Канарата\", \"Кобилино и \"Кирчево\""}
{"url": "https://www.actualno.com/asia/myj-e-arestuvan-sled-signal-za-podozritelen-predmet-v-krajstchyrch-news_744462.html", "text": "  Полицията в Нова Зеландия блокира улица „Филипстаун“, предупреждавайки местните жители да стоят настрана, съобщи „НЗ Хералд“, цитирайки местни жители. Според докладите полицията е оградила района на „Нюкасъл Стрийт“. Мъж е бил арестуван след сигнал за подозрителен предмет, предаде БГНЕС.     Отрядът за обезвреждане на бомби е пристигнал на място след сигнал за взривно устройство. В района се намират и противопожарни автомобили и линейки. Някои жители са били евакуирани от близките домове и са настанени в близкия колеж.\r\nИнцидентът идва след смъртоносната стрелба през март.\r\nНа 15 март Крайстчърч бе разтърсен от стрелби в две джамии, като 50 души бяха убити и десетки бяха ранени. 28-годишният стрелец, австралиецът Брентън Харисън Тарант, заяви, че неговата мотивация е антимюсюлманска и антимигрантска. След трагедията австралийският премиер Ардерн обяви забрана на полуавтоматични и автоматични огнестрелни оръжия.  ", "date": "2019.04.30", "title": "Мъж е арестуван след сигнал за подозрителен предмет в Крайстчърч"}
{"url": "https://www.actualno.com/asia/iran-shte-prodylji-da-iznasja-petrol-vypreki-natiska-na-sasht-news_744423.html", "text": "  Иран ще продължи да изнася петрол, въпреки натиска на САЩ, чиято цел е тотално спиране на иранския износ на суров петрол, заяви президентът на Иран Хасан Рухани в телевизионно обръщение.     \"Решението на Америка, че иранският износ на петрол трябва да достигне нула, е погрешно и неправилно и ние няма да позволим това решение да бъде изпълнено и действащо\", каза Рухани.   \"В следващите месеци американците сами ще видят, че ще продължим с износа на петрол\", каза той.\r\nАко САЩ успеят да спрат един начин на Иран да изнася петрол, тогава той ще намери други начини, увери Рухани.  През миналата седмица цените на петрола достигнаха най-високите си стойности от ноември, след като Вашингтон обяви, че всички изключения за покупката на ирански петрол приключват тази седмица. Това принуждава вносителите да спрат да купуват от Техеран и затегна още повече световното предлагане.\r\nСАЩ предупреди купувачите на ирански петрол да спрат покупките до 1 май или ще им бъдат наложени санкции. Това сложи край на 6-месечния период, в който осемте най-големи ирански клиенти, повечето от тях в Азия, продължаваха да внасят ограничени количества.   Обикновените иранци са тези, които усещат натиска от санкциите на САЩ, каза Рухани.    ", "date": "2019.04.30", "title": "Иран ще продължи да изнася петрол, въпреки натиска на САЩ"}
{"url": "https://www.actualno.com/europe/drastichno-uvelichenie-na-politicheskite-zatvornici-v-rusija-news_744343.html", "text": "  Русия държи 236 политически затворници, сочи изследване, цитирано от АФП. Докладът е изготвен от базираната във Вашингтон организация за защита на човешките права Perseus Strategies.     Броят им е значително по-висок в сравнение с предишните няколко години, след като руският президент Владимир Путин разпореди по-строги мерки срещу предполагаеми заплахи, информира БГНЕС.   През 2015 година броят на политическите затворници в Русия е бил едва 45, сочат данните на гражданското сдружение \"Мемориал\", което участва и в сегашното изследване. Според сегашното проучване има 236 души, които са в руските затвори по политически причини, въпреки че от организацията казват, че вероятно броят им е \"много по-голям\".\r\nСпоред изследването, Русия вкарва хора в затворите благодарение на \"известни със своята неяснота\" забрани срещу хулиганството и накърняване на религиозните свободи.  Според доклада, че ,  бивш служител по сигурността на петролния гигант \"Юкос\". Той е бил  арестуван през 2003 г. Пичугин излежава доживотна присъда по редица  обвинения, включително убийство. Близките му твърдят, че обвиненията са  изфабрикувани и истинската им цел е собственикът на \"Юкос\" , който вече живее в чужбина и е един от най-яростните критици на Владимир Путин.\r\n80-годишната майка на Пичугин твърди, че синът ѝ страда от редица  заболявания, които е развил, \"защото го държат в маломерна килия, в  която от 16 години не е виждал слънцето\". \"Държат го там, защото искат  да даде фалшиви показания срещу Ходорковски. Алексей отказа и затова е в  затвора\", казва Ала Пичугина.\r\nВъзрастната жена казва и, че ѝ позволяват да вижда сина си само  два пъти годишно, през стъкло в затвора. \"Мисля, че само натиск от  чужбина може да му помогне. Не виждам какво друго\", смята майката на  затворника.       Заедно с политическата опозиция, властта в Русия се насочва и срещу лидери на религиозни групи и етнически малцинства. Също така срещу защитници на правата на хомосексуалните, журналисти и особено украински активисти, в светлината на руското анексиране на Кримския полуостров.\r\nДокладът заключава, че е необходимо разширение на , който беше приет в Съединените щати през 2012 г. Законът е кръстен на Сергей Магнитски - адвокат, борещ се с корупцията, който , след като отзовава там заради случай с \"Газпром\". Магнитски умира няколко дни преди да изтече максималният законов срок от 1 година, в която може да бъде държан в ареста в Русия без присъда. , който се превърна в едно от звената в разследването за евентуална руска намеса в президентските избори в САЩ и който е категоричен, че руската администрация е опитала да му вземе за себе си стотици милиони долари, които иначе е трябвало да отидат в руската държавна хазна. Законът \"Магнитски\" предвижда забрани за пътуване и замразяване на  активи на служители, замесени убийства или мъчения.\r\nСпоред доклада, силната и емоционална реакция на Владимир Путин срещу закона \"Магнитски\" показва, че мерки като тази въздействат на Кремъл. Докладът призовава световните лидери да надигат глас по-често и да привличат вниманието на обществото към състоянието на човешките права в Русия.\r\nБившият министър на правосъдието на Канада Ървин Котлър, който сега  работи за група за защита на човешките права, която участва в  изследването, казва, че в Русия често се наблюдава \"криминализиране на  ежедневието\", както и насочване срещу политически и обществени лидери,  чрез закони подготвени, за да вкарат \"нежелани организации\" в черни  списъци.\r\n\"Това, което се случва е, че всички тези, които са виждани като  противници на режима, дори в най-общи рамки, се оказват ответници по  изфабрикувани обвинения\", заяви Котлър. Той отдава атаките срещу дисидентите в Русия и други авторитарни  общества на безнаказаността, на която се радват ръководителите им на  международната сцена. \"Този модел се повтаря, заради едновременното  отдръпване на демократичната общност\", твърди канадецът.      Москва в миналото е защитавала състоянието на човешките права в страната с твърдението, че схващането за тях е различно в Русия и на Запад, като в същото време напада Съединените щати, че и те държат политически затворници.", "date": "2019.04.30", "title": "Драстично увеличение на политическите затворници в Русия"}
{"url": "https://www.actualno.com/showbusiness/legendarnijat-vodesht-lari-king-poluchi-infarkt-news_744486.html", "text": "  Известният американски телевизионен водещ Лари Кинг претърпя сърдечен удар, след което бе откаран в болница, предаде Ти Ем Зи, цитирани от БГНЕС.     „Той страдаше от проблеми с дишането в продължение на месеци“, цитира неназован източник порталът, добавяйки, че инфарктът се е случил, докато Кинг се готвел да отиде в болницата за ангиограма.\r\nНа водещият е извършена ангиопластика и са му поставени няколко стента.\r\n85-годишната легенда се намира в интензивното отделение за сърдечни болести и се очаква да бъде изписан в понеделник.  Това се случва с известния водещ на токшоу за втори път, след като през 1987 г. също претърпя сърдечен удар.\r\nЛари има проблеми със сърцето в продължение на 30 години. Той е претърпял 2 сърдечни пристъпа.", "date": "2019.04.30", "title": "Легендарният водещ Лари Кинг получи инфаркт "}
{"url": "https://www.actualno.com/politics/borisov-poiska-uvolnenija-i-prokuror-za-vseki-chinovnik-mamil-s-kyshta-za-gosti-news_744451.html", "text": "  Има ли виновни - да се уволняват и да се дават на прокурор веднага, безкомпромисно. Това заяви министър-председателят Бойко Борисов на днешното правителствено заседание по повод проверките на къщите за гости, изграждани по ПРСР в предходния програмен период 2007 – 2013 година.     Припомняме, че именно заради случай с подалия вече оставка зам.-икономически министър се стигна до скандал. Причината - основателните подозрения, че Манолев си е направил такава къща за собствено ползване, използвайки подставено лице.   Премиерът изтъкна, че целта на програмата е била да подпомага туризма и много от къщите се използват по предназначение. , изтъкна Борисов.\r\nМинистър-председателят отбеляза, че се проверяват всички къщи. Разпоредил съм и бизнес-плановете да им проверят, защото по бизнес-план те трябва да имат определен брой нощувки, дали са спазени или не, добави Борисов. Припомняме, че от изказване на на земеделския министър стана ясно, че всъщност преди случая с Манолев никога не е правена цялостна проверка дали къщите за гости са къщи за гости след като веднъж проектът е завършен и те по документи почват работа.  На днешното правителствено заседание Порожанов информира, че в стария програмен период 2007-2013 г. има направени 746 къщи за гости, които са в населени места, определени в ПРСР - извън националните курорти. До момента са проверени над 110 къщи за гости т.е. 18% от всички, като са наложени санкции за над 10 милиона лева за възстановяване, като над 9 милиона са за пълно възстановяване на субсидията за над 32 къщи. Останалите са финансови корекции за непълно изпълнение на бизнес-плана.\r\n\"Основният проблем на къщите за гости е използването по предназначение на част от  тях. Това е тема, която ние имаме с Комисията от доста време - още от 2016 година. Още тогава се появи първият скандален случай на преподавател от Пловдивския университет, който си имаше къща за гости в района и по време на мисията на Комисията се установи, че реално не се използваше по предназначение. Това, което в момента активизираме, разбира се, по линията на Разплащателна агенция – . Ще бъде проверяван мониторинговият период и там, където се установи, че не е изпълнен бизнес-плана, не са използвани по предназначение, отново ще се пристъпи към предявяване на сумата за възстановяване. Само за информация – допустимата субсидия е до 200 хиляди евро на къща за гости\", обясни Порожанов.   \" Плащаме, и то добри заплати на контролни органи, които всичко това е трябвало да установят или вече да са приключили конфискацията. Безкомпромисно!\", завърши Борисов.    ", "date": "2019.04.30", "title": "Борисов поиска уволнения и прокурор за всеки чиновник, мамил с къща за гости"}
{"url": "https://www.actualno.com/actualno/rechnik-na-bylgarskite-evroizbori-news_744453.html", "text": "  Ако все още има някой случаен човек, който слуша пред телевизора политическата кампания за евроизборите и възприема казаното като чиста монета, нека веднага бъде открит и предаден на екип от психолози, които да установят докъде стигат пределите на наивността и не докосват ли опасните ръбове на психическо заболяване. А за всички други, нека обобщим какво всъщност казват политиците, когато дойде време за избори.       = \" Би било добре да продължи тая работа с еврофондовете, понеже бая се облажихме. Ей го, тая година 150 квадрата, догодина ще взема 300. Мога да се преместя също от \"Младост\" в Лозенец, а накрая на великолепната \"Латинка\" - това ще ми е преходът. По груба сметка ми остават още 3-4 години в политиката, каквото вдигна дотогава - вдигна! Да не говорим, че мога да направя къща за гости с европари, пък после да си поживея славно в нея - тъкмо тъй като я гледам ще ми трябва около милион, хубава е тая стара Европа, дето спонсорира имотните ми щения.  \" = \"Гледай сега какъв е планът - обяснявам на тия тъпанари, че видиш ли ще правя баш това и нищо друго. То е ясно - щипка патриотизъм, щипка нещо срещу бежанците, щипка съмнение за това какво ще бъде след Brexit, па после е ясно - идат едни безбрежни хубави годинки с Оная заплата - айде стига с тия жълти стотинки в парламента. Щом Барека се справи, аз ли няма да се справя. Па да не говорим за после - цял живот европейска пенсия, т'ва вече е велико просто, нямам търпение\".  = \"Казвам го това и после пускам там ония мойте сайтове да публикуват това-онова, от ония веселите работи дето много се шерват и коментират. Начи не може БСП да имат сайтове за фалшиви новини и аз да нямам - т'ва е много по-голяма далавера - оказа се - от това да хвърлям грешни пари за реклама по стандартните медии. Те вече и без това са на умирачка и почнаха да ни се слагат, че да им кихнем некой лев, ама ще кихнем друг път, да не сме абдали. Пускай малко фишеци в \"Будна ера\", \"Бългериън Таймс\" и ония петте други и т'ва е, да има.    = \" Ясно е к'во желаят, същото дето и ние го желаем, то и без тва всички се познаваме още от времето на ДС, пък после разделихме нещата уж, че да изглежда по тъй нали, сеш'се, ма кат има абдали дето да гласуват за нас, всичко ще е окей. А, да, европейските ценности! Та европейските ценности така и така и така и така...\"  = принципно, веднъж да вляза, нема да си отворя устата братле, само да ме следят там к'ъв ми е английския, ми к'ъв да е, като на Слави Трифонов някъде. Турям слушалките, слушам си превода, чакам да мине заседанието, после е ясно - фитнесче тук, сауничка там, просто много се изморява човек на тоя напрегнат дневен ред и трябва да разпуска. Ако ме питат там за нещо, ясно е, че ще се съгласявам сега, къде съм тръгнал да се обяснявам, нема да се меря с тия германци и французи и холандци и всичките дето наистина май са се зарибили по тая работа.  - \"Начи ясно е - както едно време повтарях, че минава през Съветския съюз, така и сега ще дрънкам същите работи, ама за Европа. Просто трябва да си припомня старите реплики (май ги имам от една стара пишеща машина за един партиен доклад дето водих в оная спарена зала) и там дето едно време имаше СССР, сега замествам с ЕС и всичко ще е наред. Щом свърши работа едно време, ще свърши работа и сега - взе се к'вото се взе от червената буржоазия, сега ще пуснем пипалца и малко на Запад, аз ли нема да отмъкна нещо!      тука вече е голямото надцакване, номерът е да се попрецакат лошите, че да мина аз, пък после много добре знам завистливия поглед на изпращане към Брюксел. Какво усещане само е да се качиш в самолета и да помахаш за сбогом на тинята и да кажеш довиждане на тия блата, да има там едни отчаяни ръце, които се протягат за милост, но ти никога няма да протегнеш и пръстче даже, който се оправил-оправил. Идват златните години на 4 годишния лагер, пък после ще му мислим.    Райко Байчев ", "date": "2019.04.30", "title": "Речник на българските евроизбори "}
{"url": "https://www.actualno.com/europe/operator-na-dronove-edna-ot-novite-profesii-v-rusija-news_744449.html", "text": "  Руската служба по заетостта състави списък на новите професии, които са се появили в Русия през последните години, предаде БГНЕС.     Списъкът включва специалности като оператор на безпилотни летателни апарати, специалист по индустриална роботика, мениджмънт на космически продукти, интеграция на облачни приложения.   Според Ирина Волошина, директор по развитието на системите за професионална комуникация, професиите се появяват с навлизането и въвеждането на нови технологии, които влияят на пазара на труда и обществените процеси.\r\n\"Например увеличаването на миграционните потоци е предпоставка за появата на такава професия като специалист по трудова миграция, който придружава и консултира трудовите мигранти в процеса на заетостта им\", отбелязва Волошина.  По-рано това експертите на организацията посочиха най-обещаващите области на дейност за млади професионалисти. Това са здравеопазването, създаването на авиационна, ракетна и космическа техника, компютърни науки и технологии, информационна сигурност.", "date": "2019.04.30", "title": "Оператор на дронове - една от новите професии в Русия"}
{"url": "https://www.actualno.com/dobrich/zapochva-cjalostna-rekonstrukcija-na-shest-ulici-v-dobrich-news_744444.html", "text": "  Над 6,5 млн. лв. ще бъдат вложени в цялостна реконструкция на 6 улици в Добрич, стана ясно на пресконференция. Наред с асфалтирането на уличната мрежа, ще се положат нови тротоари, бордюри и осветление. Предвижда се също изграждане на детски площадки и оформяне на междублоковите пространства.     В централната част това са улиците \"Кирил и Методий\", \"Стоян Михайловски\", \"Максим Горки\" и \"Георги Кирков\", а в периферията на града - \"Детелина\" и \"Теменуга\".\r\nДейностите ще са по проект „Реконструкция и благоустрояване на градската среда в Добрич“. Средствата са по Оперативна програма „Региони в растеж“. Целта на проекта е напълно променена градска среда.", "date": "2019.04.30", "title": "Започва цялостна реконструкция на шест улици в Добрич"}
{"url": "https://www.actualno.com/asenovgrad/asenovgrad-vlaga-spestenite-ot-obshtestveni-porychki-pari-za-remont-v-zapad-news_743812.html", "text": "  В момента усилено се работи по проекта в \"Запад\", като основни дейности, които се изпълняват, са изграждане на нова вътрешна улица, настилка на алеи с плочи и павета, както и настилки около блоковете, каза пред медии кметът на Асеновград доктор Емил Караиванов.     На този етап вече са започнати изкопни дейности в зона №6, както и се извършва подготовка за основа на детска площадка, спортно игрище и открит фитнес. От март тази година по Оперативна програма \"Регионално развитие\", след заседание на Комитета на наблюдение вече се дава възможност на общините да ползва спестения от проведените обществени поръчки финансов ресурс от Инвестиционните си програми, за финансиране на нови проектни предложения.   Така и пред Асеновград се отвори възможност да се осигурят пари за зона №5 в същия район. \"Направихме анализ и е констатирано, че имаме спестен добър финансов ресурс, който стана факт след провеждане на обществените поръчки по два проекта в общината - благоустрояването в квартал \"Запад\" (над 960 000 лева) и образователна инфраструктура (близо 280 000 лева). Той увери, че са стартирали необходимите процедури за освобождаване на спестения ресурс и се готви проектно предложение за зона №5. Караиванов обеща, че изпълнението на облагородяване на тази зона ще бъде завършено до края на настоящата календарна година. Завършването на проекта ще приключи с цялостно асфалтиране на улиците в квартала.  ", "date": "2019.04.30", "title": "Асеновград влага спестените от обществени поръчки пари за ремонт в \"Запад\""}
{"url": "https://www.actualno.com/help/malkijat-niki-prodyljava-bitkata-si-s-cerebralnata-paraliza-news_744452.html", "text": "  Малкият Никола Атанасов, за когото , има нужда от нашата помощ, за да се справи с детската церебрална парализа - епилепсия.     След като близките на детето съобщиха пред през февруари тази година, че за успешното лечение на момчето е необходимо провеждането на курсове за вливане на стволови клетки, които се осъществиха в град Нови Сад, Сърбия, на стойност 45 000 евро, вече има добри новини. Ники е преминал успешно рехабилитацията, но се нуждае от продължаване на лечебните интервенции. Към момента оферта е получена от турска клиника.\r\n\"Имаме насрочена дата от 20 до 25 май (6 дни). Процедурите са общо 11, като цената на всяка една процедура е 100 евро\", разказват роднините на момчето в социалните мрежи. Те отново призовават всеки, който има възможност, да помогне за Ники:                ", "date": "2019.04.30", "title": "Малкият Ники продължава битката си с церебралната парализа"}
{"url": "https://www.actualno.com/america/boj-s-policijata-zaradi-reformi-v-zdraveopazvaneto-i-obrazovanieto-na-honduras-news_744344.html", "text": "  Масови безредици избухнаха на протест срещу планирани реформи в Хондурас, предаде БГНЕС.     Полицията използва сълзотворен газ, а протестиращите замеряха полицаите с коктейли \"Молотов\" на митинг в Тегусигалпа.   Поне четири сгради в центъра на града бяха подпалени, сред които и кметството. Протестите дойдоха на фона на стачка на учителите и лекарите, която беше обявена миналата седмица, но продължи и в понеделник.\r\nНедоволството е срещу плановете на правителството за реформи в здравния сектор и образователната система. Според противниците на плана, той ще доведе до приватизация и загуба на работни места.  Президентът Хуан Орландо Ернандес ръководи консервативно правителство, което има подкрепата на САЩ. Той твърди, че двата закона за здравеопазването са необходими, както трябва нова инфраструктура и програми за подготовка и преквалифициране на работниците.\r\n\"Протестиращите или не разбират закона, или не искат да го разберат\", казва председателя на парламента Маурисио Олива, който е от партията на президента. \"Нищо в новите закони не предполага съкращения\", добави Олива.", "date": "2019.04.30", "title": "Бой с полицията заради реформи в здравеопазването и образованието на Хондурас"}
{"url": "https://www.actualno.com/asenovgrad/remont-na-basejna-v-asenovgrad-otkrivat-sezona-v-kraja-na-maj-news_743808.html", "text": "  Тази година отново ще бъде извършен ремонт на Градския в Асеновград. Ремонтните дейности вече стартираха, след като бяха извършени необходимите процедури, съобщи кметът на града Емил Караиванов. Инвестицията ще е в размер на над 100 000 лева с ДДС.      Ще има и нова сграда, в която ще се помещават лекарски кабинет, спасители и санитарни и складови помещения. Ремонтът трябва да извърши в срок до 40 дни от възлагането му. \"Обезопасен и основно ремонтиран ще бъде и каналът край Градския басейн, макар обектът да не е общинска собственост\", посочи кметът.    След ремонта ще има възможност за поставяне на нови шезлонги и чадъри. Ще бъде изграден и детски кът с люлки и пързалки. Няма да има промяна в досегашните цени за вход в комплекса, който ще е с работно време от 08:00 ч. до 20:00 ч.", "date": "2019.04.30", "title": "Ремонт на басейна в Асеновград, откриват сезона в края на май"}
{"url": "https://www.actualno.com/society/ekspertni-rezervi-kym-predlojenieto-za-testove-za-shofiori-nad-60-godishna-vyzrast-news_744360.html", "text": "  С резерв съм към предложението на Института за пътна безопасност (бел. ред. – за за психологическо и физическо състояние на шофьори над 60-годишна възраст ). Това заяви проф. Румен Миланов.     Може би от 30-40 години концепцията за рефлекса и разума се промени – важното е не да имаш най-великия рефлекс, а да не попадаш в ситуация, в която трябва да си използваш рефлекса, подчерта Миланов. Той добави, че \"аварийността\" при по-възрастните шофьори е много ниска. И завърши, че тези хора хем имат много голям опит – кой е по-опасен, който са му дали сега книжката или един 60-годишен, както и че на 60 години си хирург или съдия, а не ти правят тестове.   Илия Тодоров от Асоциацията на пострадалите по катастрофи каза пред Нова телевизия, че не трябва да се генерализира. Той обърна внимание, че като цяло над 50% от смъртните случаи с пешеходци са с хора над 60 години. Все пак, по думите му, идеята за въвеждане на тестове „по-скоро е добра”.\r\nАко има тестове, трябва да бъдат така подготвени, че да оказват влияние върху безопасността, а не просто да има тестове, заяви Миланов.  ", "date": "2019.04.30", "title": "Експертни резерви към предложението за тестове за шофьори над 60-годишна възраст"}
{"url": "https://www.actualno.com/analysis/sasht-shte-pregovarjat-s-turcija-za-situacijata-v-sirija-news_744348.html", "text": "  Специалният представител за Сирия на американския Държавен департамент Джеймс Джефри ще преговаря в Турция за ситуацията в арабската страна, обяви Вашингтон, цитиран от агенция Анадолу.     Разговорите започват днес и ще продължат до 2 май.   Държавният департамент съобщи, че ще бъде \"обърнато внимание на основателните притеснения за стабилността и сигурността в Северна Сирия, след като намали присъствието си\".\r\nОсвен това, предмет на разговорите щял да бъде разгрома на ИДИЛ и прилагането на Резолюция 2254 на Съвета за сигурност, която изисква спиране на огъня и политическо решение на кризата.  Докато Съединените щати подготвят изтеглянето си от Сирия, продължава да изразява загриженост за американската подкрепа за кюрдските отряди в Североизточна Сирия, които Анкара определя като терористични.\r\nДжефри засегна турските притеснения по-рано този месец, като каза, че Съединените щати ще продължат да работят за установяването на зона на сигурност по протежението на сирийско-турската граница, от която кюрдските отряди ще се оттеглят, за да не бъдат заплаха за Турция.   След като приключат разговорите в Турция, американските дипломати ще се отправят към Женева, където ще се срещнат с други пратеници за Сирия от Египет, Франция, Германия, Йордания, Саудитска Арабия и Великобритания.    Срещата е предвидена като: \"Дискусия за последните развития в продължаващия конфликт в Сирия с особен акцент върху нарастващото насилие в Североизточна Сирия, която се нуждае от безпрепятствена хуманитарна подкрепа, както и подкрепа за опитите на ООН да насърчи базирания в Женева политически процес.\"", "date": "2019.04.30", "title": "САЩ ще преговарят с Турция за ситуацията в Сирия "}
{"url": "https://www.actualno.com/burgas/leglo-i-lulka-ot-cvetja-na-flora-burgas-snimki-news_744371.html", "text": "  Не спират потоците от хора, които искат да разгледат Н . От откриването на Великден до края на изложението се очаква интересът да продължи.     Тази година организаторите са заложили на цветните пана. Флористите са успели да направят от цветя предмети и да пресъздадат цели сюжети. Посетителите са посрещнати от водопади, люлки, маси, легла и възглавници, килими, рамки за картини, музикални инструменти, направени от зеленина и много цветя. Фантазията на аранжорите може да се види и извън палатите, където на зелените площи е поставен летателен балон от зелена растения, чешма, чиято вода никога не спира, гигантски щипки за пране, цветни кътове за почивка и още много творчески решения.   Цветя в саксии, препарати за тяхното поддържане, семена за различни растения, храсти и миниатюрни дървета се продават в района на изложбата. Всеки може да си купи или проста да разгледа красивите живи растения, които предлагат търговците. Те се явяват втора, съпътстваща изложба и са част от \"Флора Бургас\".     Предстои на първи май да бъдат наградени най-добрите участници в конкурсната част на \"Флора Бургас\". Изложението ще бъде закрито на 7 май.  ", "date": "2019.04.30", "title": "Легло и люлка от цветя на \"Флора Бургас\" (СНИМКИ)"}
{"url": "https://www.actualno.com/healthy/tejki-dejurstva-izkaraha-lekarite-v-pirogov-okolo-velikden-news_744369.html", "text": "  Тежки дежурства в \"Пирогов\" по време на почивните и празнични дни по Великден. 2450 души потърсиха помощ в Спешното отделение от 26 април до тази сутрин. Това съобщи изпълнителният директор на болницата проф. Асен Балтов, пред bTV. 280 от пострадалите се е наложило да бъдат хоспитализирани за лечение.     720 пък са децата, които са преминали през детското спешно, от тях 64 остават за лечение.   От Спешна помощ са транспортирали 132 пострадали до Спешното отделние на университетската болница. 64 от тях се е наложило да останат за лечение.\r\nНай-честите причини за търсене на помощ в \"Пирогов\" са травматизъм, кардиологични проблеми, инсулти и проблеми с гастроинтестиналния тракт.  ", "date": "2019.04.30", "title": "Тежки дежурства изкараха лекарите в \"Пирогов\" около Великден"}
{"url": "https://www.actualno.com/curious/tibetski-horoskop-razkriva-cjalata-istinata-za-nas-news_744407.html", "text": "  Тибетската философия смята, че годината на раждане говори много повече за личността на даден човек, отколкото сме склонни да вярване.         Според тибетците, тя разказва както за личността на човек, така за това какъв е бил в предишния си живот.   Вие непрекъснато завладявате сърцата на хората, тъй като сте открити и весели. Освен това сте внимателни към нуждите и желанията на обкръжаващите ви. Настроението ви трудно може да се развали, но за сметка на това от време на време обичате да спорите и дебатирате. Така захранвате душата си. В миналите ви животи сте били комик, търговец, гадател или владетел на малка област. Числата, които ви носят щастие, са 11, 23, 25. Пасвате си с Пазител на огъня и Езерна костенурка, а с Източник на чиста вода не се препоръчва създаване на връзка.        В напечените ситуации действате много точно. Хората знаят, че могат да разчитат на вас, а чувството ви за хумор е спечелило много ваши обожатели. За вас най-големият кошмар е ограничаването на свободата ви. В миналите ви животи сте били ловец, религиозен лидер, търговец на амулети, учител, съветник. Числата, които ви носят щастие, са 12, 24, 36. Кобра и Кожена гривна са най-подходящи за вас, а с Черен бивол сте твърде различни.  Вие непрекъснато копнеете за любов и романтика, просто натурата ви е такава – много чувствителна и нежна… през деня. С настъпването на нощта сякаш се променяте – ставате по-динамични, по-уверени, по-страстни, с което носите много радост на интимния партньор, разбира се. В миналите си животи сте били наемен убиец, детектив, председател на таен съюз, собственик на механа, ловец, лекар. Числата, които ви носят щастие, са 11, 23, 35. Най-много си подхождате с друга Нова луна и Черен бивол. Никак не се разбирате с Метален гонг.       Вие сте личност, която избухва веднага, щом някой започне да върти и да суче. Най-много мразите увъртанията. Обичате всичко да се казва точно, ясно и директно. Но също така обичате и да доминирате – в любовта, в работата, в приятелството. Но това е така, защото усещате, че сте родени да бъдете водачи. В миналите си животи сте били общественик, бизнес лидер, съдия, диригент, политик. Вашите щастливи числа са 10, 22, 34. Подхождате си с Ярък въздушен змей и Нова луна. С Жарко слънце нямате перспектива. ", "date": "2019.04.30", "title": "Тибетски хороскоп разкрива цялата истината за нас"}
{"url": "https://www.actualno.com/europe/mihail-gorbachov-rusija-i-sasht-trjabva-nezabavno-da-vyzstanovjat-dialoga-pomejdu-si-news_744380.html", "text": "  Бившият съветски лидер Михаил Горбачов предупреди, че диалогът между Русия и САЩ за стратегическа стабилност трябва да бъде подновен незабавно, тъй като политиката на ядрено възпиране представлява постоянна заплаха за мира. Съответната си позиция той изрази в статия за американското издание The Wall Street Journal, цитирана от агенция \"Фокус\".     Бившият президент на СССР изрази солидарност с мнението на Джордж Шулц, държавен секретар на САЩ в периода 1982-1989 г., с Уилям Пери, който е бил министър на отбраната на САЩ през 1994-1997 г., и сенатора от щата Джорджия Сам Нан. В статия в същия вестник от 11 април те подчертаха необходимостта от възможно най-скорошно възобновяване на диалога между САЩ и Русия по въпросите на стратегическата стабилност.   \"Съгласен съм с тях за спешната необходимост от ( подновяване - бел. ред. ) на стратегическото взаимодействие между САЩ и Русия. Аз също съм убеден, че ядреното възпиране, вместо да защитава мира, го поставя под постоянна заплаха\", подчерта Горбачов. Той припомни, че някога не е успял да убеди в това британския премиер Маргарет Тачър, която е била убедена, че ядрените оръжия са възпрепятствали избухването на Трета световна война. \"Днес чуваме същите аргументи в САЩ и Русия\", предупреди Горбачов.\r\n\"Ядрените оръжия приличат на пистолет, висящ на стена в пиеса, написана и поставена от непознат човек. Ние не знаем намеренията на режисьора. Ядрените оръжия може да се задействат поради технически проблем, човешка грешка или компютърна неизправност\", алармира още бившият лидер на СССР.  ", "date": "2019.04.30", "title": "Михаил Горбачов: Русия и САЩ трябва незабавно да възстановят диалога помежду си"}
{"url": "https://www.actualno.com/europe/vselenskijat-patriarh-moje-da-dade-avtokefalnost-i-na-makedonskata-cyrkva-news_744386.html", "text": "  Вселенският патриарх Вартоломей може да даде автокефалност и на Македонската православна църква-Охридска архиепископия, така както направи с украинската църква. Това заяви патриархът на Цяла Русия и Москва Кирил в интервю за сръбския вестник „Политика“.     „Украинската рецепта е съвсем проста. Вселенският патриарх си даде правото да преразглежда всеки един документ и договор, които са издадени от неговите предшественици. Така той премахна грамотата от 1686 г. за предаването на Киевската църква под юрисдикцията на Руската православна църква. Следователно няма гаранции, че няма да бъде повторен украинският сценарий и спрямо Македония и Черна гора. Македония и Черна гора са независими държави и съгласните сегашните канонични граници на Сръбската православна църква, съгласно томоса от 1922 г., Вселенската патриаршия може много лесно да ги оспори“, заяви патриарх Кирил и подчерта: „Никак не е случайно, че вселенският патриарх Вартоломей изтъкна, че това, което принадлежи на Сърбия е канонично – той умишлено не говори за Сръбската църква, а за Сърбия като държава, имайки предвид нейните днешни граници.   Руският патриарх не изключва вероятността балканските лидери, както това е направил македонският премиер Зоран Заев да се обърнат към Цариград с искане за автокефалност, предаде БГНЕС.\r\n„Това искане беше изпратено почти едновременно миналата година с това на украинския президент Петро Порошенко“, каза Кирил.  БГНЕС припомня, че преди изпращането на това писмо МПЦ–ОА се обърна към Българската православна църква /БПЦ/ да й бъде Църква-майка и да й съдейства за получаване на независимост. БПЦ създаде комисия начело със старозагорския митрополит Киприан, която да се занимава с този въпрос.\r\nВ Светия синод на БПЦ има писмо от вселенския патриарх Вартоломей, в което той информира, че е получил писмото от БПЦ относно македонския въпрос и го разглежда. Писмото е получено през 2018 г.   Тази година за пръв път на Великден македонски епископ летя с българската правителствена делегация до Светите земи, откъдето донесе Благодатният огън за вярващите в Македония.    ", "date": "2019.04.30", "title": "Вселенският патриарх може да даде автокефалност и на Македонската църква"}
{"url": "https://www.actualno.com/chistofainici/na-999-chisto-da-vyzmojno-e-news_743404.html", "text": "       Когато попитате повечето хора за най-мръсните места в дома им, повечето отговарят – тоалетните, подовете и кофите за боклук. Всъщност има и други места, които често са пренебрегвани, когато става въпрос за почистване, а не трябва, защото са пълни с бактерии.\r\nПерилата, дръжките на вратите и шкафовете са сред тях. Много микроби и болести се прехвърлят от ръцете върху повърхностите, затова и трябва редовно да се дезинфекцират.\r\nХладилникът и фризерът също са сред местата, които много рядко биват почиствани, а не трябва. Помислете само колко микроорганизми има по продуктите, които слагате в тях, без дори да измиете. Не е рядкост по рафтовете да има остатъци от храна, престояли месеци.\r\nИма хора, които смятат, че мивките трябва по-рядко да се почистват, но това е голяма грешка. Мръсните ръце пренасят бактерии върху батерията. Същото важи за поставката за четки за зъби и диспенсъра за течен сапун.\r\nИ това, че сте заети не трябва да бъде оправдание да нямате време да почистите дома си. . като Staphylococcus aureus, Escherichia Coli, Enterococcus hirae, Candida Albiсans, Pseudomonas aeruginosa.\r\nХубавото е, че не трябва да го отмивате и можете да го използвате навсякъде в домакинството - около децата, домашните любимци и храната.  Един продукт, който ви гарантира качествено почистване и дезинфекциране на всички видове  твърди повърхности, включително и където се приготвя или съхранява храна -  работни плотове, маси, шкафчета, мебели, кухненско обзавеждане, хладилници, микровълнови печки. Можете да използвате за повърхности от пластмаса, лакирано и импрегнирано дърво, ПДЧ, МДФ, емайл, стомана, естествен камък - мрамор, гранит, стъкло, а също така за меки повърхности като текстил.   ", "date": "2019.04.30", "title": "На 99,9% Чисто? Да възможно е!"}
{"url": "https://www.actualno.com/curious/nevijdani-prigotovlenija-za-koronacijata-na-novija-kral-na-tajland-snimkivideo-news_744399.html", "text": "  На местен кмет в Тайланд отне 6 400 долара и 12-часово шофиране, за да издигне светилище и извисяващ се портрет на тайландския цар в центъра на града - малка част от мащабната рекламна кампания за коронацията на този уикенд.     \"Всяко правителствено учреждение в цялата страна ще направи същото,\" каза кметът на едно от селата източно от столицата.\r\nПортрети на крал Маха Вачиралонгкорн, традиционно облечен в златна роба, бяха окачени в много държавни офиси, откакто той се изкачи на трона през 2016 година.   Но издигането на нови портрети, високи няколко метра, както и украсите, са задължителни във всяка държавна служба преди тридневната коронация, която започва в събота.\r\nНай-сложните композиции включват портрети с позлатена рамка, голям пиедестал, флагове, конусовидни цветни атрибути и знамена в различни нюанси на жълтото - цвета на тайландската монархия. Те могат да струват хиляди долари, платени чрез местни бюджети и субсидии и ще останат в сила поне през останалата част от годината.     Пътищата в Банкок и в цялото кралство сега са оградени от проекция на кралската власт, която има за цел да демонстрира предаността на страната, лоялността и уважението към монарха. Но за тайландците, това служи и за напомняне за върховата позиция на кралската институция.\r\nКритици на монархията рядко се чуват вътре в страната, където кралското семейство е въвело сурови закони на величие, носещи до 15 години затвор.\r\nБащата на Вачиралонгкорн, Бумибол Адулядей, умира през 2016 г. след управление в продължение на седем бурни десетилетия. Бумибол беше почитан като обединяваща фигура на политически разделената нация и неговият образ остава вездесъщ за много тайландски домове.  Но 66-годишният наследник на Бумибол не е толкова добре познат от своите поданици и прекарва голяма част от времето си в чужбина. За справяне с тази пропаст, образът на новия крал бавно се просмуква в ежедневието - по сгради, банкноти и пощенски марки - от смъртта на баща му насам. Кратък филм, съпътстващ царския химн, изпълняващ се преди филмите в тайландските кина, сега разказва историята на Вачиралонгкорн - принц, превърнал се в монах, пилот на военновъздушните сили, баща и крал.   ", "date": "2019.04.30", "title": "Невиждани приготовления за коронацията на новия крал на Тайланд (СНИМКИ+ВИДЕО)"}
{"url": "https://www.actualno.com/burgas/sportna-zala-s-basejn-shte-strojat-v-nesebyr-news_744392.html", "text": "  Спортна зала с басейн започват да строят към ОУ „Св. св. Кирил и Методий“ в Несебър. Поръчката е финализирана и за изпълнител местната администрация е избрала фирма „Среги“ ООД – Бургас ,измежду осем кандидата. Офертата на бургаското дружество е на стойност 2 285 058 лв. без ДДС.     Сградата, която ще се строи, е с предназначение за спортна зала, закрит плувен басейн и помещения за провеждане на класни дейности към съществуващо училище.\r\nЗалата ще е до североизточната му стена и ще се свързва с него чрез топли връзки на две нива.\r\nТя ще разполага със закрит басейн, трибуни за зрители, помещения за треньор, лекарски кабинет, съблекални, няколко спортни зали, в това число за волейбол, физкултурен салон, за тенис на маса и др. Предвидени са също четири класни стаи, учителска и директорска стая.  Разгънатата застроена площ на пристройката ще е 1883 квадратни метра.", "date": "2019.04.30", "title": "Спортна зала с басейн ще строят в Несебър"}
{"url": "https://www.actualno.com/society/kakvo-shte-byde-vremeto-prez-maj-news_744320.html", "text": "  Времето през месец май ще е предимно слънчево с краткотрайни валежи и гръмотевици. Това съобщи за Агенция „Фокус” дежурният синоптик Красимир Стоев от Националния институт по метеорология и хидрология (НИМХ). В началото на месеца Слънцето изгрява в 6 ч. и 22 мин. и залязва в 20 ч. и 26 мин. Продължителността на деня е 14 ч. и 4 мин. В края на месеца Слънцето изгрява в 5 ч. и 52 мин. и залязва в 20 ч. и 57 мин. Продължителността на деня е 15 ч. и 5 мин. Фазите на Луната през месеца са: 5.05 - новолуние, 12.05 - първа четвърт, 19.05 - пълнолуние и 26.05 - последна четвърт     Май е последният пролетен месец, през който слънчевото греене се увеличава и температурите се повишават чувствително. Климатично Слънцето огрява страната ни 230-260 часа, в планините - 160-200 часа. В края на месеца температурата на морската вода обикновено достига 17-18°. Зачестяват нахлуванията на влажен океански въздух от северозапад и валежите се увеличават значително, съпроводени често с гръмотевични бури и градушки. Средно веднъж на 10 години се регистрират интензивни застудявания, при които в районите с надморска височина над 500-600 метра вали сняг. Във високите полета падат последните пролетни слани.   През тази година през май се очаква средната месечна температура да бъде около нормата, която в по-голямата част от страната е между 16 и 19°, по Черноморието и във високите полета - 15-16°, в планините - от 2-5° по високите части над 2000 m до 12-14° в по-ниските.\r\nНай-ниските температури през месеца ще са предимно между 5° и 10°, по-ниски в края на първото десетдневие, особено в котловините и по високите полета на Западна България, където има условия за слани. Най-високите през май ще бъдат между 28° и 33°.  Месечната сума на валежите ще бъде около и над нормата в западната половина от страната и около нормата - в източната. Месечна норма на е между 50 и 70 mm, по Черноморието и долината на р. Струма – между 30 и 50 mm, в планинските и припланински райони - от 70 до 140 mm.\r\nВ началото на първото десетдневие температурите относително ще се понижат и ще са по-ниски от обичайните. Облачността ще е по-често значителна и на места ще има краткотрайни валежи и гръмотевици. Към 3-4-ти се очаква , ще има и повече слънчеви часове. Купеста облачност ще се развива, главно над планинските райони, но само на отделни места ще превали и прегърми. През следващите дни до края на периода температурите ще се понижават. Облачността ще е често значителна и на много места ще има валежи и гръмотевични бури. В края на десетдневието, при изясняване и стихване на вятъра, по високите полета и в котловините има условия за образуване на слани.   В началото на второто десетдневие се очаква подобрение на времето и бавно повишение на температурите. В средата и в края на десетдневието отново ще е неустойчиво с развитие на купесто-дъждовна облачност и краткотрайни валежи, гръмотевични бури и градушки. Температурите ще бъдат близки до обичайните.    През третото десетдневие температурите относително ще се повишат. Ще се задържи неустойчиво, с повече слънчеви часове преди обяд и с краткотрайни превалявания и гръмотевични бури след обяд и преди полунощ. По-значителни и на повече места ще са явленията около 21-ви, 25-ти май и в края на месеца.", "date": "2019.04.30", "title": "Какво ще бъде времето през май"}
{"url": "https://www.actualno.com/cars/avtomobilite-na-jaguar-i-land-rover-shte-pecheljat-kriptovaluta-news_744352.html", "text": "  Компанията Jaguar Land Rover започна изпитания на нова технология, която ще позволи на шофьорите на автомобили да заработва криптовалута по време на пътуванията си и с нея да плащат различни неща, съобщиха от прес-службата на британския автомобилен производител. Благодарение на онлайн-сервиза Smart Wallet, използващ платежна система на базата на криптовалута, водачът ще може да получава точки по време на пътуване, тъй като ще участва в създаването на автоматични доклади за обстановката на пътя. Например, той ще дава сведения за задръствания или ремонти, които ще бъдат изпращани до съответните служби. Натрупаните от шофьора точки ще може да бъдат разменени за различни бонуси. Водачът ще получава кафе, ще плаща паркиране или ще използва зарядна станция безплатно, ако се придвижва с електромобил. В момента тестове на новата система се провежда в Ирландия, като в тях участват кросоувърите Jaguar F-Pace и Range Rover Velar. Самата технология Smart Wallet представлява автономна система за провеждане на трансакции, като използва синхронизация на цифрови данни. Според прогнозите на експерти, броят на устройствата, поддържащи тази технология, ще нарасне на 75 млрд до 2025 г.     ", "date": "2019.04.30", "title": "Автомобилите на Jaguar и Land Rover ще печелят криптовалута"}
{"url": "https://www.actualno.com/sofia/sofija-si-e-porychala-i-bezumno-skypi-mebeli-za-centyra-news_744329.html", "text": "  Столичната община е развързала щедро кесията за закупуването на градски мебели при течащия ремонт на центъра. Какво и откъде да се купува, до голяма степен е било предрешено още на ниво проект, като цените при някои артикули сериозно надхвърлят пазарните. Така за едно кошче за боклук столицата ще плати симпатичната цена от 1000 лв., а монолитна градска пейка от гранит ще струва на столичани 10 000 лв. Това показа проверка на \" на базата на публично наличната информация за течащия ремонт в централни градски зони.     В момента с пари от ЕС се работи по две градски зони. \" “ отговаря за обновлението на участъци от ул. „Цар Шишман“, „6-ти септември“, „Солунска“ и „Граф Игнатиев“ (20 113 417  лв. без ДДС) , а \"ПСТ Груп\" ремонтира пл. \"Александър Невски\", пл. \"Народно събрание\", градинките при университета, \"Св. София\" и \"Кристал\" (17 888 814 лв. без ДДС).   Общината е предпочела да скрие цените за по-скандалния ремонт - извършваните от фирма \"Джи Пи Груп\" дейности. Договорът с фирмата е публикуван с всички задължителни приложения по техническото изпълнение, но не и с ценовата оферта. Така няма как да се провери оферираната от изпълнителя цена за изпълнението на редица дейности, предизвикали скандал заради неприемливи естетически решения или лош монтаж. Общината не дава информация и по отделни запитвания. Така например \"Сега\" поиска да получи информация за цената, която столицата ще плати за злополучните перки по \"Граф Игнатиев\" и Водната стена на пл.\"Гарибалди\", но от общината не отговориха конкретно.\r\nДобра представа за разходите обаче дава договорът за другата зона с \"ПСТ Груп\". Тук ценовата оферта е публична, а от документацията става ясно, че и двете фирми са работили с един и същ мострен каталог за изпълнението на договора. От техническите оферти се разбира, че доставчиците на някои от продуктите са едни и същи. Така може да се очаква, че предложените цени по отделни позиции от двете фирми са близки. Цените на \"ПСТ Груп\" при някои продукти направо изумяват.  Над 2 пъти е разликата в предложената от \"ПСТ Груп\" цена за закупуване на улични кошчета спрямо пазарните цени за абсолютно същия модел, показа проверка на \"Сега\". Според мострения каталог, изготвен от проектанта \"А.Д.А.\", и за двете зони е заложено закупуването на кошчета с материал, устойчив на студ и вандализъм, капацитет 85 литра, тегло 9.6 кг и размери 47.5/76 см. За зоната, ремонтирана от \"ПСТ Груп\", е предвидено поставянето на 129 кошчета от марка Аdmiral, като фирмата е предложила единична цена от 988 лв. без ДДС на бройка (127 452 лв. без ДДС за цялото количество). Кошче с абсолютно същите характеристики в каталога на \"Мева\" за 2019 г. струва 392 лв. без ДДС. Не е ясно кога ще се монтират тези кошчета и дали моделът не е сменен - монтираните в момента в района съдове са от друг модел.\r\nКосвена информация за цената на прословутите перки на акула по \"Граф Игнатиев\" разкрива друго проектантско решение - като антипаркинг елементи да се ползват гранитни блокове с размер 40/40/40. Блоковете могат да се видят по протежението на улиците и в двете зони, като цената на един гранитен блок при \"ПСТ Груп\" е 323 лв. без ДДС. В зоната на \"ПСТ Груп\" е заложено да бъдат поставени 151 гранитни блока с цел ограничаване на паркирането за цена от 48 759 лв. без ДДС. По договора с \"Джи Пи Груп\" е заложено поставянето на още 542 антипаркинг гранитни блока със същите размери. Цената на перките би следвало да е близка - първоначално и тези ограничители бяха в правоъгълна форма, а после бяха преработени, за да не пречат. Последно се реши перките да бъдат сменени с чугунени стълбчета.   Гранитът въобще е на мода при течащите ремонти на централната градска част въпреки скандално високите цени за отделни артикули. Така по договор с \"ПСТ Груп\" е поръчано да бъдат доставени 11 монолитни каменни пейки срещу астрономическата сума от 112 404 лв. без ДДС (10 218 лв. бройката). От мострения каталог става ясно, че блоковете трябва да са от светлосив гранит с монтирано дърво за сядане върху тях, като не са посочени размери. До момента в зоната на ремонта на \"ПСТ Груп\" няма доставени такива пейки, показа проверка на \"Сега\".    Сред куриозните продукти, поръчани по договора, е и изработен от ламарина знак за обозначаване на паркомясто за инвалиди. Ламариненият елемент с размери 40/40/60 ще се монтира върху статичен гранитен блок, като цената само на ламарината е 464 лв. без ДДС. В зоната на \"ПСТ Груп\" е предвидено монтирането на 10 такива елемента. След избухването на скандала около друго странно проектантско решение - \"Водната стена\" на пл. \"Гарибалди\", общинският съветник от ДСБ Марта Георгиева обяви, че по нейна информация доставката и монтажът на творението са стрували 28 000 лв.\r\nВисоките цени спрямо други оферти на пазара правят впечатление при много продукти. Така например по-обикновените пейки, класически дизайн, поръчани по договора с \"ПСТ Груп\", са на стойност 849 лв. без ДДС. Класически пейки със сходни размери от тропическо дърво от друг доставчик могат да се намерят за цени от 514 лв. Поръчани са 5 автоматизирани самопочистващи се тоалетни с единична цена 84 700 лв. без ДДС, а в интернет може да бъде открита оферта за тоалетна, изготвяна за община Бургас на същата фирма, на цена от 80 220 лв. с включен ДДС. Тук обаче е трудно да се провери дали характеристиките са еднакви и как самият монтаж товари цената. Заложена е и доставката на 7 велостоянки за по 6 броя велосипеди с единична цена 674 лв. без ДДС. Стойки за същия брой велосипеди, но друг модел могат да се намерят на цени от около 230 лв.\r\nПри тези обществени поръчки изготвеният от проектанта мострен каталог до голяма степен е предрешил от кои вносители да се доставят съответните продукти. При строителните материали разнообразието е по-голямо, но при градските мебели посоченият модел води до ползване на един и същ доставчик и от двете фирми. Впечатление прави ползването на каталога на испанската фирма Novatilu. От него са заложени моделът за чешма Tree drinking fountain, оттам вероятно е заимствана и идеята за гранитни пейки. Гранитът по поръчката на \"ПСТ Груп\" е доставян от \"Евро строй 2016\",  а по този на \"Джи Пи Груп\" - от фирма \"Жакот\". Не е ясно защо не е предпочетено обявяването на отделна обществена поръчка за доставка на градски мебели, за да се търсят по-изгодни цени.    ", "date": "2019.04.30", "title": "София си е поръчала и безумно скъпи \"мебели\" за центъра"}
{"url": "https://www.actualno.com/crime/predstoi-objalvane-na-aresta-na-zadyrjanite-ot-naj-goljamata-grupa-ot-alo-izmamnici-news_744342.html", "text": "  Днес, 30 април, Апелативният специализиран наказателен съд ще разгледа жалбите на петимата , задържани при спецакция на полицията на територията на София и Горна Оряховица на 18 април, предаде репортер на БГНЕС.     Обвиняеми по делото са Анелия Първанова, Валентина Първанова-Димитрова, Валентин Първанов, Николай Николов и Георги Василев. Те обжалват наложената им от специализирания наказателен съд мярка за неотклонение \"Задържане под стража\".   Ало измамниците бяха задържани при специализирана операция на територията на София и Горна Оряховица. Според прокуратурата групата е действала повече 2 години. Борислав Димитров – Бобито, сочен за организатор на групата, се представял за инспектор Кръстев като лъжел жертвите, че помагат на полицията. Има случаи, при които на измамниците са дадени 800 хил. лв. и 1 млн. лева. За да съберат парите, някои жертви дори са продавали и прехвърляли имотите си.\r\nДруги шестима от групата бяха задържани с Европейска заповед за арест в Румъния също на 18 април. Сред тях е считаният за организатор на престъпната група Борислав Димитров – Бобито. Предстои всички те да бъдат предадени от румънските власти, да бъдат върнати в страната и да им бъдат предявени обвинения. Очаква се задържаните да бъдат екстрадирани у нас до около 2 месеца.  ", "date": "2019.04.30", "title": "Предстои обжалване на ареста на задържаните от \"най-голямата група\" от ало измамници "}
{"url": "https://www.actualno.com/asenovgrad/sankcionirat-firmata-zabavila-puskaneto-na-prechistvatelnata-stancija-v-asenovgrad-news_743810.html", "text": "  Въвеждането в експлоатация на пречиствателната станция за отпадни води, изградена в Асеновград по проекта за , се бави повече от шест месеца. Първоначално тя трябваше да заработи през декември 2018 г., а после срокът бе удължен до март 2019 г. Впоследствие се оказва, че се очаква съоръжението да бъде окончателно въведено в експлоатация през август.       Заради неспазването на първоначално определените срокове тя ще бъде санкционирана, като неустойката е в размер на 0,01% за ден от стойността на неизвършените дейности. Оборудването е доставено, приключени са и строително-монтажните дейности, поясни Караиванов. Последните стъпки, преди пускането на пречиствателната станция, са синхронизиране на апаратурата и извършване на финални проби. Припомняме, че за изграждането на пречиствателната станция в Асеновград са инвестирани 25 000 000 лева, които са осигурени по Оперативна програма „Околна среда“.   ", "date": "2019.04.30", "title": "Санкционират фирмата, забавила пускането на пречиствателната станция в Асеновград"}
{"url": "https://www.actualno.com/analysis/putin-rusnacite-i-ukraincite-sa-edin-narod-news_744299.html", "text": "  Руският президент Владимир Путин коментира, че украинците и руснаците са един народ и поради тази причина ще се възползват от общо гражданство.     Тези думи прозвучаха, след като Москва разгневи Киев, като предложи да издаване по бързата процедура на .\r\n\"Много пъти съм казвал, че украинците и руснаците са братски нации. Още повече, смятам, че те са по същество един народ с различни културни, езикови и исторически особености\", каза усмихнатият Путин пред репортери.   \"Ако Украйна даде паспорти на руснаците и ние в Русия дадем паспорти и гражданство на украинците, то рано или късно ние неизбежно ще имаме предвидим резултат - всички ще имат общо гражданство.\"  \"Това трябва да бъде приветствано,\" каза Путин, преди да каже на украински \"Довиждане\" на  репортерите.\r\nНаблюдателите следят отблизо признаците на размразяване в отношенията между Русия и Украйна, след като Владимир Зеленски, спечели убедителна победа на президентските избори в Украйна този месец.\r\nКремъл не поздрави Зеленски, а в едно от първите съобщения след гласуването Путин каза, че Москва мисли да улесни всички украинци да получат руско гражданство.    Миналата седмица Путин подписа указ, който позволява на хората, живеещи в отцепническите райони на Източна Украйна, да получат руски паспорт в рамките на три месеца от подаването на молба.   Киев и Западът осъдиха постановлението, като заявиха, че Путин се опитва да дестабилизира още повече Украйна, докато критиците в Русия твърдят, че този ход ще бъде голяма тежест за вече изпитващата затруднения руска икономика.\r\nНякои среди в Киев и т, че предложението на Москва за гражданство на украинците ще даде на Кремъл оправдание за преминаване на войски през границата под претекст за защита на интересите на руските граждани.\r\nВ отговор на това Зеленски обеща да предостави украинско гражданство на руснаците, които \"страдат\" под управлението на Кремъл.\r\nЗеленски каза, че се съмнява, че много украинци ще приемат предложението на  Москва, защото руският паспорт означава \"правото да бъде арестуван за мирен протест\" и \"правото да не се провеждат свободни и конкурентни избори\".   В понеделник Путин .каза:“ \"Имаме много общи неща\", имайки предвид Зеленски. „Това означава, че ще намерим общ език.“", "date": "2019.04.30", "title": "Путин: Руснаците и украинците са един народ"}
{"url": "https://www.actualno.com/asia/japonskijat-imperator-oficialno-abdikira-news_744335.html", "text": "  Днес, 30 април, японският император Акихито ще слезе от трона в първата абдикация в страната от 1817 година, посочва БГНЕС, позовавайки се на BBC.     85-годишният Акихито получи разрешение да се оттегли, след като обяви още през 2016 година, че не се чувства способен да изпълнява ролята си поради напреднала възраст и влошено здраве. Неговият син, принц Нарухито, ще седне на Хризантемения трон на следващия ден - 1 май.   Императорът няма политическа власт в Япония, но служи като символ на държавата. Управлението на Акихито беше белязано от допира му до хора, страдащи от болести или природни бедствия, което го направи много скъп за милиони японци.\r\nПроучване на общественото мнение показа, че голямото мнозинство в Япония симпатизира на решението на Акихото да се оттегли предварително. Година преди абдикацията парламентът гласува закон, който направи оттеглянето възможно.  Церемонията по абдикацията ще е в Императорския дворец в Токио. Ще присъстват около 330 поканени гости, но за широката общественост церемонията ще премие при закрити врата.\r\nНачалният час на процедурите е предвиден за 11:00 българско време. Краят на церемонията ще е белязан от последното обръщение на Акихито като император, макар че технически той ще остане владетел до полунощ на 30 април.\r\nВ сряда сутринта принц Нарухито ще наследи имперските богатства в първия си ритуал като император. Това ще направи Нарухито 126-я император на Япония и официално ще вкара страната в нова ера, за която вече беше избрано името Рейва. Досегашната ера в историята на Япония се казваше Хейсей и започна през 1989 г., когато Акихито седна на трона.       Новият император е на 59 години и е завършил образованието си в Оксфорд. Стана първи престолонаследник на 28-годишна възраст. През 1986 г. Нарухито се запознава с бъдещата си съпруга на чаено парти. Женят се през 1993 г. Единственото дете на двойката е принцеса Аико, родена през 2001 г. Според японските закони, които не позволяват жена да е престолонаследник, тя няма да наследи баща си на трона. Първи престолонаследник става по-младия брат на новия император Фумихито, а след него в редицата престолонаследници е синът му и племенник на новия император, 12-годишния принц Хисахито.\r\nЕжегодният пролетен празник, който японците наричат Златната седмица, беше удължен тази година, по повод смяната на императорите. Японците няма да работят в продължение на 10 дни.\r\nТози път смяната на владетеля се усеща като празнично събитие, за разлика от 1989 г., когато Акихито пое трона. Тогава Япония беше в траур заради смъртта на баща му Хирохито.\r\nСега японците отиват на почивки, гледат филми в киносалоните, стоят си у дома и гледат телевизия или се забавляват по други начини.\r\nЦеремониите по смяната на императора ще се предават на живо по телевизията и се очаква милиони японци да ги гледат. През 2019 г. няма нито един жив човек, който да е виждал абдикацията на японски император.      ", "date": "2019.04.30", "title": "Японският император официално абдикира "}
{"url": "https://www.actualno.com/celebrate/na-svetli-vtornik-pochitame-bogorodica-news_744337.html", "text": "  След Великден започва Светлата седмица. Нарича се така, защото възкресението на Христос донася просветление за всички. Съгласно поверието на Светли Вторник се отдава почит на Света Богородица.     В миналото, през Светлата седмица жените повторно боядисвали яйца, които раздавали. Според древно поверие, раздаването на червени яйца предпазвало душите на мъртвите от превъплъщаване. По време на Светлата седмица не се извършват венчавки, тъй като това са празнични дни, посветени на и никакви други тържества не са редни. Не се пости.   През Светлата седмица се благославят светиите: в понеделник апостолите, във вторник и сряда - Богородица, архидякон Стефан и св. Андрей. На Светъл четвъртък се благославят св. ап. Йоан и Яков, в Светъл петък - св. ап. Петър, а в Светла събота - св. Йоан Кръстител. Неделя се нарича Томина - чества се апостол Тома, който не повярвал във възкресението на Христос, докато не го видял сам и не пипнал раните му от гвоздеите на кръста. Когато му се явил, Иисус му казал: \"Блажени са тези, които, без да видят, са повярвали\".\r\nХристияните се поздравяват с \"Христос воскресе\" до Петдесетница, когато се е родила Христовата църква.  ", "date": "2019.04.30", "title": "На Светли Вторник почитаме Богородица "}
{"url": "https://www.actualno.com/analysis/danija-e-zaplashena-ot-sydeben-isk-zaradi-severen-potok-2-news_744345.html", "text": "  Руският енергиен гигант \"Газпром\" все още вижда \"шанс\" за въвеждането в експлоатация на газопровода до края на настоящата година, въпреки липсата на разрешение от страна на Дания за полагане на тръбите. Но в изявленията на ръководството на компанията прозира несигурност - паралелно \"Газпром\" подготвя основата за юридически действия срещу властите в страната, които според енергийния гигант, бавят процеса. Източници на руското издание \"Коммерсант\" предупреждават, че руската компания има малки шансове за бърза победа в този спор. Според анализатори обаче самата заплаха от съдебен иск срещу Дания може да окаже натиск върху управляващите там.     \"Газпром\" смята, че \"понастоящем има шанс за завършване на строителството и стартиране на през тази година\". Това заяви Дмитрий Хандога, заместник-ръководител на външноикономическия отдел на компанията. Основният проблем е, че Дания не дава на компанията-оператор Nord Stream 2 разрешение за изграждане на газопровод в изключителната си икономическа зона. Още на 15 април компанията подаде молба за трети опционален маршрут на газопровода на юг от Борнхолм, съгласно изискванията на датският регулатор. Последният преустанови разглеждането на двете предишни заявления, докато не бъде проучен определеният маршрут. Дмитрий Хандога обяви по-рано, че е подадена жалба срещу това изискване на регулатора. \"Анализираме как ще се отрази издаването на датското разрешително в един или друг срок, работим по набор от мерки, за да запазим изпълнението на проекта по график\", добави той.   Аргументите на Nord Stream 2 се основават на факта, че изключителната икономическа зона, за разлика от териториалните води, не е под суверенитета на държавата, поясняват източници на изданието. Следователно Дания не може да бави издаването на разрешително при липса на ясни признаци за екологични рискове по предложения от \"Газпром\" маршрут.\r\n\"Това може да се счита за нарушение на Конвенцията на ООН по морско право\", подчертава един от събеседниците на \"Коммерсант\". Той обаче отбелязва, че досегашното обсъждане е само за диалога с регулатора, а не за началото на съдебния процес, който ако \"Газпром\" предприеме - ще отнеме години.  Позицията на Дания принуждава \"Газпром\" сериозно да обмисли предстоящите преговори за разширяване на транзита на газ през Украйна след 2020 година. Без \"Северен поток 2\", компанията ще трябва да изпомпва около 70 милиарда кубически метра годишно през Украйна, ако търсенето в Европа остане на рекордните нива, регистрирани през 2018 година. Забавянето влошава рентабилността на проекта.\r\nВ рамките на конферентен разговор е зададен въпросът как „Газпром“ може да намали рисковете от прекъсване на транзита, в случай че „Северен поток-2“ не бъде построен, а с Украйна не може да се постигне споразумение. Действащият ръководител на „Газпром Експорт“ Михаил Малгин отбеляза, че компанията „като разумен оператор“ активно изпомпва в складове в Европа. Въпреки това, тези мощности не са достатъчни - дори когато през 2017 г.   Събеседниците на \"Коммерсант\" отбелязват, че предстоящите два или три месеца ще бъдат ключови за съдбата на \"Северен поток-2\" и преговорите за украински транзит.    Ако е в състояние да окаже необходимия политически натиск върху Дания и да получи разрешение, то проектът все още може да бъде завършен до края на годината. В същото време не е ясно дали ще може да функционира от 1 януари 2020 г. и ако да - в какъв режим, тъй като вероятно ще трябва да се съобразява с нормите на променената директива на ЕС за природния газ. Nord Stream 2 вече се подготвя за съдебен процес по този въпрос. \"Във всеки случай, газопроводът ще бъде построен и ако транзитът не успее, ще бъде активиран, независимо дали ще бъде законно или не\", казва един от източниците на редакцията.\r\nАко до август не бъде получено разрешение от Дания, тогава вероятно няма да бъде възможно да се приключи строителството през тази година. Въпреки че самата тръба през датския участък на \"Северен поток\" може да бъде положена за един и половина до два месеца, все още ще бъде необходимо тя да се тества и напълни с газ. Алексей Гривач от Фонд за национална енергийна сигурност смята, че крайният срок за получаване на разрешение е октомври. Според него заплахата от съдебно дело и възстановяването на потенциални щети може да принуди Дания да даде разрешително, а за сега датските органи отлагат този въпрос без риск. Като цяло, според експерта, блокирането на „Северен поток 2“ и представянето на неприемливи условия за продължаване на транзита през Украйна може да е насочено към „провокиране на криза с доставките на руски газ за Европа, което би допринесло за растежа на покупките на втечнен природен газ от САЩ“.", "date": "2019.04.30", "title": "Дания е заплашена от съдебен иск заради \"Северен поток 2\""}
{"url": "https://www.actualno.com/politics/mashinnoto-glasuvane-e-pred-proval-news_744327.html", "text": "  Пореден тежък скандал заплашва за предстоящите европейски избори. За вота ще са необходими 3000 устройства. предизвика обвинения за нагласена обществена поръчка и доведе до съдебно обжалване. Това, наред с малкото оставащо време до изборите, отново поставя под съмнение способността на Централната избирателна комисия (ЦИК) да организира машинния вот, пише вестник .     Кандидати да доставят техниката бяха \"Сиела Норма\", \"ЛЕКС.БГ\" и \"Български машини за гласуване\" ЕООД. ЦИК обаче отстрани \"ЛЕКС.БГ\", тъй като офертата му надвишава прогнозната стойност на обществената поръчка от 7.5 млн. лв. с ДДС. \"Български машини за гласуване\" също беше порязана – според ЦИК устройствата ѝ не отговаряли на техническите изисквания.\r\nРешението, с което \"Сиела Норма\" е обявена за победител, е прието със 17 гласа \"за\" и 3 \"против\". Несъгласните са Бойчо Арнаудов (\"Патриотичен фронт\"), Кристина Стефанова (\"Воля\") и Таня Цанева (БСП). \"Трябваше да направим поръчка за закупуване, а не за наемане, от гледна точка на това, че октомври ни очакват още едни избори. Имахме информация от пазарното проучване, че . Мисля, че не е целесъобразно за ЦИК да наемаме машините\", аргументирала се е Стефанова след гласуването. Защо техниката се наема, а не се купува, не е ясно.\r\n\"Техническата документация беше приета единодушно от ЦИК, нищо че някои в момента започват да гласуват против. Нали го приехте единодушно, а аз просто ви изпълних вашата документация, нищо повече\", коментира ядно Ерхан Чаушев (ДПС), който ръководеше комисията по обществената поръчка.  В петък (26 април) \"Български машини за гласуване\" оспори във Върховния административен съд решението на комисията. Шефът на фирмата Александър Чобанов твърди, че така, че на тях да отговарят само устройствата \"Смартматик\", които доставя \"Сиела Норма\".\r\n\"Това са машините, които в Европа отказват да ги ползват след провалите в изборите в Холандия, Белгия и не знам още къде по Европа. Това са машините, които се поддават на хакерски атаки, на зловреден софтуер и които ги смачкаха с валяк\", коментира Чобанов в интервю за сайта .\r\nДелото ще се гледа на 30 април и дотогава договорът за доставка на машините няма да бъде сключен, заявиха от ЦИК. Ако съдът уважи жалбата и се наложи да се прави нова обществена поръчка, това може да доведе до нов провал на машинното гласуване, което и бездруго се натъква на огромна съпротива. Показателно е, че машините не се купуват за трайна употреба, а се наемат за еднократно ползване.       От \"Сиела Норма\" признават, че се притесняват за времето. \"Остава един месец до изборите. В това време, освен че машините трябва да бъдат допроизведени, трябва да бъдат транспортирани до България, те пътуват от Далечния изток, трябва да бъдат оборудвани с UPS, трябва да бъдат заредени със софтуера, който все още не е донаписан, защото ние не знаем бюлетините, не познаваме още изискванията за размери и т.н. на ЦИК\", коментира Веселин Тодоров от фирмата пред БНТ.\r\nДокладът на тръжната комисия показва, че при демонстрацията на устройството, предложено от \"Сиела Норма\", са били установени 6 несъответствия с техническото задание. Какви точно, не е ясно, защото те са заличени в доклада - били търговска тайна. Записано е само, че фирмата ще отстрани несъответствията, преди машините да бъдат сертифицирани. Председателят на АБВ Румен Петков обяви обществената поръчка за \"измама, чрез която някой цели да открадне пари\". По думите му производителят на \"Смартматик\" е венецуелска компания, регистрирана в офшорна зона, която вече се е \"провалила в Белгия и Филипините, а в момента работи в няколко държави в Африка, най-престижната от които е Сиера Леоне\".", "date": "2019.04.30", "title": "Машинното гласуване е пред провал"}
{"url": "https://www.actualno.com/cite/dokato-dogan-e-lider-na-dps-nito-edna-politicheska-partija-njama-da-ja-dopusne-vyv-vlastta-news_744357.html", "text": "  \"Докато Доган е лидер на ДПС нито една политическа партия няма да допусне ДПС във властта. Ако Бойко Борисов не оттегли подкрепата си от ДПС на следващите избори е твърде вероятно да стане дори втора или трета политическа сила.\" Това каза бившият земеделски министър Мехмед Дикме в интервю за bTV.     ", "date": "2019.04.30", "title": "Докато Доган е лидер на ДПС нито една политическа партия няма да я допусне във властта"}
{"url": "https://www.actualno.com/europe/oshte-amerikanski-vojnici-idvat-v-polsha-news_744314.html", "text": "  Полша се договори със САЩ да бъдат разположени още американски войници на своя територия, предаде БГНЕС.     \"В момента уточняваме детайлите, но сме на прав път и още тази година ще завършим преговорите с успех\", каза министърът на отбраната Мариус Блащак.   По-рано Полша предложи на САЩ да разположи за постоянно на нейна територия бронетанкова дивизия, като Варшава се ангажираше да поеме разходите от около 2 милиарда долара годишно. Президентът на Полша Анджей Дуда предложи базата на дивизията да бъде кръстена \"Форт Тръмп\" на името на сегашния президент на САЩ.\r\nВ момента на полска територия има около 4500 американски военнослужещи като част от бронетанкова бригада.  Освен това беше приета програма за увеличаване на броя на полската армия, а в страната бяха разположени мултинационална бойна група от НАТО и бронетанкова бригада от САЩ.\r\nСпоред външния министър на Русия Сергей Лавров, Съединените щати отлично знаят, че Русия няма планове да напада когото и да е, но използва повода, за да разположи повече техника и свои части в близост до руските граници.   От Кремъл казаха, че разполагането на американски войски на тяхна територия е суверенно право на Варшава, но то ще доведе до ответни действия от Москва.    ", "date": "2019.04.30", "title": "Още американски войници идват в Полша"}
{"url": "https://www.actualno.com/society/prognoza-za-vremeto-30-april-vtornik-news_744316.html", "text": "  Днес въздушната маса над страната ще е неустойчива. Ще се развива купеста и купесто-дъждовна облачност и на места от запад на изток, по преминаването на студен атмосферен фронт, ще превали краткотраен дъжд с гръмотевици. По-интензивни ще бъдат явленията в Централна Северна България. Такава е прогнозата за времето на Националния институт по метеорология и хидрология (НИМХ), съобщи за Агенция \"Фокус\" дежурният синоптик Красимир Стоев.     Ще духа до умерен юг-югозападен вятър, който след обяд в западната половина от страната ще се ориентира от запад-северозапад и ще се усили. Преобладаващите максимални температури ще бъдат между 18° и 23°, на места в Източна България до 25°-26°. Привечер от запад ще започне процес на разкъсване и намаление на облачността. Атмосферното налягане е по-ниско от средното за април – още ще се понижи, към края на деня от запад ще започне да се повишава.   По Черноморието ще духа до умерен югозападен вятър, който вечерта ще се ориентира от запад. Ще преобладава слънчево време, с временни увеличения на облачността, но без валежи. Максимални температури на въздуха: 18-24°. Температурата на морската вода е 13-15°. Вълнението на морето ще бъде 2-3 бала.\r\nНад планините ще се развива купеста и купесто-дъждовна облачност и на места ще превали и прегърми. Ще духа силен, по най-високите върхове бурен югозападен вятър, който след обяд в ниските части ще се ориентира от запад-северозапад. Максимална температура на височина 1200 метра около 14°, на 2000 метра – около 6°.  През следващите три дни облачността ще е променлива, ще има и краткотрайни валежи, в сряда и петък на отделни места и предимно слаби, в четвъртък – на повече места. Вятърът в страната ще е от запад-северозапад, предимно умерен, в сряда в Дунавската равнина и временно силен, повече западен. Преобладаващите минимални температури ще са между 5° и 10°, максималните – предимно между 20° и 25°, с градус-два по-ниски в четвъртък.", "date": "2019.04.30", "title": "Прогноза за времето - 30 април (вторник)"}
{"url": "https://www.actualno.com/showbusiness/pochina-edin-ot-naj-golemite-amerikanski-rejisiori-news_744324.html", "text": "  Номинираният за \"Оскар\" американски режисьор Джон Сингълтън, може би най-известен обаче с една от сериите на \"Бързи и яростни\", почина на 51-годишна възраст, предаде БГНЕС.     Сингълтън се появи на голямата сцена с филма си от 1991 година \"Момчета от квартала\" (Boyz N The Hood), който даде начало на кариерите на Айс Кюб, Куба Гудинг Джуниър и Анджела Басет. За този филм Сингълтън беше номиниран за \"Оскар\" - на рекордно ниската 24-годишна възраст. По-късно той стана режисьор на новия филми за детектива Шафт (2000 г.), както и на втория филм от многомилиардната поредица \"Бързи и яростни\".   Джон Сингълтън е родом от бедните, страдащи от висока престъпност квартали на Лос Анджелис и работата му се счита за важна за прокарването на път за чернокожите режисьори и продуценти към Холивуд.\r\nСингълтън получи удар преди няколко дни. След като лекарите не дадоха надежда за възстановяване, семейството му реши животоподдържащите машини да бъдат изключени.  ", "date": "2019.04.30", "title": "Почина един от най-големите американски режисьори"}
{"url": "https://www.actualno.com/america/v-sasht-zadyrjaha-bivsh-voenen-planiral-atentat-v-los-andjelis-news_744322.html", "text": "  Федералните власти в САЩ арестуваха бивш военен, който подготвял атентат в Лос Анджелис, предаде БГНЕС.     26-годишният ветеран от войната в Афганистан планирал да взриви бомба и искал \"да предизвика масови поражения\", гласи официално съобщение.   Марк Стивън Доминго бил пехотинец в Афганистан и по-късно приел исляма. Бил е арестуван в петък (26 април), обявява прокуратурата в писмено обръщение.\r\n\"Разследването успешно предотврати съвсем реална заплаха от трениран в бой войник, който многократно е заявявал, че планира да предизвика смъртта на много хора\", се казва в съобщението.  Доминго е бил обвинен в оказване на помощ и планиране да окаже помощ на терористи. Бившият войник бил заловен, след като в разговор с агент на ФБР под прикритие изказал подкрепа за крайния джихад и казал, че планира да взриви самоделна бомба на събиране в Лонг Бийч.", "date": "2019.04.30", "title": "В САЩ задържаха бивш военен, планирал атентат в Лос Анджелис"}
{"url": "https://www.actualno.com/europe/puchdemon-ne-poluchi-razreshenie-da-uchastva-na-evroizborite-kato-ispanski-kandidat-news_744333.html", "text": "  Централната избирателна комисия на Испания (JEC) забрани участието на Карлес Пучдемон на изборите за Европейския парламент през май, предаде БГНЕС, позовавайки се на Deutsche Welle.     Бившият премиер на Каталуния и още двама негови колеги в регионалното правителство на областта искаха да влязат в Европейския парламент, където да вкарат в дневния ред независимостта на Каталуния. Клара Понсати и Тони Комин, които бяха министри в кабинета на Пучдемон, също са със забрана да се кандидатират.   JEC отказа кандидатурите на тримата политици, защото не са регистрирани като испанци, живеещи в чужбина, а в същото време са в друга държава, където \"избягаха от въздаването на справедливост\", пише комисията.\r\nКарлес Пучдемон осъди решението на JEC и го нарече \"явно нарушение на нашите права\". Според тримата политици, решението е ясно доказателство, че съдебната система в Испания работи в комбина \"с определени политически интереси\".  И тримата политици, на които беше отказан достъп до изборите, са сред организаторите на референдума за независимост на Каталуния от есента на 2017 г. Мадрид определи референдума за незаконен и получи подкрепата на Европейския съюз.\r\nКарлес , за да не бъде арестуван, както стана с колегите му в правителството.   ", "date": "2019.04.30", "title": "Пучдемон не получи разрешение да участва на евроизборите като испански кандидат"}
{"url": "https://www.actualno.com/celebrate/sv-apostol-jakov-zevedeev-news_744058.html", "text": "  Свети Яков е един от дванадесетте апостоли на Иисус Христос. Брат е на любимия Христов ученик св. ап. и евангелист Йоан Богослов. Двамата братя се родили и израснали в благочестиво юдейско семейство. Баща им се казвал Зеведей. За него в свещените книги на Новия Завет не намираме никакви сведения. Споменато е само името му. От евангелията узнаваме, че тяхната майка, Саломия, била една от първите жени, които повярвали в Христа. Тя често придружавала Спасителя през време на Неговите пътувания из Палестина и Му помагала с материални средства. Тя е била свидетелка на кръстните страдания, смъртта и погребението на Христа. Тя е била в групата на жените мироносици, които – според тогавашния обичай – в първия ден на седмицата (неделя) отишли рано на гроба, за да помажат с аромати тялото Му (Марк 15:40–43; Лука 23:55; Марк 16:1; Лука 24:1).     Както Зеведей, така също и неговите синове Яков и Йоан били по занаят рибари. Семейството е било заможно. Св. евангелист Марк съобщава, че Зеведей не само имал собствен риболовен кораб, но използувал и наемни работници-рибари, надничари (Марк 1:19–20). Зеведей и Саломия възпитавали своите синове в духа на праотеческата вяра и благочестие. Те ги запознали с древните пророчества за обещания от Бога Месия-Спасител. Цялото семейство живяло с пламенна надежда за онова благодатно време, когато в света ще се яви Този Спасител на всички народи. По този начин Зеведеевите синове били готови да станат ученици и сътрудници на Иисус Христос.   Веднъж Иисус Христос минавал по брега на Генисаретското езеро и видял Якова и Йоана да кърпят мрежите в кораба. Той ги повикал да вървят след Него. Те, като оставили баща си Зеведей и надничарите в кораба, тръгнали след Спасителя. От това време те прекратили досегашния си занаят и неотлъчно Го придружавали през всичкото време на Неговата проповедническа дейност. Като ученици на Иисуса Христа Яков и Йоан проявили особена привързаност и любов към Него, похвално усърдие в делото на проповедта и непоколебима вяра в Неговото божествено достойнство. Затова заедно със св. ап. Петър те станали най-приближени Негови ученици и се удостоили да станат свидетели на най-важните събития от Неговия живот и от Неговата дейност. Те тримата присъствували при възкресяването на дъщерята на Иаир (Марк 5:37), били свидетели на Христовото преображение (Мат. 17:1), наблюдавали душевните страдания на Спасителя в Гетиманската градина (Мат. 26:37). Заради непоколебимата им вяра и похвалното им усърдие Господ нарекъл Зеведеевите синове \"Воанергес\", т. е. синове на гърма.\r\nВъпреки че били постоянни слушатели на. Христовата проповед и непосредствени свидетели на Неговите чудеса, Зеведеевите синове отначало не могли да разберат напълно възвишения характер на Неговото божествено учение. Проповедта за Царството Божие те разбирали не в духовен, а в буквален смисъл, като царство земно, политическо. Евангелист Матей разказва един случай, който потвърждава това тяхно неправилно разбиране за Царството Божие. Веднъж Саломия, майката на Зеведеевите санове, отправила към Иисуса Христа следната молба: \"Кажи, тия мои двама сина да седнат при Тебе, един отдясно, а друг отляво в Твоето царство». Иисус й отговорил: \"Не знаете, какво искате. Можете ли да пиете чашата, която Аз ще пия, или да се кръстите с кръщението, с което Аз се кръщавам?» Положителният отговор, който дали Зеведеевите синов \"Можем», убедил Спасителя, че те все още не могат да разберат правилно Неговото учение и, за да ги предпази от проява на гордост и славолюбие, продължил: \"Който иска между вас да бъде големец, нека ви бъде слуга; и който иска между вас да бъде пръв, нека ви бъде раб, както Син Човечески не дойде, за да Му служат, но да послужи и даде душата Си откуп за мнозина» (Мат. 20:21-22, 26-27). Със своя живот и с апостолските си трудове Яков и Йоан доказали, че никога не забравили този съвет на своя божествен Учител.  В свещените книги на Новия Завет не намираме сведения за живота и дейността на апостол Яков след възнесението на Иисус Христос. Единственото съобщение, което намираме в книгата Деяния на светите апстоли, говори за неговата мъченическа смърт: \"В онова време цар Ирод ури ръка на някои от църквата, за да им стори зло, и уби с меч Якова, брата Йоанов» (Деян. 12:1-2). От това съобщение узнаваме, че апостол Яков Зеведеев е завършил своя живот мъченически, като бил посечен с меч. Това станало през времето на Ирод Агрипа I през 44 г. Ап. Яков Зеведеевв първият мъченик за вярата от числото на дванадесетте апостоли.\r\nОт древното църковно предание научаваме, че св. Яков проповядвал заедно с другите апостоли в Йерусалим.. Открито и смело той учел пред юдеите, че Иисус Христос е истинският Месия, Спасителят на света. Фарисеите и законоучителите той изобличавал за тяхната жестокост и за неверието им в Христа. Като не могли с думи да оборят неговите убедителни проповеди, юдеите използували срещу него своята сила и власт. Те настроили Ирод Агрипа I срещу християните и той предприел гонение срещу Църквата. Жертва на това гонение станал апостол Яков Зеведеев. Св. Климент Александрийски съобщава, че войникът, който довел ап. Якова в съда, бил поразен от твърдостта на вярата му. Той се убедил в невинността на апостола, сам повярвал в Христа и открито пред всички изповядал своята вяра. В.еднага и той бил осъден на смърт. Когато го докарали на мястото на наказанието, Иосия - така се казвал войникът - поискал прошка от апостола и му заявил, че и той е бил между онези, които го обвинявали. Светият апостол го прегърнал и му казал: \"Мир на тебе?! След това двамата навели глави и били посечени с меч. Християните погребали тялото на св. ап. Яков в Йерусалим.   Преданието, че св. ап. Яков е проповядвал в Испания, не може да се приеме за вярно, защото то противоречи на сведенията за живота му, който намираме в Новия Завет. Но светите му мощи били по някое време пренесени в Испания и днес испанците почитат св. ап. Яков като свой покровител.     © Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев). ", "date": "2019.04.30", "title": "Св. апостол Яков Зеведеев "}
{"url": "https://www.actualno.com/europe/protesti-v-chehija-zaradi-opasenija-che-premieryt-se-pazi-ot-syd-news_744323.html", "text": "  Хиляди протестираха в Чехия срещу назначаването на Марие Бенешова за министър на правосъдието. Протестиращите смятат, че Бенешова ще се меси в криминално дело, което засяга министър-председателя, предаде БГНЕС, позовавайки се на Euronews.     Президентът Милош Земан ще назначи Марие Бенешова днес (вторник, 30 април), след като предишният министър на правосъдието подаде оставка. Напускането му накара опозицията да заподозре, че върху съдилищата се оказва натиск заради дело, което трябва да определи дали премиера Андрей Бабиш е злоупотребил със субсидии от Европейския съюз преди повече от 10 години. Милиардерът Бабиш многократно е отричал обвиненията и твърди, че делото е опит да бъде изваден от политиката.    . Ако бъде намерен за виновен, Андрей Бабиш е заплашен от присъда до 10 години затвор.\r\nПротестът премина от замъка на Прага, през историческия център, до президентството. Протестиращите скандираха \"Стига вече\" и носеха плакати с надпис \"Справедливост\". Различни медии дадоха различен брой участници в марша - между 3000 и 10 000. Според държавната телевизия, в 105 населени места е имало протест срещу назначението на Бенешова.  71-годишната юристка е заемала длъжността на временни начала по време на служебния кабинет на Милош Земан, който е един от поддръжниците на Андрей Бабиш. Тя е била и главен прокурор на Чехия, отново по време на управление на Милош Земан, през 1999 г. .\r\nВъпреки обвиненията срещу Бабиш, неговата партия остава първа политическа сила, според проучванията на общественото мнение.   Андрей Бабиш дойде на власт преди 2 години, след като на изборите спечели три пъти по-висок процент от гласовете от класираната на второ място партия. Бабиш е вторият най-богат човек в Чехия и често е обвиняван, че заемането на поста министър-председател е в конфликт на интереси с бизнес империята му. Той повери управлението на компанията си \"Агроферт\" на тръст, за да се съобрази с изискванията на закон, приет през 2017 г.    ", "date": "2019.04.30", "title": "Протести в Чехия заради опасения, че премиерът се пази от съд"}
{"url": "https://www.actualno.com/politics/deputatite-ot-bsp-s-nad-1300-neizvineni-otsystvija-ot-rabota-news_744339.html", "text": "  1339 неизвинени отсъствия имат депутатите от БСП от началото на бойкота им на парламента на 18 февруари до края на март, става ясно от справка на в. \" \" в сайта на Народното събрание (НС).     Само през март неизвинените отсъствия са значителен брой - 971. Интересното е, че има червени, които са извинявали отсъствията си.  Славчо Велков например явно се е водел в болнични до 14 март, когато по  здравословни причини напусна парламента.   Отсъствия през март са извинявали и зам.-шефът на групата Драгомир Стойнев, и депутатът Георги Андреев. Стойнев бе единственият представител на БСП, който влезе в пленарната зала на 20 март, за да представи кандидатурите на левицата за зам.-шеф и членове на ЦИК. След това, по документи е бил 3 дни в командировка. Но и неговата, и на Андреев заплата са орязани, защото по правилник това се прави при 3 поредни отсъствия или общо 5 за месеца.\r\n284 пък са \"червените\" бягства от работата на комисиите.  ", "date": "2019.04.30", "title": "Депутатите от БСП с над 1300 неизвинени отсъствия от работа"}
{"url": "https://www.actualno.com/chronicles/francija-se-syglasjava-da-prodade-luiziana-na-sasht-news_744312.html", "text": "  Покупката на Луизиана е сделка между САЩ и Френската република по придобиване на територията на колонията Френска Луизиана (828 800 mi² или 2 147 000 km²), сключена през 1803 г.     САЩ плащат 60 милиона френски франка (11 250 000 долара) и опрощават дългове на стойност 18 милиона франка (3 750 000 долара), с което общата сума на придобиването възлиза на 15 милиона долара.   През 1802 г. президентът Томас Джеферсън иска да закупи Ню Орлиънс с цел да гарантира на американските търговци достъп до транспортния път по река Мисисипи. Към онзи момент днешният щат Луизиана е френска територия, част от Френска Луизиана. В Париж се провеждат преговори и Пиер Дюпон де Немур – французин, който е емигрирал в САЩ и е близък с Джеферсън, предлага на Наполеон да продаде цяла Луизиана и така да избегне потенциални търкания със САЩ в Северна Америка.\r\nИдеята не допада на Джеферсън, тъй като според него продажбата само би узаконила френското право върху Луизиана, а от френска страна яростен отпор ѝ оказва Талейран, който е защитник на френската колонизация на Америка. Наполеон обаче се нуждае от пари, за да финансира военните си действия в Европа.  Все пак сделката е сключена през април и ратифицирана през октомври. На 20 декември 1803 г. САЩ официално получават Ню Орлиънс от Франция, а с него и цяла Луизиана, присъединявайки към територията си общо 2 144 476 km². Стойността на сделката е добра и за двете страни. Цената на акър е ниска и удобна за САЩ – 3 цента, но общата крайна сума е голяма – 15 млн. долара и е изгодна за Наполеон. В днешни пари (към 2010 г.) сделката би струвала приблизително 219 милиона щ. долара.\r\nФренска Луизиана не съответства на територията на днешния щат Луизиана, а е далеч по-голяма. Закупените територии включват и сегашните щати Арканзас, Мисури, Айова, Минесота западно от река Мисисипи, Северна и Южна Дакота, Небраска, Ню Мексико, северната част на Тексас, Оклахома, Канзас и части от Монтана, Уайоминг и Колорадо.   Сделката на практика осъществява най-голямото еднократно разширяване на САЩ, а общите придобити земи съставляват 23,3 процента от днешната територия на страната.    ", "date": "2019.04.30", "title": "Франция се съгласява да продаде Луизиана на САЩ"}
{"url": "https://www.actualno.com/society/novini-ili-novini-kartinata-na-pechata-za-30-april-news_744328.html", "text": "  Великденските празници приключиха, а с тях и относителното спокойствие в обществения живот. В последния ден, в който се подават личните данъчни декларации пред НАП, е време да се върнем към многото нерешени проблеми, политическите скандали и несгодите в ежедневието.     Ето по-важните теми в печата в последния ден на април: Столичната община е развързала щедро кесията за закупуването на градски мебели при течащия ремонт на центъра. Какво и откъде да се купува, до голяма степен е било предрешено още на ниво проект, като цените при някои артикули сериозно надхвърлят пазарните. Така за едно кошче за боклук столицата ще плати \"симпатичната цена\" от 1000 лв., а монолитна градска пейка от гранит ще струва на столичани 10 000 лв., показва проверка на \"Сега\".   Вече 9 месеца министерство на земеделието и Българска агенция по  безопасност на храните тормозят Ана Петрова и семейството ѝ от Болярово,  които отказаха да избият животните им заради съмнения за чума, твърди  вестникът. Въпросните животни не само са живи и здрави, но вече имат и  малки. Припомняме обаче, че не е поголовно смъртоносна - тя се развива от вирус, подобен на този на морбили при хората и е възможно животно да оживее след като я преболедува. Остава обаче отворен въпросът дали животното не остава преносител на вируса.\r\nФермата на Петрова е заличена от регистрите, има заповед за  евтаназия и не ѝ разрешават да продава мляко и животни. На молбите ѝ  ветеринарите да дойдат и да вземат втори проби от животните – никой не  се отзовава, твърди вестникът на Петьо Блъсков. Жената разказва, че се уповава само на Бог, но и на съда,  защото води дела с държавата. Тя вече спечели едно на първа инстанция - от 1900 лева. Припомняме обаче, че самата Петрова отказваше да допусне ветеринари за в разгара на кризата.     Ако някой иска да поспи на спирка на обществения транспорт в Холандия например, със сигурност ще бъде глобен. Ако не я плати и е гражданин на ЕС, глобата ще пристигне за потвърждаване в съд по местоживеене. Тъй като в България за спане по спирките не се глобява, наказанието няма да бъде изпълнено.\r\nТакъв казус бе разглеждан в окръжния съд в Кърджали, където пристигнало решение за финансова санкция от 110 евро, наложена на български гражданин от холандски съд. Жителят на Кърджали е наказан заради нарушение на общинската наредба за обществения ред, защото е открит в 3.15 ч да спи на трамвайна спирка. ВИП храната в болниците в София е 3 пъти по-скъпа, отколкото е тази за масовия пациент, установява проверка на „Монитор”. Цената на менюто за деня варира между 15 и 17 лева, докато храноденът на болните е средно 5.50 лева.   Лечебните заведения вече от 20 години ползват външна услуга кетъринг, като за целта избират фирмата чрез обществена поръчка. От това за каква сума е спечелен търгът зависи и стойността на трите яденета – закуска, обед и вечеря, за деня на болните. Освен това цената пада и от факта, че болничното хранене е разделено на т.нар. диети според заболяванията на пациентите. При някои диетите са по-евтини, докато при други – по-скъпи.", "date": "2019.04.30", "title": "Новини или Novini - картината на печата за 30 април"}
{"url": "https://www.actualno.com/balkani/shte-ima-oshte-pregovori-mejdu-syrbija-i-kosovo-no-zasega-tonyt-ostava-studen-news_744334.html", "text": "  Сърбия и Косово ще се върнат на масата за преговори, след като лидерите на Германия и Франция ги предупредиха, че разрешаването на споровете им е определящо за бъдещите им отношения с Европейския съюз, предаде БГНЕС.     Германският канцлер Ангела Меркел и френският президент Еманюел Макрон бяха домакини на работна вечеря за лидерите на държавите от Западните Балкани. След нея президентът на Сърбия и президентът на Косово казаха, че ще има нови разговори в началото на юли в Париж. Съгласно съобщение от пресслужбата на германското правителството, двете страни са постигнали съгласие \"да продължат усилията си за прилагане на съществуващите споразумения\". Те са изразили желание и да се включат в \"конструктивен\" диалог, за да намерят решение за нормализиране на отношенията им, става ясно още от разпространеното съобщение.   Въпреки приповдигнатия тон на Меркел и Макрон, Тачи заяви, че няма да бъдат отменени митата от 100% върху вносните стоки от Сърбия, докато Белград не признае независимостта на Косово. В същото време Вучич каза, че премахването на наложените преди половин година мита е задължително условие за каквито и да е преговори.\r\n\"Сърбия трябва да признае независимо Косово и да остави настрана въпросите за суверенитета на нашата страна\", подчерта Тачи след срещата.  \"Искания или мечти, че в Северно Косово ще се създаде Общност на сръбските общини с изпълнителна власт по модела на Република Сръбска в Босна и Херцеговина, никога няма да се реализират. Не може да има решение нито по модела на двете Германии, нито даже с двоен суверенитет\", написа Тачи след срещата в социалните мрежи. Той припомни, че Косово иска да присъедини три общини в Южна Сърбия, населени предимно с албанци.\r\n\"Косово отговорно и законно се интересува от аспирациите на албанците, живеещи в Прешевската долина\", уточни Тачи.\r\nСпоред Вучич, той и сръбският премиер Ана Бърнабич \"са се борили за Сърбия\", но останалите държави-участнички в разговорите признават независимостта на Косово. \"Албанците от Косово започнаха с първо искане - да признаем Косово за независима държава. Второ искане - да няма никаква автономия за сърбите, никаква Република Сръбска в Косово и никаква изпълнителна власт за Събранието на сръбските общини. Така стана ясно, че Прищина е настроена неконструктивно\", каза Вучич след срещата. Той добави, че е останал изненадан от остротата и яростните атаки на албанците към Сърбия и Република Сръбска       \"В заключение, продължаваме дискусиите, предполагам в по-малък формат, с посредничеството на ЕС, Германия и Франция, за да намерим решение, което да ни позволи да подновим диалога\", каза Вучич. Споразумение подобно на Основният договор (Grundlagenvertrag), който ФРГ и ГДР подписват през 1972 година, може да бъде моделът, който да бъде приложен за спора между Сърбия и Косово. Тогава двете части на Германия установяват правила за комуникация и взаимодействие, без официално да се признават една друга.\r\nАнгела Меркел е твърд противник на размяната на територии. Въпреки това, все още има политици и дипломати, които подкрепят идеята. Една от целите на срещата в Берлин е да бъдат заглушени тези гласове.\r\nГермания казва още, че решението трябва да бъде намерено от Европейския съюз, Франция и Германия. Това е послание към Брюксел, но още послание към САЩ и Русия, на които се казва, че европейците ще взимат решенията по този въпрос. Що се отнася до отношенията между Берлин и Брюксел по идеята за размяна на територии, източници твърдят, че Меркел е \"изключително ядосана\" на първия дипломат на Европейския съюз Федерика Могерини, която подкрепя подобен план. Според \"Радио Свободна Европа\", това е причината, поради която Могерини не беше поканена на срещата в Берлин. Тя в крайна сметка присъства, но само защото председателят на ЕК Жан-Клод Юнкер не успя да дойде.      Сърбия продължава да счита Косово за своя провинция, въпреки че въоръжения бунт и бомбардировките на НАТО принудиха Белград да изтегли армията си от населената албанци територия преди 20 години. През 2008 г. Косово обяви независимост.", "date": "2019.04.30", "title": "Ще има още преговори между Сърбия и Косово, но засега тонът остава студен"}
{"url": "https://www.actualno.com/books/vseki-iska-u-doma-nikoj-ne-jelae-da-se-vyrne-news_743346.html", "text": "  Тя е млада, красива, с фигура, подходяща да дефилира по модните подиуми. Но нея много повече я вълнуват думите и писането - това е пътят й в живота. 35-годишната Хелга Флатлан е новата скандинавска литературна звезда. Тя спечели най-големите литературни награди за дебют в Норвегия с първия си роман „Остани, ако можеш. Замини, ако трябва”, разказващ за бунта на четирима младежи срещу спокойния и сигурен свят, в който живеят. С втория си роман – „Всеки иска у дома. Никой не желае да се върне“, младата писателка затвърди позициите си като едно от горещите нови имена в съвременната европейска проза. Книгата разказва за малко норвежко селище, което трябва да се справи с мъката, породена от смъртта на трима млади мъже.     „Всеки иска у дома. Никой не желае да се върне“ (издание на „Персей“, превод Ростислав Петров) разказва за младата Юлие, която понася тежко загубата на брат си. Таряй е убит в Афганистан заедно с приятелите си Кристиан и Трюгве. Те са израснали заедно. Смъртта на Таряй води до пълната разруха на семейството им, което отдавна страда от липса на комуникация и взаимно разбиране. Парадоксално, но неговата смърт дава шанс на Юлие да осъществи мечтите си. Тя винаги е искала да поеме управлението на семейната ферма и възобновените й усилия в тази посока, от една страна, са продукт на собствената й амбиция, но от друга – са начин да изрази съпричастността си и чувството за отговорност към родителите си.   Междувременно, Матс, бившият приятел на Юлие, има сложни и неразрешени отношения с нея. А Сигюр, който е бил влюбен в загиналия Трюгве, все още се измъчва от начина, по който се е отнесъл с него.\r\n„Всеки иска у дома. Никой не желае да се върне“ е вълнуващ роман за човешката способност да се превъзмогне дори най-жестоката болка и загуба в името на живота.  Хелга Флатлан пише на езика на младите хора и откровено посочва причините, които им пречат да изразят себе си. „Това е моето поколение - 25-35-годишните. Познавам много такива младежи като героите ми. Във всеки герой има част от хора, с които съм се сблъсквала и познавам. В образите им влагам и от себе си, и от реални хора, мои познати, от семейството ми. Просто събирам различни черти от живите хора и създавам герой с история. Но няма персонаж, който да представлява изцяло само един конкретен човек от живота. Всички са плод на фантазията ми и ги опознавам истински, когато започна да пиша за тях. Не и преди това. Тези момчета представят различни типове, имат различно детство, различни характери... Но взети заедно, те изграждат събирателен образ на днешния млад човек в Норвегия. И вероятно затова романът имаше такъв успех, особено сред младите хора“ – разказва писателката.\r\nКак си обяснява успеха на норвежката литература по света: „С това, че не се занимава с регионални проблеми, а се интерпретират неща, които вълнуват хората по света. Истината е, че криминалната литература извърши основния пробив навън и автори като Том Егеланд и Ю Несбьо станаха световни писатели, които са четени и обичани в много държави. Те успяха да прокарат пътя и на други автори, от други жанрове. Сега в Норвегия например са особено популярни романите с автобиографични елементи.“   Младата писателка обича да пътува по света: „Ние сме богата държава, имаме добри доходи и какво да правим - пътуваме. Ходила съм в различни държави. Бях в Индия, Виетнам, Тайланд... Интересувам се от исторически забележителности, но все пак много по-интересни са ми хората в тези страни и начинът им на живот. Много ме впечатли Виетнам, където видях абсурдни картини, като например нещо като домашно направен скутер, на който се беше качило цялото семейство - бащата, майката, а върху тях децата...“    Хелга още пази спомен за България отпреди 4 години, когато дойде за премиерата на първия си роман. „Видях прекрасни неща - природа, исторически забележителности в София и страната, срещнах се със страхотни хора. Издателят ми Пламен искаше да ме убие с храна. Шегувам се, разбира се! Кухнята ви е невероятна, опитах много вкусни неща. Но най-приятни за мен бяха срещите с хората - много мило и с голямо внимание ме посрещнаха в Ловеч, Троян, Велико Търново и Пловдив. А от прозореца ми в хотела във Велико Търново се откриваше страхотна гледка към съседните хълмове и крепостта Царевец. Ловеч е очарователен, а Пловдив е наистина забележителен град.“", "date": "2019.04.30", "title": "Всеки иска у дома. Никой не желае да се върне"}
{"url": "https://www.actualno.com/sofia/chast-ot-novi-iskyr-ostava-bez-voda-na-30-april-news_744317.html", "text": "  „Софийска вода” временно ще прекъсне водоснабдяването в някои части на столицата на 30 април 2019 г. (вторник).     Във връзка с пресвързване на уличен водопровод на бул. „Симеоновско шосе“ във вилна зона „Симеоново - изток“ се налага спиране на водоподаването от 10:00 до 19:00 ч. на клиентите на „Софийска вода”, живеещи в района по бул. „Симеоновско шосе“ от ул. „Витошки езера“ до № 424, ул. „Чемшир“, ул. „Киселица“, по ул. „Каменица“ от № 35 до бул. „Симеоновско шосе“, ул. „Боровец“, ул. „Еминица“, ул. „Балеви ливади“, ул. „Чифлишка“, ул. „Стефан Икономов“, ул. „Симеон Пиронков“, ул. „Павел Матев“ и ул. „Зелен бор“.   Във връзка с подмяна на пожарен хидрант на ул. „Победа“ в кв. „Славовци“, гр. Нови Искър, се налага спиране на водоподаването от 9:30 до 15:30 ч. на клиентите на „Софийска вода”, живеещи в района на ул. „Победа“ от ул. „Липите“ до оранжериите.\r\nРемонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.  Засегнатите от прекъсването на водата, могат да получат повече информация от Телефонния център на „Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - www.sofiyskavoda.bg/water_stops.aspx.\r\n„Софийска вода” АД предварително се извинява на своите клиенти за причинените временни неудобства! Интернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания.   ", "date": "2019.04.30", "title": "Част от Нови Искър остава без вода на 30 април "}
{"url": "https://www.actualno.com/ruse/skandal-s-renomiran-hotel-v-ruse-zaradi-stai-za-uchenici-news_744356.html", "text": "  Искам да кажа, че тези стаи се продават по изрично настояване на наши клиенти. Това заяви администраторка от русенския хотел „Рига” във връзка със скандал в какви стаи са били настанени ученици при екскурзия.     От хотела се оправдават и, че изтекли във Facebook снимки за условията всъщност са били „извадени от контекст”. Сниман бил например канал с прясна замазка.   Официална проверка обаче показва, че нещата изобщо не изглеждат така. Проверяващите от Министерството на туризма органи са категорични пред Нова телевизия, че стаите не са безопасни – например недобре закрепени са телевизори, които висят над легла и може да паднат. Имало е и случай със счупено стъкло. Глобата е от 200 до 1000 лева за физическите лица т.е. хотелиерите, а от 1000 до 3000 лева е за юридическото лице. Може да има и намаление на звездите на хотел - \"Рига\" е четиризвезден.\r\nОсвен всичко друго, въпросните стаи всъщност не отговарят на каквато и да е категоризация. И причината е, че всъщност те се ремонтират.  ", "date": "2019.04.30", "title": "Скандал с реномиран хотел в Русе заради стаи за ученици"}
{"url": "https://www.actualno.com/healthy/bivsh-direktor-na-pirogov-na-50-ili-na-500-m-ot-bolnica-vnezapnata-smyrt-ne-proshtava-news_744351.html", "text": "  \"Дали на 50 или на 500 метра от болница - внезапната смърт не прощава. Ако помогнете, а може и да попречите - ще ви съдят. Човек може да умре навсякъде, внезапната смърт е нещо чудовищно.\" Така бившият директор на \"Пирогов\" проф. Милан Миланов коментира инцидента, в който .     Той даде пример с правилата в САЩ, където, по думите му, ако лекар види човек в беда на улицата, трябва да позвъни на Спешна помощ и да не се намесва.   По думите му законът не може да засегне всички прецеденти, а на първо място стои законът.\r\n\"Всяка болница или поликлиника има задължението да изготви вътрешен правилник, по който се забранява напускането на работното място. И законът, и правилникът защитават единствено правата на пациентите.\", каза още проф. Миланов в интервю за bTV и допълни, че болницата не може да се напуска без причина, за да бъде осигурени лечението на пациентите в нея.  Той обясни още, че не разчита на думите на близките, тъй като за тях прецедентът е 100%. Проф. Миланов заяви и, че не вярва на резултатите от проверката по случая, тъй като тя не се извършва от лекари.\r\nПрипомняме, че на 24 април пред V-та Градска болница в столицата, малко след като е бил изписан. Близки са потърсили помощ, но никой не се е отзовал.   \"Върнахме се в болницата, чакахме някой да слезе от хирургията. След това влезе някой да го разпитва за социалния му статус. Звъннахме на 112, хората взеха присърце случая, но беше късно\", разказа Пламен Стойков, който е станал свидетел на трагедията.    Той допълни, че слезналата служителка обяснила, че човекът можело да симулира. Много били хората, които го правили, за да си осигурят подслон.\r\n\"Пациентът е бил с множество заболявания. Бил е изписан стабилен, в добро състояние. Нямам информация близките да са потърсили помощ от колегите\", заяви Борил Петров, директор на Пета МБАЛ, София.", "date": "2019.04.30", "title": "Бивш директор на \"Пирогов\": На 50 или на 500 м от болница - внезапната смърт не прощава"}
{"url": "https://www.actualno.com/america/navodnenijata-v-kanada-dovedoha-do-evakuacija-na-10-000-dushi-news_744310.html", "text": "  Повече от 10 хиляди души са евакуирани от домовете им заради наводненията в Канада, предаде БГНЕС.     В някои райони в източната част от страната може да минат седмици, преди водата да се отдръпне, предупреждават властите.   Най-тежко е засегнат град Сен Мар сюр ле Лак, на около 40 километра западно от Монреал. Там повече от 6000 души бяха принудени да бягат от надигащите се води.\r\nКато цяло, в провинция Квебек са евакуирани 9000 души, което е два пъти повече от евакуациите по време на голямото наводнение от 2017 г.  Спасителни екипи бяха формирани, за да търсят и спасяват домашните любимци на гражданите, които ги изоставили в бързането да се евакуират. \"Работим със списък, в който има стотици животни\", казва Ерик Дусо от службата за защита на животните. \"Наводненията са много стресиращи за тях\".\r\nНю Брънзуик е другото място, където наводненията предизвикват мащабна евакуация. Около 1000 души са напуснали домовете си в тази провинция. Малък брой евакуирани имаше и в околностите на столицата Отава.   ", "date": "2019.04.30", "title": "Наводненията в Канада доведоха до евакуация на 10 000 души"}
{"url": "https://www.actualno.com/asia/vodachyt-na-isljamska-dyrjava-se-pojavi-v-nov-zapis-video-news_744304.html", "text": "  Лидерът на \"Ислямска държава\" Абу Бакр ал-Багдади се появи с ново видео. Багдади не се беше показвал на екран от 5 години, пише БГНЕС, позовавайки се на Deutsche Well.     Във видеото Ал-Багдади е сниман в разговор с още трима души, чиито лица са скрити. Това, че записът не е много стар личи от темите на разговор. Ал-Багдади говори за края на битката в град Багуз в Сирия, която приключи през месец март. В един момент той коментира и атентатите срещу църкви и хотели в Шри Ланка, които станаха преди малко повече от седмица. Според думите му те са отмъщение за загубата в Багуз.   Записът беше разпространен от информационната агенция на терористичната организация, чрез приложението за съобщения \"Телеграм\". В социалните мрежи моментално се появиха мнения, изпълнени със съмнения - как е възможно да се прави толкова висококачествено видео някъде в отдалечен и скрит регион и дали това действително е Багдади.   Абу Бакр ал-Багдади не се беше появявал от 2014 година, когато във видеозапис от джамия в Ирак обяви създаването на халифата.\r\nЗа последно пред 2017-та година Русия обяви, че с въздушен удар. Тогава Съединените щати изразиха съмнения, а аудиозапис на Ал-Багдади оспори твърдението на руснаците.", "date": "2019.04.30", "title": "Водачът на \"Ислямска държава\" се появи в нов запис (ВИДЕО)"}
{"url": "https://www.actualno.com/crime/180-deca-sa-postradali-pri-prestyplenija-prez-2018-g-vyv-varnensko-news_744319.html", "text": "  През 2018 година пострадали от престъпления в област Варна са 180 деца, от които 69 или 38.3%, са момичета. Малолетни са 47 лица (26.1%), а непълнолетни – 133 (73.9%). Това съобщават от Териториалното статистическо бюро в града. Най-голям е броят и съответно относителният дял на малолетните и непълнолетните, пострадали от кражби на имущество – 100 лица (55.6%). Следват пострадалите от нанесени телесни повреди – 40 лица (22.2%), от грабежи – 17 лица (9.4%) и блудство – 6 лица (3.3%).     През миналата година местните комисии за борба срещу на малолетните и непълнолетните в област Варна са образували 265 възпитателни дела, от които 247 (93.2%) по предложение на органите на прокуратурата. Броят на решените дела през годината е 249, като от тях в срок до един месец са решени 150 дела, или 60.2%. Прекратени на различни основания са 12 дела (4.5% от образуваните възпитателни дела), допълва агенция Фокус.   В края на 2018 г. 17 дела, или 6.4% от образуваните, са останали несвършени. През 2018 г. местните комисии са наложили 445 възпитателни мерки в съответствие с чл. 13, ал. 1 от Закона за борба срещу противообществените прояви на малолетните и непълнолетните на 309 лица на възраст от 8 до 17 години за извършените от тях 323 общественоопасни деяния. Най-често налаганите възпитателни мерки са: „предупреждение“ – в 145 случая (32.6%); „поставяне под възпитателен надзор на обществен възпитател“ – в 101 случая (22.7%); „задължаване да участва в консултации, обучения и програми“ – в 88 случая (19.8%).\r\nОсновните характеристики на малолетните и непълнолетните с наложени възпитателни мерки са следните: малолетни са 90 лица (29.1%), а непълнолетни – 219 (70.9%). момчетата са 278 (90.0%), а момичетата – 31 (10.0%). 164 лица (53.1%) са с основно образование, а 122 (39.5%) – с начално. През 2018 г. 201 деца са преминали през съществуващите на територията на областта консултативни кабинети към местните комисии за борба срещу противообществените прояви на малолетните и непълнолетните. Организирани са 47 тематични кампании за , в които са обхванати 6 380 лица. През 2018 г. е осъществявана превантивна възпитателна дейност с 80 деца, живеещи в криминогенна или конфликтна среда, а обществените възпитатели са работили с 363 малолетни и непълнолетни.  ", "date": "2019.04.30", "title": "180 деца са пострадали при престъпления през 2018 г. във Варненско"}
{"url": "https://www.actualno.com/business/posleden-shans-da-podadete-danychnata-si-deklaracija-news_744349.html", "text": "  Днес, 30 април, изтича последният ден за подаването на данъчните декларации за физическите лица.     Те могат да бъдат подадени онлайн, по пощата или в клоновете на НАП. Също така е добре да платим данъка си днес, защото  от 1 май ни очакват лихви по невнесената сума, а в случай на сериозни закъснения могат да бъдат предприети мерки за принудителни събирания.   Плащането на данъка може да стане в брой, а също така и с банкова карта.\r\nОт НАП призовават да не изкачваме последния възможен момент, особено ако решим да подадем декларацията си по пощата или в клон на приходната агенция. Данъчните очакват около 50 хиляди души да подадат документите си в последния момент.  ", "date": "2019.04.30", "title": "Последен шанс да подадете данъчната си декларация"}
{"url": "https://www.actualno.com/balkani/trymp-podkani-senata-da-pozvoli-priemane-na-severna-makedonija-v-nato-news_744326.html", "text": "  Американският президент Доналд Тръмп изпрати за ратификация в Сената на САЩ протокола за присъединяване на Северна Македония към НАТО, предаде БГНЕС.     В разпространеното от Белия дом писмо на президента на САЩ до горната камара на Конгреса се казва, че подписаният на 6 февруари в  Брюксел протокол е изпратен заедно с оценка и препоръка от Държавния департамент.   \"Пълна ратификация на протокола ще позволи на Северна Македония да стане страна по Северноатлантическия договор и член на НАТО\", пише  Тръмп до сенаторите.", "date": "2019.04.30", "title": "Тръмп подкани Сената да позволи приемане на Северна Македония в НАТО"}
{"url": "https://www.actualno.com/america/trymp-s-nova-ideja-da-spre-migrantite-shte-im-vzema-danyk-news_744340.html", "text": "  Президентът на Съединените щати Доналд Тръмп нареди на имиграционните служби да въведат , предаде БГНЕС, позовавайки се на Reuters.     Тръмп инструктира федералните служби да въведат такса за всеки човек, който иска убежище в САЩ. Освен това ще бъде забранено на тези, които са пресекли границата нелегално, да работят, докато не бъде разгледано искането им за убежище. По закон, Министерството на правосъдието на САЩ трябва да разгледа  молбите за убежище в рамките на 6 месеца. Списъкът с чакащи искове,  обаче, включва 800 хиляди случая, което би отнело години за проверка.   Разпоредбите са пореден опит на администрацията на Тръмп да ограничи увеличаващия се брой имигранти, които пресичат южната граница на САЩ и искат убежище в страната. Много от мерките ще променят значително процеса, през който минават имигрантите, но също така изискват отнемащи време регулаторни процедури, преди да влязат в действие, което вероятно ще отнема месеци.\r\nДоналд Тръмп редовно обвинява законите на САЩ за търсене на убежище от чужденци и твърди, че те окуражават измамите и необоснованите претенции.  Защитници на сегашната законова рамка изтъкват, че опитите на Тръмп да ограничи или затрудни търсенето на убежище, ще навредят на тези, които наистина са преследвани или в опасности подават обосновани искове.", "date": "2019.04.30", "title": "Тръмп с нова идея да спре мигрантите - ще им взема данък"}
{"url": "https://www.actualno.com/america/nova-ostavka-v-kabineta-na-donald-trymp-news_744325.html", "text": "  Още една оставка на високопоставен служител от администрацията на Доналд Тръмп. Заместник-министърът на правосъдието и зам.-главен прокурор Род Розенстайн напусна, предаде БГНЕС.     В писмото, с което обявява напускането си, Розенстайн написа: \"Ние  прилагаме закона без страх или пристрастие, защото заслужаващите доверие  доказателства нямат партийна принадлежност\".   Розенстайн и Тръмп не бяха в добри отношения. През 2017 година Розенстайн назначи за ръководител на разследването на руската намеса в президентските избори през 2016 година. Освен това, преди време се появиха твърдения, че тайно подслушване на Тръмп с цел да бъдат събрани доказателства, че американският президент не е способен да изпълнява адекватно задълженията си. Всъщност Розенстайн беше де факто последният голям спомен от администрацията на Обама, който все още беше на работа при Тръмп.\r\nКореспонденти на американски медии твърдят, че ако не е била оставката, Доналд Тръмп е щял да уволни Розенстайн съвсем скоро.  ", "date": "2019.04.30", "title": "Нова оставка в кабинета на Доналд Тръмп "}
{"url": "https://www.actualno.com/crime/40-godishna-jena-e-s-obvinenie-v-huliganstvo-sled-incidenta-v-kuklen-news_744346.html", "text": "  40-годишна жена е с обвинение в хулиганство, отличаващо се с изключителен цинизъм. В ареста с прокурорска мярка за 72 часа и обвинения са и двамата ѝ синове - на 25 и на 22 години, още един жител на и едно непълнолетно момче.     Припомняме, че на 28 април те в съседен дом, откъдето са им направили забележка за силна музика, а след като пристига полицията, насочват агресията си към полицейските служители и автомобилите им. Така равносметката до момента са няколко обвинения - освен за хулиганство, и за нанасяне на лека телесна повреда на двама полицаи, както и за счупване на две стъкла на полицейските автомобили.   На 29 април в Куклен е проведена присъствието на униформени в градчето продължава. И ст. комисар Атанас Илчев, директор на ОД на МВР- Пловдив, и кметицата на Куклен Мария Белчева твърдят, че . В района живее смесено население, досега не е имало особени криминогенни прояви, децата ходят на училище.\r\nРайонна прокуратура - Пловдив наблюдава досъдебното производство, каза районният прокурор Чавдар Грошев. Тепърва ще се решава мярката за неотклонение на обвинените в съда. Участниците в инцидента са майка с двамата и сина и близки.  ", "date": "2019.04.30", "title": "40-годишна жена е с обвинение в хулиганство след инцидента в Куклен"}
{"url": "https://www.actualno.com/interview/stojanka-mutafova-formulata-da-si-stoletnik-e-da-ne-stradash-mnogo-i-da-ne-se-radvash-prekaleno-news_743814.html", "text": "   \"Гостувала съм много пъти в Асеновград и публиката винаги ме е посрещала топло\", каза в специално интервю за една от най-обичаните български актриси - . Тя сподели пред екипа ни какво дете е била, какво ѝ е отнел и какво й е дал театърът. А \"Майната му!\" е любимата ѝ фраза, която винаги й е помагала в трудностите, пред които я е изправял животът.        Аз съм гостувала много пъти във вашия град и много добре познавам публиката. Тя е винаги топла, сърдечна и емоционална. Бих могла смело да кажа, че аз се чувствам много обичана от Асеновградчани. Чувствата са взаимни, защото както знаете корена на моя дядо Стоян Джансъзов е от тук, а и аз съм живяла за кратко във вашия край, по време на евакуацията през 1942 г. - 1943 г.    Разбира се, че не съм тук за първи път. Сигурно преди 50-60 години бе първото ми участие в Станимака (ние си го знаем така). Било е с трупата на Сатиричния театър. И през годините съм гостувала с много мои постановки тук, но за първи път в този формат – с дъщеря ми и мениджъра ми Евгени Боянов, на творческа среща и представяне на книгата ми. За първи път не влизам в роля, но и вече съм дъртичка де (смее се). По-добре да разказвам какво е било, отколкото да се излагам по сцените. Хората имат нужда от такива срещи, щом навсякъде салоните са пълни. Обичат ме, което ме топли и радва. На моите години какво повече да искам? А приех поканата, защото мениджъра ми уреди въпроса. На него съм поверила къде да ходя и какво да правя, доверила съм му се напълно.     Той ми даде толкова, колкото и ми отне. Нямах време за детето, за семейството, здравето ми отиде от нерви и труд. Тая роля така, оная иначе, това да направя, онова да направя. Отдадох му се напълно и той ми се отблагодари, но и си взе своето.      Ох, то една ли е била. Много бели правех, бях бурно, лудо дете. Мисля, че и до ден днешен съм си такава – шантава. А много истории съм разказала в книгата ми – можете да я прочетете.     Тази на Анна Андреевна. Първо, защото тя не стана в България. На Методи Андонов жена му беше мераклия да ме дублира, а тя не ставаше за тази работа и Методи в никакъв случай не искаше да й даде ролята. Тя взе един тефтер, един молив, налапа една дъвка , започна да дъвче, гледа и пише. При мен когато така някой стои насреща ми ... Методи го знаеше това. Аз съм играла във всички негови пиеси. Той без мен не правеше пиеси. С него дори сме се млатили. Хем се обичахме, хем се млатехме – разбира се на шега, в творческия процес.\r\nДаже ми казваше: „Ма, муцо, ний не сме се били още бе! Нищо няма да излезе от тази пиеса“ (смее се). Та да се върна на жена му – стои и джвака ... аз не съм от тези, които могат да се абстрахират от това. Тръгваме за Съветския съюз. Така се уплаших ... викам си „Боже, какво да правя сега, какво? Крак ли да чупя, какво да правя?“. Не исках да излизам в тази роля. Стигнахме в Съюза , но аз през нощта премислих. Знаех си грешките, но нямах сили някак си да обърна ролята. Накрая го реших и промених всичко. На другия ден, когато се вдига завесата първо излизаме аз с Невена Коканова – аз и Машенка – тя играеше дъщеря ми. Давам нареждане на мъжа ми какво да прави, защото е дошъл Ревизоро. Разбрах, че улучих.   Салона гръмна от смях, всичко мина отлично. В гримьорната си прибирам нещата и отвън стои един човек, не го познавам кой е. Хубав, строен, но непознат. „Добрьй ден“ - казва. „Добрьй ден“ - му отговарям. „Вьй играли Анна Андреевну?“. Да, отговарям аз. Като ми хвана ръката и взе да я целува и да се кланя до земята. Викам „Кой сте Вие?“. Отговори ми, че е Марк Захарев. Не можах да повярвам! Правихме метани един срещу друг. Аз му разказах всичко. Той каза, че е същия. Имало ли някой, който го смущава – не може. Има ли дразнител не става. Артиста иска условия, атмосфера. Не някой да му стърчи на главата.\r\nС Цветана (жената на Методи Андонов  - бел. Ред) досега сме приятелки. Наскоро й бях на гости и ми каза: „Стояно, Стояно, сега разбирам, че аз не съм родена за артистка. Трябваше да стана режисьор“. Казвам й: „Ми къде беше, мари? Знаеш ли какво съм изживяла в Москва, а? Ама как я направих. Направих я пак заради теб , за да ти докажа , че мога, а ти искаше да покажеш, че аз не мога за да изпъкнеш ти.“ А тя нямаше как изпъкне, защото тя имаше малка роля – на железарската жена. Малка, но цветна. Аз ако съм ще я направя, ще я запомнят. Тя няма чувство за характерни роли. Стои си вкъщи, никъде не ходи. От време на време ходя да я виждам. Тя е много образована жена и много хубава. Антична глава, на богиня. Викам „На кого приличаш?“ , а тя ми отговаря: „Де да знам, ма. Аз съм от село. На някой селяндур. Някой се е намесил по-хубав от баща ми“ (смее се). Тя има чувство за хумор, но на сцената не.     Аз го споделих и на срещата ни в Асеновград. Исках да играя „Майка кураж“, но Младен Киселов почина и така си и остана тази идея. Съжалявам, за което.  Аз нямам поглед и отношение към младите, защото от години не ходя на театър. Не съм добре със зрението, а и със слуха донякъде и за мен ще бъде мъчение. Няма да мога да чуя и видя, това което трябва. Затова не мога да отговоря на въпроса Ви.  \"Майната му“ (смее се). Винаги съм била на този принцип. Не страдам много за нищо, нито пък се радвам прекалено на хубавите неща. Май това е формулата да станеш столетник като мен. Нищо не си слагам на сърце.    Рядко, гледам основно опера и класически телевизии. За важните новини ме информират Муки и Евгени (бел.а. - дъщеря ѝ и мениджъра ѝ ). Вече съм твърде възрастна и гледам основно назад, не напред. Но се радвам, че още съм на сцена де. Дано е така до последно!  Да са здрави и да не спират да работят искрено и с преклонение пред труда и хората. Само така се успява. Дерзайте! И дано стигнете и Вие Вашето столетие и то да бъде по-красиво, по-благородно и по-вълнуващо от моето! Интервю на Атанаска Маркова ", "date": "2019.04.30", "title": "Стоянка Мутафова: Формулата да си столетник е да не страдаш много и да не се радваш прекалено"}
{"url": "https://www.actualno.com/health/specialistyt-po-invitro-oplojdane-d-r-berk-bulut-shte-konsultira-bezplatno-vyv-varna-news_743359.html", "text": "  Специалистът в областта на инвитро оплождането и репродуктивната ендокринология - д-р Берк Булут, ще консултира безплатно български двойки с репродуктивни проблеми във Варна на 14 май 2019г. Той пристига у нас по покана на управителя на ЗИЦ „Медикъл Караджъ“ - Звезделина Лютфи в рамките на инициативата ни да предоставим достъп на българските пациенти до най-съвременните методи в медицината.      Д-р Булут е доказал се специалист в областта на инвитро оплождането и репродуктивната ендокринология. Той работи в Отделението по акушерство и гинекология на високотехнологичната болница Liv Hospital - Истанбул.   85% от двойките успяват да постигнат бременност в рамките на първата година от вземането на решение за такава стъпка. Делът им достига 93% на втората година. За останалата част се счита, че е налице проблем с фертилитета и се нуждаят от помощта на асистирани репродуктивни техники. Проблемът с безплодието засяга 15-20% от населението по света.\r\nНай-важният фактор за успеваемостта на инвитро лечението е възрастта на жената и нейният яйчников резерв. Броят и качеството на яйцеклетките намалява сериозно при жените над 38-годишна възраст, а ако жената е над 40 години, шансът за забременяване намалява до 30% дори и с помощта на инвитро оплождане.     Най-съвременните техники в сферата на инвитро оплождането се прилагат в Liv Hospital за по-висока успеваемост и по-здраво поколение. В отлично оборудваната, високотехнологична лаборатория се използват всички възможности на съвременната медицина. Извършват се генетични изследвания, включително при двойки с повтарящи се неуспешни инвитро опити или спонтанни аборти. Научните изследвания показват, че хромозомните аномалии се срещат значително по-често (50-60%) при ембрионите на двойки с напреднала възраст на майката, неуспешно приключили бременности и силно изразен мъжки фактор за безплодие.\r\nЖелаещите да се възползват от възможността за безплатна консултация с д-р Берк Булут на 14 май 2019г. трябва да се запишат предварително на телефона на „Медикъл Караджъ“, Варна: +359 878 500 730.", "date": "2019.04.30", "title": "Специалистът по инвитро оплождане д-р Берк Булут ще консултира БЕЗПЛАТНО във Варна"}
{"url": "https://www.actualno.com/politics/borisov-potvyrdi-milionite-za-unss-news_744405.html", "text": "  Одобряваме трансфер за УНСС в София. Миналата седмица бяхме там в университета, изговорихме всичко. Нашият . Днес го гласуваме, надявам се да ни подкрепите. Това заяви премиерът Бойко Борисов в началото на правителственото заседание, предаде БГНЕС.     Припомняме, че в навечерието на 100-годишния си юбилей Университетът за национално и световно стопанство (УНСС) бе заради обещано, но неполучено финансиране от държавата.   Другата сряда МОН ще вкара още 20 млн. лв. за училищни автобуси, за да обменим парка, където има нужда.\r\nОтпускаме и 2 млн. лева за ремонт на Националната библиотека, добави Борисов. Ще бъде ремонтиран покривът на библиотеката. „Знаете, падат камъни, парчета. Сградата не е ремонтирана - сигурно откакто е построена. Затова отпускаме на Министерството на културата 2 млн. лв. Идва 24. май, така че да действат“, заяви премиерът Бойко Борисов.  За кандидатурата на България за седалище на Европейския орган по труда. Социалното министерство да направи всичко необходимо. С днешното решение отправяме нашата кандидатура официално, каза още Борисов.", "date": "2019.04.30", "title": "Борисов потвърди милионите за УНСС"}
{"url": "https://www.actualno.com/america/trymp-sydi-2-banki-za-da-blokira-razkrivaneto-na-negovi-sdelki-news_744409.html", "text": "  Президентът на САЩ Доналд Тръмп, три от неговите деца и седем от неговите компании заведоха федерално дело срещу Deutsche Bank и Capital One Financial Corp., за да блокират възможността на банките да разкрият информация около финансовите му сделки.     Според федералното дело, заведено в Окръжния съд в Ню Йорк, исканията за разкриване на финансовите му дела, отправени от контролираните от демократите комисии в Конгреса, нямат легитимна или законова цел, пише Reuters.\r\n\"Призовките бяха издадени, за да се тормози президента Доналд Тръмп, да се претърсва всеки аспект от личните му финанси, бизнеса му и личната информация на президента и семейството му\", се казва в съдебния иск.   Опасенията на Тръмп са, че демократите се надяват „да се натъкнат на нещо, което могат да изложат публично и да използват като политически инструмент срещу президента“.  Председателят на Комисията за финансови услуги Максин Уотърс и председателят на Комисията по разузнаване Адам Шиф, които са от квотата на демократите, нарекоха делото „безпочвено” в съвместно изявление, цитирано от New York Times.\r\nНа 15 април две комисии от долната камара на Конгреса издадоха призовки на множество финансови институции за информация относно финансите на Тръмп. И двете банки са участвали в империята за недвижими имоти на настоящия президент.\r\n„Потенциалното използване на финансовата система на САЩ за незаконни цели е много сериозна загриженост. Комисията по финансови услуги проучва тези въпроси, включително, тъй като те могат да включат президента и неговите сътрудници, колкото е възможно по-пълноценно”, казва Уотърс в по-ранно изявление.       По-рано Шиф обяви, че издадените призовки включват \"приятелска призовка на Deutsche Bank\".\r\nНаскоро Тръмп заяви, че възнамерява да се противопостави на усилията на демократите да се ровят в неговите дела. Наред с другите неща, демократите разглеждат възможните сделки, които държавният глава може да има с Русия.\r\nИскът настоява съдът да обяви призовка за невалиден.\r\n\"Оставаме ангажирани с предоставянето на подходяща информация на всички оторизирани разследвания и ще се придържаме към съдебна заповед относно такива разследвания\", твърдят от Deutsche Bank.", "date": "2019.04.30", "title": "Тръмп съди 2 банки, за да блокира разкриването на негови сделки"}
{"url": "https://www.actualno.com/curious/3-te-zodii-koito-shte-skluchat-brak-do-kraja-na-2019-news_744460.html", "text": "  Периодът до края на тази година е изключително подходящ за сватби. Не за всички зодии, но специално за тези 3 знака събитието ще бъде особено щастливо. Това са , които е време да се замислят... дали скоро ще кажат голямото \"ДА!\".         Времето, което ще прекарате заедно през пролетните и летните месеци ще ви отвори очите, че сте един за друг. Преживяванията, емоциите и признанията, които ще се излеят, наистина ще наклонят везните към... брак. И това не е никак изненадващо. В даден момент двойките се напасват и спират да обръщат внимание на малките дразги помежду си. Важно е да знаете, че сте открили наистина добър и честен човек, който ви обича с цялото си сърце. Едва ли някога ще намерите някой, който така да ви боготвори.    Винаги се колебаете относно големите решения в живота си. Мислите ги дълго, преценявате добрите и лошите страни... и чак тогава казвате какво решение сте взели. В случая няма да ви се налага да мислите много. Оказва се, че когато сърцето е сигурно, умът няма работа там. Сближаването, което ще настъпи помежду ви ще ви накара да осъзнаете, че не можете един без друг. Кратко пътуване в чужбина на единия от двама ви също ще наклони везните към сватба. Вече искате да създадете семейство и никога да не се отделяте един от друг.        ", "date": "2019.04.30", "title": "3-те зодии, които ще сключат БРАК до края на 2019"}
{"url": "https://www.actualno.com/sofia/skandal-s-pritesnitelni-belejki-v-51-vo-su-elisaveta-bagrjana-news_744350.html", "text": "  \"51-во училище убиец на деца ли е?\". Това гласи част от текстовете на бележки, написани от баща на първокласник.     Директорът на училището-адресат на бележките Асен Александров обвини бащата, че когато нещо не харесва на въпросния човек, той действал по този начин – като лепи бележки на публични деца. По думите на Александров пред Нова телевизия бащата иска уволнението на учителка на детето си – г-жа Кожухарова. Тя обаче твърди, че детето упражнявало тормоз върху останалите деца, а не било обратното, както твърди въпросният човек – г-н Димитров. Има и родители, които твърдят същото – че въпросното дете тормози.   Той така прави – като не му харесаха правилата за прием в детска градина и училище, действаше така, възмути се Александров. А учителка се оплака, че въпросното дете е много умно и интелигентно, но родителите не искат да подадат ръка и да се работи с него – личало от поведението му, че било настроено срещу учителите. преди време заради скандал с голи снимки. Тогава така и не беше направено истинско разследване кой е заснел директора в Адамова поза.  ", "date": "2019.04.30", "title": "Скандал с притеснителни бележки в 51-во СУ \"Елисавета Багряна\""}
{"url": "https://www.actualno.com/sofia/oshte-novi-avtobusi-za-gradskija-transport-na-sofija-news_744336.html", "text": "  22 нови автобуса на природен газ тръгват в София, съобщиха от Столична община.     Машините са марка \"Ютонг\" - нископодови, с климатици, с възможност за ползване на интернет от пътниците.   Част от автобусите ще се движат по линия 604. От средата на месец май ще обслужват и линии 113, 384 и 75.\r\nОфициалното пускане в експлоатация ще с проведе в присъствието на кмета Йорданка Фандъкова.  ", "date": "2019.04.30", "title": "Още нови автобуси за градския транспорт на София "}
{"url": "https://www.actualno.com/europe/do-izkluchvane-na-energoblok-dovede-pojar-v-aec-v-ukrajna-news_744465.html", "text": "  В Украйна е възникнал пожар в Ровенската АЕЦ, което е довело до спиране на третия енергиен блок на централата.     За това съобщава \"Украинска правда\", цитирайки ръководителя на отдела за информация и връзки с обществеността на предприятието Петър Кратик.   Инцидентът е станал снощи в 21:04 часа местно време (съвпада с българското). Причината е повреда на трансформатор, като е избухнал пожар. Пожарът е бил потушен в рамките на един час.\r\n\"По международната скала на събитията в ядрени съоръжения INES това събитие се класифицира на ниво \"нула\", увери Кратик, отбелязвайки, че радиационният фон оставал в номите.  Сега експертите изясняват какво се е случило в трансформатора. Първият и четвъртият енергоблок остават в експлоатация.\r\nПредишният инцидент в Ровенската АЕЦ стана на 16 април. Тогава отказ в работата на главната циркулационна помпа доведе до разтоварване на мощността на реактора на третия енергоблок.   Ровенската атомна електроцентрала е разположена в северозападната част на едноименната област. Тя разполага с четири енергоблока с обща общност 2 834 мегавата.    ", "date": "2019.04.30", "title": "До изключване на енергоблок доведе пожар в АЕЦ в Украйна"}
{"url": "https://www.actualno.com/asia/kitaj-osydi-na-smyrt-kanadec-za-narkoprestyplenija-news_744419.html", "text": "  Китайски съд осъди на смърт гражданин на Канада за производство и трафик на метамфетамин.     Присъдата идва в условията на на между Пекин и Отава заради ареста на финансовия директор на китайския телекомуникационен гигант Huawei, съобщава \"Ройтерс\".   Канадецът Фен Вей е бил главатар на група за производство и трафик на метамфетамин, постанови съд в Цзянмън.\r\nДруг заподозрян, Ву Зипинг, също е бил осъден на смърт, но националността му не се споменава. Съдът също така не уточнява пола нито на Фен, нито на Ву.  Съдът също така е издал присъди срещу още деветима души, включително американец и четирима мексиканци. Не се уточнява какви присъди са получили петима от деветимата, макар че съдът е посочил, че минимумът, който получават, е доживотен затвор. Допълва се, че останалите четирима са били осъдени на затвор, но не се уточнява за какъв период.\r\nВсички 11 осъдени могат да обжалват присъдите си.   Фен е вторият канадски гражданин, осъден на смърт за наркотици в Китай през тази година, което става в период на ескалиращо напрежение между двете страни.    През декември канадската полиция арестува финансовия директор на Huawei Мън Ванчжоу, която е дъщеря на основателя на компанията, като това стана по искане на американските власти.\r\nАмериканската прокуратура обрисува канадската компания като заплаха за националната сигурност на САЩ и твърди, че е заговорничела за нарушаване на американските санкции. Както Мън, която е на свобода под парична гаранция, така и Huawei отричат тези твърдения.\r\nКитай също така наскоро арестува двама канадци от съображения за националната сигурност.", "date": "2019.04.30", "title": "Китай осъди на смърт канадец за наркопрестъпления"}
{"url": "https://www.actualno.com/curious/3-te-zodii-koito-shte-specheljat-ot-lotarijata-prez-maj-news_744458.html", "text": "  Месец май е изключително динамичен за всяка от 12-те . Ще има много промени в личния живот на всяка зодия, а финансови промени ще има осезаемо при 3 от зодиите.          Усърдната ви работа най-накрая ще даде резултат, който ще се отрази на личните ви финанси. Истината е, че заслужавате това повече от всички останали. Ще получите голям бонус на работното място и заслужено повишение, което ще ви помогне да осъществите някои от най-големите си планове след време, за които все не са ви достигали средства. Бъдете разумни и харчете парите си внимателно.       Месец май ще ви донесе много изненади, но една от тях ще ви се стори почти невероятна. Оглеждайте се за онези игри, в които раздават награди и в които никога не сте вярвали. Ще повярвате, когато ви се обадят и ви съобщят, че печелите доста прилична сума, която ще ви стигне за последните планове, които си мислехте, че трябва да отлагате за доста напред във времето.     ", "date": "2019.04.30", "title": "3-те зодии, които ще спечелят от ЛОТАРИЯТА през МАЙ"}
{"url": "https://www.actualno.com/asenovgrad/renoviran-e-pyrvijat-etaj-ot-bivshija-dom-za-siraci-v-asenovgrad-predstoi-nanasjaneto-na-dcdu-news_743811.html", "text": "  Вече е ремонтиран първият етаж от бившия Дом за , лишени от родителски грижи \"Таню Войвода\" в Асеновград. В него до края на юни тази година предстои да бъде преместена функцията на Дневния център за работа с деца с увреждания в града. Част от помещенията в сградата бяха реновирани с цел да може да се ползва от лица в неравностойно положение.     Бяха извършени редица ремонтни дейности, като подмяна на дограма, ВиК и електроинсталация и други. В помещенията ще бъдат разположени специализирана апаратура и уреди за рехабилитация и развиване на фината моторика при децата. Всичко това ще позволи повишаване капацитета на услугата и подобряване на качеството й, посочи управителят на Дневния център - Добромир Кузманов.   Към момента ползвателите на институцията са 25 деца. Сградата на бившия детски дом бе обновена чрез финансиране по проект „Подобряване на социалната инфраструктура за деца с увреждания в община Асеновград”. Той се осъществява по Оперативна програма „Региони в растеж 2014-2020”, чрез процедура: „Подкрепа за деинституционализация на грижите за деца“. Срокът на изпълнение на проекта е две години, а общата му стойност е в размер на 100 000 лева.", "date": "2019.04.30", "title": "Реновиран е първият етаж от бившия Дом за сираци в Асеновград, предстои нанасянето на ДЦДУ"}
{"url": "https://www.actualno.com/curious/njama-da-povjarvate-kakvo-poiska-sushi-ot-kobrata-news_744413.html", "text": "  Скандалната репортерка и суши-готвач Джени Суши ще иска огромна сума от , за да оттегли обвиненията си за сексуално насилие срещу него. Според \"Блиц\" става дума за 600 000 долара. 300 000 са за оттегляне на съдебното обвинение, а останалите - за жалбата пред Боксовата комисия.     Българският боксьор обаче няма намерение да плаща такава огромна сума и затова е наел добри адвокати, които му помагат срещу 1000 долара на час. Юристите на Кобрата ще пледират, че той е бил провокиран от американката, която му взе интервю с деколте, стигащо почти до пъпа.   Ще бъдат приложени и видеокадри от нощта на партито след мача с Богдан Дину, които показват разюзданото поведение на репортерката. Свидетел ще потвърди, че тя е ходила в тоалетните с член на екипа на Пулев, където са правили секс.    Освен това най-вероятно ще бъде представена медицинска експертиза, че на ринга боксьорът ни е загубил над половин литър кръв, освен това е получил доста удари в главата и така не е бил съвсем с разсъдъка си по време на интервюто.   Адвокатите на Кубрат също така ще обявят пред обвинението, че клиентът им вече търпи финансови загуби заради скандала. Както е известно, той отпадна като съперник на Антъни Джошуа на първи юни заради отнетия лиценз.     ", "date": "2019.04.30", "title": "Няма да повярвате какво поиска Суши от Кобрата"}
{"url": "https://www.actualno.com/europe/silvio-berluskoni-e-priet-po-speshnost-v-bolnica-news_744466.html", "text": "  Бившият италиански премиер бе откаран в болница в Милано, съобщи местният вестник „Куриере дела Сера“.     Според информацията Силвио Берлускони, лидерът на партията „Форца Италия“, е бил транспортиран с линейка до болницата \"Сан Рафаеле\" в Милано. Там през юни 2016 г. е претърпял операция по отваряне на сърцето след болест, причинена от аортна недостатъчност, предаде БГНЕС   \"Премиерът Силвио Берлускони е постъпил в „Сан Рафаеле“ тази сутрин с остра бъбречна криза. Той увери, че щом изследванията приключат, все още има шанс да присъства на събитието на „Форца Италия“ с кандидатите за европейски избори, насрочено за 14:00 ч. местно време\", заяви източник, близо до Берлускони пред медиите.\r\nСъстоянието на 82-годишния политик не е известно в момента.  Бившият премиер на Италия се подложи на рутинни изследвания по-рано тази година, но нямаше данни за каквито и да било здравословни проблеми.", "date": "2019.04.30", "title": "Силвио Берлускони е приет по спешност в болница"}
{"url": "https://www.actualno.com/smolyan/ograbiha-dva-paraklisa-v-rodopsko-selo-predi-velikden-news_744410.html", "text": "  Два параклиса са били ограбени в родопското , община Чепеларе, съобщават от полицията.     Сигналът е бил подаден в събота от 62-годишна жителка на селото, която е отговорник за храмовете. Тя сигнализирала, че е разбита входната врата на параклис „Света Богородица“, който се намира в гробищен парк на село Павелско. Жената заявява, че липсват парите от дарения и продажба на свещи.\r\nПри огледа е установено обаче, че е разбита и входната врата на другия параклис „Свети Георги“, като от него също липсват парите от дарения и продажба на свещи.\r\nЩетите са в процес на изясняване, извършен е оглед и е образувано досъдебно производство.  ", "date": "2019.04.30", "title": "Ограбиха два параклиса в родопско село преди Великден"}
{"url": "https://www.actualno.com/asia/imperatoryt-na-japonija-akihito-se-otreche-ot-prestola-news_744478.html", "text": "  Императорът на Япония Акихито обяви във вторник предстоящото си отречение от престола в полза на старшия си син Нарухито и изрази благодарността си към народа на страната за това, че 30 години го е подкрепял и го е признавал като символ на държавата. Монархът заяви това в своето обръщение към нацията в хода на церемонията по отказването му от престола, предаде ТАСС, цитирана от агенция \"Фокус\".     Събитието се състоя в императорския дворец и в него участваха около 300 души. В това число императрицата Митико и членовете на императорското семейство, премиерът Шиндзо Абе и членовете на кабинета, ръководителите на двете палати на парламента, съдиите от Върховния съд, представители на органите на местното самоуправление и обществеността.\r\n„От цялото си сърце съм благодарен на народа на нашата страна за това, че ме признаваше и подкрепяше в качеството на символ на държавата“, заяви Акихито. „Бях щастлив да изпълнявал задълженията си на император и изпитвам дълбоко доверие и любов към нашия народ“. Императорът изрази надежда, че през следващите години Япония я очакват мир и благоденствие.   Изказалият се от името на гражданите на страната Абе, изрази благодарност към императора за това, че той винаги е бил с народа и е работил за благото на нацията.  За церемонията бяха донесени държавния и личния печат на императора, както и неговите т.нар. свещени регалии: меч и скъпоценния яспис. Третата регалия – метално огледало - се съхранява в храма, където богинята на слънцето Аматерасу, митичният предшественик на династията на японските монарси, символично живее.\r\nПрипомняме, че още през 2016 година 85-годишният Акихито заяви, че иска да се откаже от престола във връзка с преклонната си възраст. Законодателството на Япония изисква от монарха да остане на престола пожизнено, но за Акихито бе направено специално изключение под вида на еднократен индивидуален закон, приет от парламента.\r\nТой ще запази пълномощията си до последната минута на 30 април. От началото на следващия ден император ще стане старшият син на Акихито – престолонаследният принц Нарухито, на 59 години.    ", "date": "2019.04.30", "title": "Императорът на Япония Акихито се отрече от престола"}
{"url": "https://www.actualno.com/balkani/liderite-na-zapadnite-balkani-se-sybirat-v-saraevo-news_744456.html", "text": "  Лидерите на страните от Западните Балкани ще се съберат на 8 май в Сараево на среща на високо равнище, която ще се проведе в рамките на годишната среща на Съвета на гуверньорите на Европейската банка за възстановяване и развитие (ЕБВР), откъдето ще изпратят ясно послание, че регионът е безопасен за инвестиции, съобщава МИА.     Президентът на ЕБВР Сума Чакрабарти и на премиера на Босна и Херцеговина  Денис Звижич,  ще открият срещата на високо равнище в присъствието на президентите на Черна гора, Косово и Сърбия - Мило Джуканович, Хашим Тачи, Александър Вучич, както и премиерите на Северна Македония и Албания - Зоран Заев и Еди Рама.   Форумът е неразделна част от политиката на разширяване на ЕС, а сегашното ниво на сътрудничество е едно от най-доброто постигано на Западните Балкани. Въпреки това, все още предстои да бъдат решени много предизвикателства, за да се освободи пълният потенциал за растеж и да се повиши привлекателността на региона за чуждестранните инвеститори, отбелязва още БГНЕС.\r\nЛидерите на шестте страни ще имат възможност да обсъдят различни теми, като начини за преодоляване на пропастта между съществуващото ниво на политическа подкрепа за регионална интеграция и как тя се превръща в конкретни регионални проекти на място.  През 2014 г. президентът на ЕБВР председателстваше регионалната среща на върха на премиерите от шест страни от Западните Балкани в централата на банката. На тази среща за първи път премиерите на шестте страни се бяха събрали на едно място.", "date": "2019.04.30", "title": "Лидерите на Западните Балкани се събират в Сараево"}
{"url": "https://www.actualno.com/analysis/shte-spodeljat-li-sasht-tajnite-na-f-35-s-turcija-news_744321.html", "text": "  Продаването на най-съвременните оръжейни системи на нашите съюзници означава споделяне на някои или всички тайни на тези съюзници. И това не винаги е добра идея. Два инцидента - един действителен и един незавършен – вкараха в играта тайните на невидимия F-35. Първият включва загубата на японския . Вторият е решението на администрацията на Тръмп да откаже F-35 на Турция, която вече е платила за него, пише американският вестник Washington Times в материал, представен без редакторска намеса от агенция Фокус.     F-35 е най-скъпата оръжейна система, която Пентагона някога е купувал. Инженерните проблеми, някои от които остават нерешени, отлагат производството му с години.\r\nОсем държави, включително Турция, си партнират със САЩ по програмата F-35. Още три - Израел, Япония и Южна Корея ги купуват чрез нашата програма за военни продажби в чужбина.   На 9 април един от тези самолети на японските въздушни сили за самоотбрана изчезна и очевидно се разби на около 85 мили (137 км) от Мисава в Северна Япония. Оттогава ние и японците претърсваме района. Някои части на са възстановени, но тялото на пилота и останалите все още липсват в морета с дълбочина около 5 000 фута (1500 метра).  Скоро - ако вече не са - други държави с други мотиви ще се присъединят към търсенето. Ако , Китай или страни, свързани с тях, намерят части от изгубения F-35, някои от неговите тайни могат да бъдат открити с тях. Например, ако един от няколкото компютъра на самолета бъде намерен, от него ще се изсипят повече тайни, отколкото вода.\r\nКогато съветска подводница, носител на балистични ракети, потъва през 1968 година, ЦРУ построява кораба Glomar Explorer, за да я извади от дълбочина от повече от 5 км. Усилието, започнало през 1974 година в рамките на тайна операция, в крайна сметка се оказва неуспешно. По-модерните технологии обаче биха могли да намерят части от японския F-35.\r\nОбикновено продаваме на съюзниците си малко по-слаби системи, от тези, които купуваме за нашите въоръжени сили, за да защитим някои тайни. Японците очевидно не могат да бъдат винени, дори някои от тайните на F-35 да бъдат открити от нашите противници в резултат от катастрофата. Да им се даде възможност да закупят F-35 беше добър ход, защото те бяха и остават надежден съюзник. С Турция обаче не е така.    Президентът Реджеп Таийп Ердоган не крие съюзяването на страната си с Русия, независимо от членството на Турция в НАТО. Неговият договор с Русия и Иран за запазване на Башар Асад на власт в Сирия доведе до установяването на военно присъствие в Сирия на два от принципните ни противници.   В подкрепа на това пренасочване Турция купува руски противовъздушни/противоракетни системи С-400, които трябва да бъдат доставени това лято. Администрацията на Тръмп спря доставката на F-35, както и помощното оборудване на Турция и заплаши с икономически санкции, ако С-400 действително бъдат доставени.\r\nАко F-35 и С-400 бъдат доставени в Турция, турците - с помощта на Русия - ще могат да ги тестват едно срещу друго. По този начин те ще могат да определят много от възможностите на F-35, включително, най-важното, способността му да избягва радарите на С-400. Тази информация може да доведе до откриването на това как да се препрограмира С-400, за да открие и свали F-35.\r\nНо турците вече са платили около 8 млрд. долара за самолети F-35 и помощно оборудване. Освен това, турските компании са сред доставчиците на части за изтребителите. Спирането на участието на Турция в програмата вече наруши програмата за F-35.\r\nАко не бъде доставен, Lockheed Martin ( бел.ред. - компанията-производител ) ще трябва да възстанови част или цялата сума, която турците вече са платили. Това също ще наруши програмата, но и двата проблема са преодолими. С коварството на Ердоган не е така.   Тежестта на съпротивата на САЩ срещу закупуването на С-400 от Турция се видя през февруари, когато вицепрезидентът Майк Пенс заяви, че Вашингтон „... няма да стои със скръстени ръце, докато съюзници от НАТО купуват оръжия от нашите врагове“.   През март генералният секретар на НАТО и командващият Европейското командване на ВС на САЩ генерал Къртис Скапароти заявиха пред Комисията по въоръжените сили на Сената, че турците не трябва да получават F-35, ако продължат със закупуването на руската ракетна система.\r\nЕрдоган е абсолютно категоричен в решението си да купи С-400. Но заплахата от американски санкции според закон, който предполага налагането им на държави, които купуват военно оборудване от Русия, има някакъв ефект.\r\nЗаплахата от икономически санкции може да вкара здрав разум в главата на Ердоган. Турската лира е слаба, след като загуби 30% от стойността си миналата година. Държавният секретар Майк Помпео и няколко сенатори предупредиха Турция за санкции срещу нея.\r\nРусия е единственият възможен източник на помощ за компенсиране на всички санкции на САЩ, но тя не е обещала такава помощ, вероятно защото руската икономика не е достатъчно силна, за да го направи.\r\nВъншният министър на Турция Мевлют Чавушоглу заяви на пресконференция в средата на април, че Турция взима под внимание притеснения на НАТО – разбирай САЩ – относно покупката на С-400. Ако Турция приеме доставката на системите, нашите санкции трябва да влязат в сила незабавно, дори с риск турската икономика да спре напълно, пише още в статията си Washington Times.", "date": "2019.04.30", "title": "Ще споделят ли САЩ тайните на  F-35 с Турция?"}
{"url": "https://www.actualno.com/society/izlojba-s-mecha-na-han-kubrat-gostuva-u-nas-news_744518.html", "text": "  Министерският съвет прие решение за осигуряване на държавна гаранция за временна експозиция, представяща движими културни ценности от колекцията на Ермитажа, организирана от Националната галерия, като част от официалната програма на Дните на Ермитажа в София (27 и 28 май).     През периода 24 май - 30 юни в Националната галерия ще бъде представена изложба, която ще включва меча на хан Кубрат, свързаните с него артефакти и други движими културни ценности от фонда (колекция) на Ермитажа, Санкт Петербург, Русия.   В съответствие със застрахователната стойност на експонатите, е необходимо да бъде осигурена държавна гаранция за временни експозиции в страната в размер на 50 000 лв., като сумата ще бъде блокирана за периода на транспортиране, организиране и експониране на изложбата през 2019 г.\r\nПредставянето на изложбата ще допринесе за популяризиране на уникалните предмети, които са част от съкровището от Малая Перешчепина, едно от най-значимите български съкровища открито на територия извън съвременните български земи.  Осигуряването на държавна гаранция на експонатите е общоприета европейска практика, която позволява реално да се намалят разходите за организиране на изложби, стимулира двустранното сътрудничество между музеите и мобилността на колекциите.", "date": "2019.04.30", "title": "Изложба с меча на хан Кубрат гостува у нас"}
{"url": "https://www.actualno.com/tips/futbolni-prognozi-ot-shamponska-liga-totnym-ajaks-news_744529.html", "text": "  Тимовете на Тотнъм Хотспър и Аякс Амстердам откриват полуфиналите в през тазгодишната кампания. Мачът е може би един от най-очакваните, след като двата отбора отстраниха фаворитите – Манчестър Сити и Ювентус, за да се доберат до най-добрите четири в надпреварата.     Тук пък ще опитаме да направим предварителен разчет на всичко, което може да видим на „Тотнъм Хотспър Стейдиъм”, което отсега знаем, че ще бъде повече от вълнуващо. Ето и избора от , които направихме за вас: Ставката от 1,72, която ни предоставя за \"двата отбора да отбележат гол\" е повече от чудесна. Тотнъм има 18 гол/гола в мачовете си във Висшата лига, което показва среден показател от 50%. Аякс от своя страна във вътрешния шампионат впечатлява по този показател с 44%. Ако усредним сбора, то е ясно и тук, че се срещат отбори, които не им се нрави да играят защитен и позиционен футбол. Залогът за класиране на финал е голям, но нравът не би се променил, като и двата отбора ще побързат да потърсят попаденията още в първия мач.   : Гол/гол – 1,72 коефициент.      Отборът на Аякс изпълнява средно по 11,56 корнера по време на гостуванията си във всички надпревари през този сезон. Това донякъде е логично, след като хората на Ерик тен Хаг използва по доста солиден начин крайните си атакуващи футболисти, които тормозят непрестанно отбраната на опонента. При Тотнъм показателят е 9,83, а у дома спада до 9,56. Въпреки това очакваме развръзка от сорта на 7:6, която да спомогне за излизането на нашия залог от 11,5 ъглови удара.\r\nПрогноза: Над 11,5 корнера – 3,40 коефициент. Бразилският офанзивен полузащитник на Аякс се наслаждава на повече от прекрасен втори полусезон с екипа на гранда от Амстердам. Той е взел участие в цели 16 мача за Аякс в ШЛ през кампанията, а в тях отправя средно по 1,86 удара към врата в хода на мач. За да вкара гол, на Нерес са му нужни средно по 4,33 шута към вратата, а във вторник в Лондон той ще има нужната свобода от Тен Хаг, за да напада смело вратата на „шпорите”. Именно коефициентът, даден от 7777.bg, за над 0,5 удара във вратата на Давид Нерес от 1,85 е повече от чудесен.\r\nСъщото можем да прибавим и за звездата на Тотнъм Кристиан Ериксен. Датският плеймейкър е един от виновниците този сезон на лондончани да е считан за толкова силен, като присъствието му на терена се отличава с многократните ситуации, в които Ериксен попада сам в зона, от която може да отправи точен удар, а той го умее. Ставката за над 1,5 на 2,50 коефициент е прекрасна за датчанина.       : Давид Нерес над 0.5 удара във вратата (1.85)\r\nКристиан Ериксен над 1.5 удара във вратата (2.50) Стартираме с Дейли Блинд. Прогнозата за бранителя на Аякс е малко деликатна, тъй като той не е от онези „мръснишки” защитници във футбола. Въпреки това очакваме, че гостите от Холандия ще са една идея „по-припряни” Именно това може да спомогне за Блинд да „покрие” ситуация на терена, която да не се изиска от него, макар да е в името на отбора. През тази година в Шампионска лига той има два картона. Разбира се това е хипотеза, която обаче е и твърде вероятно да стане факт на стадиона на Тотнъм.    : Дейли Блинд с картон – 4,50 коефициент. За Тоби Алдервайрелд средният показател за получени картони в ШЛ също е две. „Прегарянето”, което имах предвид по-нагоре за Блинд е същото и за Тотнъм, които неистово ще искат да продължат към финала. Острите офанзивни футболисти на Аякс очаквам да създадат достатъчно главоболия на бранителите на „шпорите”, с което Тоби Алдервайрелд да си изкара поне един картон на 7,00 коефициент в .\r\nПрогнозата ми, че Аякс може да се добере до успеха при гостуването си в Лондон се дължи на факта, че предходните съперници на холандците (Реал Мадрид и Ювентус) бяха подчинени директно в дуелите на терените на фаворитите. Аякс показа, че не се притеснява да гостува, където и да било, а също така класата на Тотнъм смело мога да потвърдя, че по нищо не е по-голяма от тази на предходните опоненти на Аякс. Именно заради това давам леко предимство на гостите в този мач, макар че очакванията са ми, че и английският тим ще се разпише. : 2:1 за Аякс – 11,50 коефициент. ", "date": "2019.04.30", "title": "Футболни прогнози от Шампонска лига: Тотнъм - Аякс"}
{"url": "https://www.actualno.com/healthy/v-medicinskata-sindikalna-struktura-na-kt-podkrepa-ima-seriozno-naprejenie-news_744537.html", "text": "  Скандал избухна в медицинското звено на КТ „Подкрепа” – заради председателя му д-р Камен Данов.     Към Данов има обвинения от негови колеги в синдикалната структура, че действа неправомерно в рамките ѝ и дори, че нарушава закона – с фалшифициране на подписи за различни документи. В сигнал до медиите е посочена преписка на прокуратурата, свързана със синдикалния лидер на КТ „Подкрепа” в „Пирогов” Таня Николич. В нея прокурор Румяна Стоянова установява нарушение на Данов – при подписване на процесен документ за свикване на синдикално събрание, но го определя за малозначително и затова няма досъдебно производство.   Извън този случай, към Данов има и други обвинения – че опитал да отстрани Емилия Бачева, която е била заедно с него начело на Медицинската синдикална федерация, като съдът я възстановява на работа. Има и обвинение, че е сключил трудов договор с Медицинския университет, но не казал на синдиката, а получава заплата и като негов председател. Отделно той е обвиняван, че не спазва решения на Изпълнителния съвет на синдиката и се облагодетелства от позицията си.\r\n„В условията на такава хаотична и манипулирана дейност, вече не могат да се защитават синдикални интереси. Сериозно е застрашено провеждането на Националната конференция на Медицинска федерация „Подкрепа”. Съществува реална опасност, с манипулации и фалшификации да бъде легитимирана неморална практика, при която се извършва „търговия със синдикални принципи”, както и факта федерацията ни  да се ползва за  лични користни цели”, завършва сигналът до медиите.  ", "date": "2019.04.30", "title": "В медицинската синдикална структура на КТ \"Подкрепа\" има сериозно напрежение"}
{"url": "https://www.actualno.com/africa/razpitvat-bivshi-aljirski-premier-za-predpolagaema-korupcija-news_744509.html", "text": "  Бившият Ахмед Уяхия бе разпитан от прокурорите по разследване за предполагаемата корупция, включително злоупотреба с публични средства, съобщи държавната телевизия.     Уяхия е последната известна фигура, арестувана в мащабно разследване за предполагаема корупция във вътрешния кръг на Абделазиз Бутефлика. Дългогодишният президент беше принуден да се оттегли в началото на април, предаде БГНЕС.   Финансовият министър Мохамед Лукал, бивш управител на централната банка, бе разпитан в същия съд в Алжир по подозрения за „прахосване“ на публични средства.", "date": "2019.04.30", "title": "Разпитват бивши алжирски премиер за предполагаема корупция"}
{"url": "https://www.actualno.com/education/odobriha-33-mln-lv-za-dopylnitelni-stipendii-na-doktoranti-news_744526.html", "text": "  Правителството одобри допълнителни средства в размер на 3.3 млн. лева за 2019 г. за допълнителни стипендии на докторантите в държавните висши училища и научни организации.     Целта е положително въздействие за привличането и задържането на младите учени в страната, както и за реализацията на докторантите като изследователи и преподаватели.\r\nПредвижда се допълнителните стипендии да се предоставят на положително атестираните редовни докторанти, които са български граждани и граждани на държави-членки на Европейския съюз и на Европейското икономическо пространство, приети в държавни висши училища и научни организации в страната.   Съгласно направените изчисления, средства за допълнителни стипендии през 2019 г. следва да получат БАН, ССА, НИМХ и 14 бр. държавни висши училища. Потенциални бенефициенти през 2019 г. са над 1 900 редовни докторанти обучавани в тях. С одобрението на допълнителните разходи, размера на индивидуалната допълнителна стипендия, която ще получава един докторант за 2019 година е между 400 лв. и 3160 лв.  Средствата ще се разпределят от ректорите на държавните висши училища и ръководителите на научните организации на база утвърдени правила, разработени от специална комисия, включваща представители и на самите докторантите. Средствата се предоставят на положително атестираните докторанти до 2 месеца след приключване на атестацията им съгласно Правилника за прилагане на Закона за развитието на академичния състав в Република България и се изплащат еднократно въз основа на броя на месеците, за които са атестирани положително.    ", "date": "2019.04.30", "title": "Одобриха 3.3 млн. лв. за допълнителни стипендии на докторанти"}
{"url": "https://www.actualno.com/politics/po-lesno-shte-se-kandidatstva-za-semejni-pomoshti-za-deca-news_744519.html", "text": "  При кандидатстване за семейни помощи за деца родителите ще представят по-малко документи. Това е заложено в одобрените от правителството промени в правилника за прилагане на Закона за семейни помощи за деца.     Приетите промени предвиждат при отпускане на месечни помощи за отглеждане на дете до завършване на средно образование, но не повече от 20-годишна възраст, да не се изисква служебна бележка за извършени имунизации и профилактични прегледи, ако Агенцията за социално подпомагане може да провери необходимата информация по служебен път. Същото ще важи и при кандидатстване за месечни помощи за отглеждане на дете до навършване на една година и за месечни помощи за дете без право на наследствена пенсия от починал родител.   При отпускане на помощи за дете с трайни увреждания отпада представянето на експертно решение на ТЕЛК и НЕЛК. Това ще се налага само когато тази информация не може да бъде получена по служебен път.\r\nПри кандидатстване за отпускане на еднократна помощ за отглеждане на дете от майка (осиновителка) студентка, учаща в редовна форма на обучение, отпада необходимостта от представяне на уверение от висшето училище, че лицето е записано като редовен студент към датата на раждане на детето, когато това обстоятелство може да бъде проверено по служебен път.  ", "date": "2019.04.30", "title": "По-лесно ще се кандидатства за семейни помощи за деца"}
{"url": "https://www.actualno.com/sofia/sled-poredica-incidenti-proverjavat-opasnite-sgradi-v-centyra-na-sofija-news_744523.html", "text": "  Общината в София започва проверка за опасни сгради в центъра на града, съобщава Нова тв. Това се случва, след като вчера части от фасадата на кооперация паднаха на тротоар. За щастие няма пострадали.     Мазилката се отчупила от балкон на кооперация. Едва не убила охранител и фармацевт, разказват очевидци.   „Отидоха да отворят аптеката отстрани, тъй като тя се отваря отстрани на улица \"6-ти септември\", и изведнъж се чу страшен пукот. В момента, в който ставаме да видим какво става, самата част от терасата се беше срутила. Буквално пред тях. Ако беше направил още една крачка напред, щеше да се стигне до фатален инцидент”, разказа служител в близката аптека, цитиран от БГНЕС.\r\nБетонът се напукал след силните дъждове, предполагат от аварийните екипи на Общината. „Имаше едно отводняване, което беше напукало част от козирката на терасата, и според мен това е причината. Парчета около 50 см. Това, което установих, е, че на втория етаж терасата беше силно напукана. Така че с подемното устройство се качихме и го премахнахме”, съобщи Красимир Димитров от Столичната община.  Кооперацията е построена през 1955-та година. Живеещите наоколо подозират, че ремонтът на „Граф Игнатиев” също е допринесъл за рушенето на сградата. „Тук един огромен багер копаеше и кооперацията се люлееше. Тенджерите ми от котлона паднаха”, сподели един от тях. „В моя дом има напукване в банята на мазилката на доста места”, сподели домоуправителят Кирил Кирилов.\r\nЕкипите на Общината ще огледат сградата и за други пукнатини. По закон обаче етажната собственост трябва да поддържа сградата. „Молим да ни помогнат, поне да ни покажат фирма, която да дойде и да отстрани всичките тези проблеми”, добави Кирилов.   Това не е единствената рушаща се сграда в района. Точно на отсрещния тротоар има друга такава. Там мазилката на балконите се е напукала и е започнала да се руши. Всеки ден под тях минават стотици хора.    „Ще пратим екип да махне част от опасните парчета и ще предприемем същата процедура, като за тази сграда”, заяви Димитров. За да се направи оглед на всички стари сгради в центъра на София, районната администрация трябва да свика комисия.", "date": "2019.04.30", "title": "След поредица инциденти - проверяват опасните сгради в центъра на София"}
{"url": "https://www.actualno.com/america/guajdo-finalnata-faza-ot-svaljaneto-na-prezidenta-zapochna-news_744546.html", "text": "  Лидерът на венецуелската опозиция Хуан Гуайдо заяви във вторник, че „финалната фаза“ от неговия план за сваляне на президента Николас Мадуро е започнала и призова народа на страната и военните да го подкрепят, за да се сложи край на „узурпацията“ на настоящия режим, предава Reuters, цитирана от БГНЕС.     Журналист на Ройтерс по-късно e видял Гуайдо в близост до военновъздушната база „Ла Карлота“ в Каракас, заобиколен от група мъже в униформи.   Министърът на информацията на Венецуела Хорхе Родригес написа в „Twitter“, че срещу правителството се изправя малка група от „предатели от армията“, които искат да осъществят преврат.\r\nСлед това, във видео, публикувано на неговия акаунт в „Twitter“ Гуайдо говори в компанията на мъже във военни униформи и опозиционния политик Леополдо Лопес, който е под домашен арест.  „Националните въоръжени сили взеха правилното решение и сега разчитат на подкрепата на венецуелския народ“, заяви Гуайдо.", "date": "2019.04.30", "title": "Гуайдо: Финалната фаза от свалянето на президента започна"}
{"url": "https://www.actualno.com/curious/zverove-i-chudovishta-po-viasat-history-viasat-nature-i-tv1000-prez-maj-news_744562.html", "text": "  \"Митични зверове\" тръгва в ефира на Viasat History от Гергьовден. В същия ден е премиерата на \"Дракула\" на Франсис Форд Копола по TV1000. Още на 1 май \"Природни кошмари“ превземат Viasat Nature.      Всяка нощ през май от сряда, 1 май, в 22:00 ч.\r\nТози месец събрахме на едно място най-страховитите, могъщи и смъртоносни създания в кино вселената. Настанете се удобно и се пригответе за \"Челюсти\", \"Челюсти 2\", \"Изпозагубеният свят\", \"Мумията\", \"Дракула\", \"Човекът-вълк\" и други.   Понеделник, 6 май, в 22:00 ч.\r\nРежисьор: Франсис Форд Копола    В ролите: Гари Олдман, Уинона Райдър, Антъни Хопкинс, Киану Рийвс, Ричард Е. Грант\r\nНеустоимо съблазнителен принц на Трансилвания пътува от Източна Европа към Лондон през 19-ти век в търсене на човешка любов. След като е прекарал векове сам в западащия си замък, апетитът на Дракула към хората се подсилва от сексуално желание и го измъква от уединението му. Когато очарователният Дракула среща Мина - млада жена, която изглежда като превъплъщение на изгубената му любов, двамата се впускат в приключение, белязано от романтична страст и ужас.  Започва от понеделник, 6 май, всеки делнична вечер в 21:05 ч.   Брой епизоди: 10 x 60 мин.\r\nОригинално заглавие: Mythical Beast\r\nЦивилизациите са вярвали в митични зверове - дракони, циклопи, великани, вампири и морски чудовища, в продължение на хиляди години. Те продължават да владеят нашето въображение до ден днешен.  Понеделник, 13 май, в 22:00 ч\r\nРежисьор: Стивън Сомърс\r\nВ ролите: Брендън Фрейзър, Рейчъл Вайс, Джон Хана, Арнолд Вослу, Кевин О'Конър\r\nГрупа хора, които търсят отдавна изгубено съкровище дълбоко в египетската пустиня, попадат на ужас, който дреме там от 3000 години. Комбинирайки вълненията на невероятното приключение с напрежението на легендарния филм на ужасите на \"Юнивърсъл Студиос\" от 1932 г., \"Мумията\" е истинска епична пиеса, изпълнена с ослепителни визуални ефекти, първокласни таланти и незабравим сюжет. Всеки делничен ден от сряда, 1 май, в 22:05 ч.\r\nТемата на месеца не е за слаби сърца! Ще се потопим в микро вселената на страховитите насекоми и ще научим повече за странните и причудливи малки животни с премиерата на \"Неканените гости се завръщат\" и с още епизоди на \"Природни недоразумения\", \"Микро чудовища\" и порядъчна доза от \"Щуро, истинско, страховито\".  Понеделник, 27 май, в 22:00 ч.\r\nРежисьор: Джо Джонстън\r\nВ ролите: Бенисио дел Торо, Антъни Хопкинс, Емили Блънт\r\nЛари Талбът е подмамен обратно в семейното си имение, за да разследва свирепото убийство на брат си от кръвожаден звяр. След като се връща, Талбът трябва да се изправи срещу демоните от детството си, отчуждения си баща, скърбящата годеница на брат си и подозрителен инспектор от Скотланд Ярд. Когато Талбът бива ухапан от чудовището, той е прокълнат завинаги и среща съдба, по-лоша от смъртта.", "date": "2019.04.30", "title": "Зверове и чудовища по Viasat History & Viasat Nature и TV1000 през май"}
{"url": "https://www.actualno.com/cosmos/ucheni-predpolagat-che-ima-jivot-na-venera-news_744579.html", "text": "  Руски учени изложиха хипотеза за съществуването на живот на след изучаване на панорамни изображения на повърхността на планетата, съобщава 24СМИ.     За впечатляващото разкритие съобщи Новосибирският държавен университет на своя уебсайт. Екип от учени от Института за космически изследвания към Руската академия на науките и други учреждения повторно са обработили изображения, получени още през 1975-1982 г. от съветски апарати. На изображенията са забелязани \"бавно движещи се обекти със стабилна структура\". Авторите на изследването заявяват, че са открили обекти, подобни на гъби, скорпион и гущер, като „животните“ върху изображенията са се движели, предаде БГНЕС.   \"Откриването на извънземен живот ще бъде шок за цялото човешко масово съзнание\", казва един от авторите на изследването, Валери Снитников.\r\nРуските учени са решили да обединят усилията си с американските си колеги, за да създадат мисията \"Венера-Д\". Те възнамеряват да проучат подробно атмосферата на Венера и възможността за съществуването на бактериален живот на планетата.  ", "date": "2019.04.30", "title": "Учени предполагат, че има живот на Венера"}
{"url": "https://www.actualno.com/curious/luboven-horoskop-za-maj-news_744582.html", "text": "        Пролетните емоции на месец май ще са предпоставка с половинката най-накрая да постигнете хармония помежду ви. Около средата на месеца се очаква взаимоотношенията ви да поемат в съвсем нова посока с много романтичен потенциал. Замисляли ли сте се, че е крайно време да въведете промени по отношение на домакинството и битовите задачи? За някои Телци май ще бъде низ от кардинални промени, което съвсем не изключва и евентуално раздяла. Като цяло ще се радвате на особено активен социален живот.   Пролетна романтика с мирис на люляк и слънце очаква родените под знака на зодия Близнаци. Ще се радвате на много приятни мигове и внимание от страна на партньора. Ако сте имали известни колебания, то през май със сигурност ще се почувствате специални.     Време е за пролетна равносметка! Обвързаните представители на зодията ще успеят да постигнат компромиси помежду си. Ще си изясните какво е добро за връзката ви и от какво се нуждае всеки от вас по отделно. ", "date": "2019.04.30", "title": "Любовен хороскоп за май"}
{"url": "https://www.actualno.com/society/nsi-22-ot-bylgarite-jivejat-pod-praga-na-bednost-news_744438.html", "text": "  През 2018 г. линията на бедност общо за страната e 351.11 лв. средномесечно на човек от домакинство. При този размер на линията , или 22 на сто от населението на страната, съобщи Националният статистически институт.     В сравнение с предходната година , а относителният дял на бедното население намалява с 1.4 процентни пункта.   Системата за социална защита има съществено значение за редуциране на бедността, посочват от НСИ. Данните за 2018 г. показват, че ако в доходите на домакинствата се включат доходите от пенсии, но се изключат останалите социални трансфери (обезщетения, социални и семейни помощи и добавки), , или със 7.5 процентни пункта.\r\nСъответно а. Основният фактор, увеличаващ риска за попадане в групата на бедните за преобладаващата част от населението, е тяхната икономическа активност и участието им на пазара на труда.  За целия период на наблюдение относителният дял на бедните е най-висок сред безработните (56.1 на сто за 2018 г.). През 2018 г. делът на бедните сред заетите във възрастовата група 18 - 64 години се запазва на нивото от предходната година - 10.1 на сто, като при работещите на непълно работно време рискът за изпадане в бедност е повече от 4 пъти по-висок от този при работещите на пълно работно време.\r\nПрез 2018 г. 26.6 на сто от децата на възраст 0 - 17 години в България са изложени на риск от бедност, или с 2.6 процентни пункта по-малко спрямо 2017 година.   Социалните трансфери към домакинствата намаляват риска от бедност сред децата с 14.9 процентни пункта. През 2018 г. всяко седмо от десет деца, чиито родители са с начално или без образование, живее в бедност.    Приблизително 15 пъти по-малко, или 4.6 на сто са децата, чиито родители са с висше образование и живеят в риск от бедност. от този при децата с родители с висше образование.\r\nПрез 2018 г. най-ниската линия на бедност се наблюдава в областите Пазарджик и Монтана - съответно 239 и 240 лв., а най-високата - в област София (столица) (513 лв.), следвана от областите Стара Загора (403 лв.) и Варна (383 лeвa).\r\nНай-висок е относителният дял на бедните в областите Монтана и Велико Търново - по 26.2 на сто, Ловеч - 25.8 на сто, и Сливен - 25.5 на сто. Най-нисък е относителният дял на бедните в областите Перник - 11.2 на сто, Кюстендил и Разград - по 14.7 на сто, и Русе - 14.9 на сто.   ", "date": "2019.04.30", "title": "НСИ: 22% от българите живеят под прага на бедност"}
{"url": "https://www.actualno.com/society/mvnr-povishi-nivoto-na-risk-za-pytuvane-do-shri-lanka-news_744566.html", "text": "  Министерството на външните работи (МВнР) повиши нивото на риск за пътуване в Шри Ланка като предупреждава българските граждани да не предприемат пътувания до тази страна - освен в случаи на крайна необходимост.     По информация на посолството ни в Делхи, независимо от тенденциите за постепенно нормализиране на ситуацията в Шри Ланка, прогнозите са този процес да отнеме значително време. Не е изключена и възможността терористични групи да се опитат да извършат нови бомбени атаки, уточняват от Българското външно министерство.   Препоръчително е сънародниците ни в Шри Ланка да избягват места, в които се провеждат религиозни прояви, да проявяват предпазливост, ако са в близост до големи събирания на хора, протести или демонстрации, както и да следят информацията за актуалната обстановка в страната. При необходимост или при извънредна ситуация българските граждани могат да се свържат с посолството на Република България в Делхи на тел.: +91 11 26115549; +91 11 26115550 , тел. в извън работно време: +91 9910999498.   ", "date": "2019.04.30", "title": "МВнР повиши нивото на риск за пътуване до Шри Ланка"}
{"url": "https://www.actualno.com/europe/merkite-v-otgovor-na-protestite-vyv-francija-shte-struvat-17-mlrd-evro-na-budjeta-news_744522.html", "text": "  Мерките, обявени от френския президент Еманюел Макрон в отговор на действията на \"жълтите жилетки\", ще струват на бюджета на страната 17 млрд. евро, съобщи френският министър на икономиката и финансите Брюно Льо Мер.     Миналата седмица Макрон проведе голяма пресконференция след националния дебат в страната, организиран в отговор на протестите на . Френският лидер обяви редица мерки в отговор на кризата, включително намаляване на данъците за работещите граждани, индексиране на пенсиите от 2020 г. и редица други. Първите мерки бяха обявени от френските власти през декември миналата година.   \"Общо около това са около 17 млрд. евро, 10 млрд. от които бяха обявени през декември,\" каза министърът. Той отбеляза, че 5 млрд. евро идват от намаление на данъка върху дохода, а останалите средства ще бъдат използвани за индексиране на пенсиите и други мерки.\r\nМинистърът отбеляза, че вече е предложил да се намали данъкът върху доходите от 1 януари 2020 г. Според него целта е на 12 млн. данъчни домакинства във Франция, чиито доходи се облагат с 14%, да се намали данъка върху дохода с 350 евро годишно.  ", "date": "2019.04.30", "title": "Мерките в отговор на протестите във Франция ще струват 17 млрд. евро на бюджета "}
{"url": "https://www.actualno.com/dobrich/dve-sirijki-i-rumynec-sa-zadyrjani-za-nezakonno-preminavane-na-granicata-kraj-kardam-news_744517.html", "text": "  Две 18-годишни сирийки Ягмор А. и Тара М и водачът им – румънецът Вишиноае Д., на 21 години, са задържани под стража с решение на Районния съд в Генерал Тошево, съобщават от Апелативна прокуратура – Варна. Младите жени и водачът им опитали да пресекат граничната бразда в землището на с. Кардам. Те слезли от автомобил с немска регистрация и пеш тръгнали към българо-румънската граница.     Планът бил румънецът да ги отведе до Германия, където едното момиче щяло да се омъжи за иракчанин. Бъдещият жених работел в Германия заедно с друг румънски гражданин, когото помолил да преведе през границата невестата му, но той отказал. Тогава със задачата се заел 21-годишният му брат, който е задържан със сирийките.   ", "date": "2019.04.30", "title": "Две сирийки и румънец са задържани за незаконно преминаване на границата край Кардам"}
{"url": "https://www.actualno.com/dobrich/krajbi-na-imushtestvo-sa-naj-chestite-prestyplenija-ot-maloletni-i-nepylnoletni-v-dobrich-news_744563.html", "text": "  Малолетните и непълнолетни в Добрич, извършили престъпления през 2018 г. са 80, сочат данните на Териториалното статистическо бюро. Половината от тях са автори на кражби като най-голям е делът на домовите кражби, достигащ 30%. Заради унищожаване и повреждане на имущество са регистрирани в Детска педагогическа стая 13 деца.     На отчет в детските педагогически стаи в Добричка област през изминалата година са водени 214 малолетни и непълнолетни и спрямо 2017 г. има спад от 16,1%. От тях момчетата са 176, а учащите – 151.\r\nИнспекторите от Детска педагогическа стая са работили с 223 малолетни и непълнолетни за извършени от тях противообществени прояви, най-честите от които са непристойно или хулиганско поведение, прояви на насилие и агресия, повреждане на обществена или частна собственост и бягство от дома.\r\nПрез изминалата година 33 деца, 18 от които са момичета, са пострадали от престъпления. На 11 от тях са нанесени телесни повреди.  С начално или с незавършено начално образование са 79 от общо 2016 деца, на които са наложени възпитателни мерки.", "date": "2019.04.30", "title": "Кражби на имущество са най-честите престъпления от малолетни и непълнолетни в Добрич"}
{"url": "https://www.actualno.com/balkani/merkel-i-makron-pohvaliha-prespanskija-dogovor-news_744583.html", "text": "  Домакините на неформалната среща на върха за Западните Балкани, германският канцлер Ангела Меркел и френският президент Еманюел Макрон, преди началото на срещата подчертаха, че тя не е посветена на процеса за разширяване на Европейския съюз, а на сътрудничеството и решаването на двустранните спорове в региона, предава електронното издание на вестник „Нова Македония“.     В този контекст, те посочиха македонско-гръцкият пример, изтъквайки, че Преспанският договор е доказателство, че с политическа воля могат да бъдат преодолени всички спорове.   „Видяхме смели ходове за спора за името на Македония“, заяви Меркел, докато Макрон подчерта, че споразумението е доказателство за решаване на спорове, които са изглеждали нерешими.", "date": "2019.04.30", "title": "Меркел и Макрон похвалиха Преспанския договор"}
{"url": "https://www.actualno.com/pleven/v-plevensko-trudovi-zlopoluki-stavat-naj-mnogo-v-dyrjavnoto-upravlenie-news_744555.html", "text": "  В Плевенска област най-много трудови злополуки са регистрирани в сферата, в която би трябвало да има най-малко - държавното управление. То включва общински фирми и администрации, държавни институции и др. Голям брой злополуки стават и в здравеопазването – по 7-8 случая годишно. Някои от тях са наранявания по време на работа с апаратура. Има обаче и злополуки, станали на път или на връщане от работното място. Това съобщи директорът на Областната инспекция по труда в Плевен Борис Петков по повод отминалия Международен ден в памет на загиналите при трудови злополуки – 28 април.     „През  2017 г. в областта са станали 41 трудови злополуки. Четири от тях са били със смъртен изход, а три – с инвалидизиране на пострадалия. През 2018 г. трудовите злополуки са 47  - с един загинал при катастрофа и двама инвалидизирани. От тези числа не могат да се правят генерални изводи, но все пак тежките случаи са намалели чувствително. В частния сектор работодателите често не декларират настъпили трудови злополуки и се опитват да ги укрият”, допълни Борис Петков.   „Работодателите у нас създават за работниците минимума от изискванията за условия на труд. Това не са условията на труд, които трябва да бъдат в действителност. Според нас някой трябва да контролира службите по трудова медицина, които правят замерванията на работното място”, допълни Янчо Андонов, председател на КНСБ в Плевен.", "date": "2019.04.30", "title": "В Плевенско трудови злополуки стават най-много в държавното управление"}
{"url": "https://www.actualno.com/curious/sobstvenicite-na-kucheta-po-shtastlivi-ot-sobstvenicite-na-kotki-news_744584.html", "text": "  Собствениците на кучета са по-щастливи от собствениците на котки. Това доказват данни от изследвания, публикувани във „Washington Post“.     36% от стопаните на кучета, казват, че са много щастливи. В сравнение с тях“ само 18% от стопаните на котки могат да се похвалят с отлично емоционално състояние. 28% от тези, които имат в дома си и кучета, и котки, се чувстват щастливи.   Според експерти е налице статистически малка разлика между собствениците на домашни любимци и тези, които нямат такива. Сред последните 32% са споделили, че са много щастливи.\r\n93% от стопаните, според учените, възприемат кучетата като членове на семейството. По същия начин към котките се отнасят 83%. „Любителите на кучета“ играят повече с домашните си любимци, доказва още изследването.  Социолози пък са установили, че собствениците на кучета по-често имат свой дом и семейство.", "date": "2019.04.30", "title": "Собствениците на кучета - по-щастливи от собствениците на котки"}
{"url": "https://www.actualno.com/pernik/zam-kmetyt-na-pernik-inj-vladislav-karailiev-ne-sym-v-konflikt-na-interesi-news_744611.html", "text": "  Роднина на заместник-кмета по строителството в Перник печели обществена поръчка за ремонт в града. През август 2017 г. Община Перник за реконструкция и рехабилитация на мост над р. Струма по ОП „Региони в растеж“. Обществената поръчка печели „Виа Интелего“ ООД с управител инж. Иво Гаджов, който е първи братовчед на заместник-кмета по строителството в общината, инж. Владислав Караилиев, съобщиха днес от Антикорупционния фонд (АКФ).     Съгласно Закона за обществените поръчки, в процедури като тази в Перник , управлявани от лица, свързани с възложителя. Същото ограничение е предвидено изрично и в документацията за участие в обществената поръчка. При подаване на офертата участникът е , удостоверяваща липсата на такава свързаност, се сочи още в прессъобщението.\r\nСпоред АКФ основателен е въпросът като е пропуснал да декларира, че е свързан с лице, заемащо ръководна длъжност в организацията на възложителя. Алтернативата е, че в протоколите наличието или липсата на съответната декларация и неправомерно не е отстранила от участие „Виа Интелего“ ООД.\r\nНа тези въпроси следва да отговорят Прокуратурата и Агенция за държавна финансова инспекция, допълват още от Антикорупционния фонд.  Сигнал е подаден и до Комисията за противодействие на корупцията и за отнемане на незаконно придобито имущество, тъй като от Община Перник на въпроса декларирал ли е заместник-кметът по строителството наличие на частен интерес във връзка с конкретната обществена поръчка.\r\nОт АКФ очакват АДФИ да провери и обстоятелства, свързани със забавянето на строителните работи, без това да доведе до санкции за изпълнителя. Според договора срокът за изпълнение на рехабилитацията е не повече от 194 календарни дни. Реално поръчката се изпълнява за 287 дни – с 93 дни повече от предвиденото по договор.\r\nЗа да представи становището и на отсрещната страна, потърси зам.-кмета по строителството на община Перник инж. Владислав Караилиев. Той изпрати и документи, от които е видно, че визираната от АКФ фирма е една от няколкото, посочени от зам.-кмета в декларацията му от 2014 г. на свързани с него лица.  Тя е публикувана и на сайта на общината.       Аз не мога да кажа дали съм в конфликт на интереси, аз знам какво съм направил. Още преди да стане кмет г-жа Церовска през 2014 г. имам подадена декларация по реда на чл. 12, т. 1 от Закона за предотвратяване и установяване на конфликт на интереси и аз съм декларирал всички обстоятелства, при които бих могъл да бъда в конфликт на интереси, в това число е и въпросното дружество. В конкретната ситуация, август месец 2017 г., след като се завърнах от платен годишен отпуск, разбрах, че е избрана конкретната фирма. По конкретния повод съм отправил питане към Комисията за предотвратяване и установяване на конфликт на интереси и съответно те ми отговориха. Отправих питане и до Управляващия орган на програмата \"Региони в растеж\" в лицето на зам.-министър Деница Николова и са ми отговорили, че нямам конфликт на интереси. А междувременно, не съм подписвал, не съм участвал в подготовката на документацията, не съм участвал в комисията по избор, не съм я назначавал, не съм участвал и в изпълнението на проекта. Конкретният обект е по ОП \"Региони в растеж\" и той си има управляващ проекта. Има си архитекти, които са част от проекта. Те са далеч от мен, извън моите правомощия. Виждайки коя фирма е избрана за изпълнител, аз съм сигнализирал не сега, а още през 2017 г. Смятам, че сегашният сигнал е просто част от предизборната кампания, целта му е компрометиране на сегашното управление и е ясно защо се прави.     Това съм го декларирал пред кмета по реда на  чл. 16, информирал съм кмета и съм сигнализирал конкретните институции, които имат отношение към този проблем. И това е още през 2017 г.  По никакъв начин аз не съм част от този проект. Минало е откриването на обекта с присъствието на г-жа Петя Аврамова - министър на регионалното развитие, аз също съм бил на откриването, но не съм участник в проекта. Проектът си има ръководител, казва се инж. Иван Искренов, той може да ви каже какво се случва. Разбирайки за този сигнал, го попитах дали има закъснение и защо се говорят тези неща. Той ми каза, че е минал одит на проекта и той е верифициран от Управляващия орган. Няма наложени корекции. Този факт трябва да е достатъчно показателен дали  има нередности при възлагането и изпълнението му.", "date": "2019.04.30", "title": "Зам.-кметът на Перник инж. Владислав Караилиев: Не съм в конфликт на интереси"}
{"url": "https://www.actualno.com/curious/vijte-kakvi-jastija-prisystvat-na-velikdenskata-trapeza-po-sveta-news_744473.html", "text": "   е най-старият християнски празник, който всички ние наистина много обичаме. Подготовката за честването му става през Страстната седмица. Тя обаче не е една и съща във всяка една християнска държава, дори напротив.     Навсякъде честването на Великден се свързва с различни ястия. Ако при нас е обичайно да се приготвят зелена салата, боядисани яйца и козунаци, то в другите държави не е съвсем така.    В тази държава основно се сервира пълнено агнешко. Французите го пълнят със смляно месо, сварени жълтъци, крутони, подправки, пипер, индийско орехче, канела и джинджифил. Също така понякога ядат сърнешко или свинско. Традиционен десерт, присъщ за този празник е лионският сладкиш, а в - Прованс торта от бадеми и захаросан портокал. При тях трапезата винаги е много отрупана с различни традиционни сладкиши, сладко вино, плодове и ядки. В Милано традиционно ястие е Коломбата, която обикновено се предлага във формата на гълъб. При тях вместо яйца от кокошка, хората си купуват шоколадови яйца, опаковани в много красиви цветни хартии и пълни с изненади и дрънкулки.     По време на великденските празници, най-важното нещов Австрия е семейството. Независимо колко е разпокъсано, то задължително трябва да се събере около една трапеза на този празник. В зависимост от района, австрийците сервират различни ястия, като някои от тях са пролетна салата, специален великденски салам, шунка, картофена салата, бял и черен хляб.     За тази държава са традиционни кифличките с кръстове в горната част и стафиди в тестото. На някои места можете да срещнете същият сладкиш, но със захарни кръстчета в горната част.Можете да срещнете това уникално печиво във всяка една част от държавата. Обикновено се предлага за закуска, но са перфектни и със следобедния чай, който англичаните толкова обичат.   Обикновено се предлага традиционен руски сладък хляб, който те украсяват наистина много старателно и заливат с много вкусна глазура. Този сладкиш наподобява на нашият козунак, но е оформен по доста по-различен начин.    Те изобщо не са любители на великденските зайци, защото ги свързват с унищожаването на реколтата им. Тяхното традиционно великденско животинче е наречено билби. То е с издължена муцуна, голям нос и големи уши. В тази държава е традиционно да се палят великденски огньове, а яйцата се търсят по градините. След като бъдат намерени, всички сядат около празничната трапеза, за да се забавляват.     Традиционно ястие тук са резени хляб, които се топят в смес от яйца и мляко. След това се пържат и се заливат с мед, наистина се получава много вкусно. Също така традиционно е да се приготвят различни шоколадови фигурки. В тази държава също се предлага вид козунак, който обаче също е малко по-различен от този, който ние сме свикнали да ядем на Великден. Много известен при тях е полският бял салам от свинско месо, в който добавят изключително много ароматни подправки. В Гърция хората наистина много почитат този празник, всеки член от семейството трябва да присъства задължително за празника и изключения не се допускат. Те хапват агне и печени дреболиики на пещ, наречени кукуреци.", "date": "2019.04.30", "title": "Вижте какви ястия присъстват на Великденската трапеза по света"}
{"url": "https://www.actualno.com/business/strategijata-za-rabotodatelska-marka-e-silen-instrument-na-biznesa-za-oceljavane-na-pazara-na-truda-news_744627.html", "text": "        Липсата на кадри се посочва все по-често като основна пречка пред развитието на бизнеса в България. По данни на НСИ отчитаме рекорден недостиг на работна ръка за икономиката през 2018 г., като тенденцията е възходяща от 2013 г. насам. В същото време промяната в практиките за търсенето, подбор и задържане на хората в компаниите се развива много по-бавно.\r\nДнес говорим за съвсем ново мислене и отношение на служителите към труда и работното място. Намирането, задържането и вдъхновяването на служителите в една компания става все по-трудно, деликатно и предизвикателно. Според проучване на PwC сред българските изпълнителни директори (част от 22-о глобално проучване сред изпълнителни директори), 85% срещат трудности при привличането на таланти. Освен придобивките и финансовите условия, все по-важни фактори при избора на работа са възможностите за развитие, удовлетвореността от работата и екипът, които са тясно свързани с визията на компанията и нейната вътрешна култура.\r\nКато консултант в посока развитие на бизнеса на своите клиенти, MSL създава услугата „работодателска марка“, която включва създаване на стратегия за развитие на работодателска марка, управление на процеса и създаване на послание на компаниите (EVP), изграждане и поддържане на репутация, привличане и задържане на таланти, социално-отговорни проекти, дигитални и PR кампании, както и управление на талантите в посока задържане и ангажираност.   „Пазарът на труда в България става все по-предизвикателен. Необходим е нов подход и по-широко разбиране на мотивите и търсенията на хората, свързани с труда. Често се приема, че работодателската марка е брандиране за кариерно събитие или кампания за набиране на хора. Истината е, че нейните възможности са много по-големи. Създаването на работодателска марка е стратегически подход, чрез който привлича и задържа правилните хора, където творческите решения и комуникацията помагат на компанията да създаде дългосрочно привлекателен образ за правилните за нея кадри,“ споделя Виктория Петрова, ръководител „Стратегия за изграждане на работодателска марка и ангажираност на служителите“ в MSL, Publicis Groupe България.\r\nМетодологията за работодателска марка на MSL позволява да се отчитат всички процеси и фактори, които влияят на подбора и задържането на служителите в компанията. Комуникацията се фокусира върху пътя на кандидата/служителя – от момента на привличане и кандидатстване до момента на наемане, обучение, грижата му като служител и превръщането му в посланик на компанията. Така изграждането на репутация на компаниите започва със служителите.\r\nУслугата най-добре показва единния бизнес модел на Publicis Groupe България. „Power of One“ включва в работния процес специалисти с опит от различни области и постоянен и централизиран достъп до инструменти, които дават на клиентите персонализирани и индивидуални решения. Ключова част е работата на специалист с опит в човешките ресурси – Виктория Петрова, която в продължение на 9 години е отговаряла за подбора на кадри и развитие на служителите в Publicis Groupe България.    Publicis Groupe България разработи стратегията за работодателска марка за A1 след ребрандирането на телекома. Кампанията включва създаването на стратегия за изграждане на А1 като работодател и творческа идея, която да се използва във вътрешната и външната комуникация на компанията. В работата по проекта се включиха рекламна агенция Saatchi & Saatchi и стратегическото звено за бранд трансформации Brandworks.\r\nСтратегията за А1 стъпва върху глобалното послание на бранда към служители и кандидати, но отразява локалните специфики на пазара на труда и бизнес стратегията на А1 за българския пазар. Подходът включва обособяване на търсените таланти в няколко ключови групи и изследване на техните потребности, нуждите на компанията и пресечните точки между тях. Тъй като всяка професия има своята специфика и принос за развитието на компанията, стратегията за работодателска марка на А1 включва индивидуален подход към всяка от тях. Това означава развитие на послания, комуникационна стратегия и избор на правилните канали за достигане до тях. Виктория Петрова има опит в сферата на човешките ресурси. В продължение на 9 години, тя е отговаряла за подбора на кадри и развитие на служителите в Publicis Groupe България. Преди това е работила в PR сферата и трупа опит, който ѝ помага да съчетава най-добре маркетинговите комуникации с тези на работодателската марка. Виктория е завършила PR в Софийски университет „Св. Климент Охридски“ и има магистърска степен по организационно поведение и консултиране.    MSL, част от Publicis Groupe, e една от най-големите мрежи за PR и интегрирани маркетингови комуникации в света. MSL предлага на своите клиенти стратегическо консултиране и креативен подход в изграждането на кампании, които са интересни и стойности за публиките и водят до ефективен резултат.\r\nMSL София е агенция за PR и стратегически комуникации в Publicis Groupe България, една от най-големите комуникационни групи в страната, която функционира под единен бизнес модел и предлага на своите клиенти постоянен и централизиран достъп до инструментите на групата и опита на екипа, като дава персонализирани и индивидуални решения. Publicis Groupe е една от най-големите комуникационни групи в България. Тя обединява над десет специализирани звена - Saatchi&Saatchi, Leo Burnett, Red Lion, MSL, Publicis Dialog, Brandworks, Publicis Groupe Digital, Zenith и Starcom, които работят в областта на рекламата, връзките с обществеността, промоционален и събитиен маркетинг, маркетиране на купувача и комуникация на местата на продажба, стратегическо планиране и бизнес дизайн, дигитални решения, производство на аудиовизуални продукти, медийни стратегии, планиране и купуване.", "date": "2019.04.30", "title": "Стратегията за работодателска марка е силен инструмент на бизнеса за оцеляване на пазара на труда"}
{"url": "https://www.actualno.com/society/arteks-objalva-v-syda-spiraneto-na-stroeja-na-nebostyrgacha-news_744636.html", "text": "  Строителната фирма \"Артекс\" обжалва в съда решението на Дирекцията за национален строителен контрол (ДНСК) да бъде \"Златен век\" в столичния квартал \"Лозенец\".     На 25 април, четвъртък, в ДНСК е получена писмената жалба от фирмата срещу заповедта. Жалбата е адресирана чрез ДНСК до Софийския административен съд.   Предстои жалбата на фирмата да бъде изпратена по законоустановения ред в административния съд, информират от пресцентъра на строителния контрол.\r\nПрипомняме, на 15 април, понеделник, ДНСК окончателно спря строителството на небостъргача.  Действията на ДНСК по забрана на строителството на \"Златен век\" започнаха, след като премиерът Борисов нареди това.\r\nОт своя страна това предизвика бурни реакции - какви правомощия има и как може премиер да нарежда спирането на частен строеж.   Преди това ДНСК извърши две проверки на \"Златен век\", а на брифинг шефът на дирекцията Иван Несторов обяви законността на строежа на небостъргача. Това пък стана повод за искането на оставката на Несторов.    В скандала бяха замесени още , която твърди, че разрешителното за строежа е изтекло, а главният архитект на София Здравко Здравков пък сподели, че е получавал заплашителни СМС-и от собствениците на \"Артекс\".\r\nСпоред двамата всичко е в ръцете на Дирекцията за национален строителен контрол (ДНСК). Строителната фирма стана обект на проверка и от Националната агенция по приходите (НАП).", "date": "2019.04.30", "title": "\"Артекс\" обжалва в съда спирането на строежа на небостъргача"}
{"url": "https://www.actualno.com/politics/vas-othvyrli-jalbata-sreshtu-dostavchika-na-mashinite-za-evroizborite-news_744640.html", "text": "  Върховният административен съд отхвърли на фирмата \"Българските машини за гласуване\" срещу в обществената поръчка за осигуряване на 3000 машини за гласуване за изборите за Европейския парламент на 26 май, съобщава БНР.     Заради предстоящите празници и изискването да се произнесе в максимално кратък срок, съдът заседава по жалбата още днес.\r\nПреди празниците ЦИК определи за победител в за осигуряване на машини за 3000 секции фирма \"Сиела\", както защото единствена е отговорила на финансовото условие – да се вмести в бюджет от 7.5 млн. лева, така и защото отговаряла на техническите условия.\r\nЗаконността на избора беше оспорена от управителя на „Български машини за гласуване“ Александър Чобанов, според когото , така че да бъде спечелен от \"Сиела\".     \"Това са машините, които в Европа отказват да ги ползват след провалите в изборите в Холандия, Белгия и не знам още къде по Европа. Това са машините, които се поддават на хакерски атаки, на зловреден софтуер и които ги смачкаха с валяк\", каза Чобанов в интервю за .\r\nСпоред жалбоподотеля техническите изисквания са неизпълними и нито една от трите фирми, участвали в обществената поръчка, не отговаря на техническите условия.\r\nПредставителят на ЦИК пред Върховния административен съд - Ивайло Ивков категорично отхвърли твърденията му. \"Според мен, жалбата е абсолютно неоснователна, недоказана. Трябва изцяло да се отхвърли, а защо те са пристъпили към обжалване, това е право на всеки субект. Това е демократичната държава\", каза Ивков.    Говорителят на ЦИК Александър Андреев беше категоричен, че са били спазени всички изисквания както на Закона за обществените поръчки, така и във връзка с техническите спецификации и условията за машинното гласуване. \"Считам, че не би следвало нашето решение да бъде отменено – то е законосъобразно – за избор за изпълнител, но все пак нека да оставим съда на неговата преценка дали всичко е спазено като процедура или не\", каза Андреев пред БНР.", "date": "2019.04.30", "title": "ВАС отхвърли жалбата срещу доставчика на машините за евроизборите"}
{"url": "https://www.actualno.com/america/sasht-guajdo-iska-svoboda-i-demokracija-news_744631.html", "text": "  САЩ обявиха, че застават изцяло зад лидера на венецуелската опозиция Хуан Гуайдо, след като той заяви, че група военни са преминали на неговата страна в борбата за сваляне на президента на страната Николас Мадуро, предава AFP.     „Днес временният президент Хуан Гуайдо обяви началото на „Операция Свобода“, написа в „Туитър“ държавният секретар на САЩ Майк Помпео.\r\n„Правителството на САЩ подкрепя изцяло венецуелския народ в неговата борба за свобода и демокрация. Демокрацията не може да бъде победена“, добави първият дипломат на Вашингтон.", "date": "2019.04.30", "title": "САЩ: Гуайдо иска свобода и демокрация"}
{"url": "https://www.actualno.com/asia/kitaj-osydi-vtori-kanadec-na-smyrt-za-narkotrafik-news_744637.html", "text": "  Китайски съд осъди втори канадец на смърт за наркотрафик,  което доведе до упрек от страна на външния министър на Канада.     Съдът в южната провинция Гуандон заяви, че канадецът Фан Вей и още 10 други - включително американци и четирима мексиканци - са били част от международен синдикат за наркотици, който работи в град Тайшан между юли и ноември 2012 г, предаде БГНЕС.\r\nГрупата произвежда и продава 63,38 килограма метамфетамин и 366 грама от лекарството диметиламиламин.\r\nФан и китаец, които изиграха ключова роля в операциите, бяха осъдени на смърт, се казва в изявление на съда.  \"Броят на продадените и произведени наркотици е изключително голям и престъпленията са изключително сериозни\", се казва в изявлението.\r\n\"Броят на продадените и произведени наркотици е изключително голям и престъпленията са изключително сериозни\", се казва в изявлението на съда.\r\nОстаналите чужденци получиха смъртни присъди, които биха били ограничени до доживотен затвор след две години, докато останалите мъже бяха изправени пред различни срокове зад решетките.    Те имат 10 дни да обжалват присъдата.\r\nВъншният министър на Канада Кристия Фрийланд реагира на присъдата, заявявайки, че канадското правителство е \"много загрижено\".\r\n\"Канада твърдо се противопоставя на използването на смъртното наказание навсякъде по света\", каза тя пред репортери. „Смятаме, че това е жестоко и нечовешко наказание, което не трябва да се използва в никоя страна.\r\n\"Очевидно сме особено загрижени, когато се прилага към канадците.\"\r\nФан е вторият канадец, която се сблъсква със смъртно наказание в Китай  тази година.   През януари Робърт Лойд Шеленберг получи смъртно наказание след като обжалва присъда от 15 години затвор за трафика на наркотици.\r\nКитай казва, че е бил ключов член на международен синдикат за трафик на наркотици, но Шеленберг твърди, че е посетил Поднебесната империя като турист.", "date": "2019.04.30", "title": "Китай осъди втори канадец на смърт за наркотрафик "}
{"url": "https://www.actualno.com/europe/17-godishna-bylgarka-opita-da-napishe-inicialite-si-na-kolizeuma-news_744691.html", "text": "   , съобщи агенция Анса, цитирана от . Това станало на 28 април следобед. Българката, чието име не се съобщава, била на екскурзия в Рим със съученици и учители. Те били заедно при визитата в Амфитеатъра на Флавиите, както е известен      Момичето искало да напише цялото си име, или най-малкото инициалите си, но успяло да изпише само буквата М. Точно в този момент се намесили хора от вътрешната охрана на паметника. Българката била отведена в полицейския участък на където била идентифицирана, но не е арестувана. Рапорт срещу нея бил препратен на прокуратурата, както е процедурата в тези случаи.   Само преди дни в Колизеума опита да се разпише и израелско семейство. 39-годишна жена изписа инициалите ЕIAAP на мъжа си, своите и на децата си, преди да бъде хваната в крачка. “Това е демонстрация на широко разпространенo невежество и на липсата на култура и познаване на посещаваните места и паметници. Това, което прави впечатление, е, че става въпрос все за туристи, които идват от чужбина, за да опознаят сърцето на западната цивилизация”, коментира директорката на Колизеума Алфонсина Русо.\r\nПо идентичен начин се прочу и българският футболист Благой Георгиев, чието име се припомня редовно от италианските хроники, но не заради спортни, а заради вандалски изяви. През 2015 г. българинът беше хванат да изписва името на тогавашната си годеница Есмер върху партера на стена от Колизеума. Георгиев беше отведен в участък, където беше написан рапорт.  И друг българин изчегърта през 2017 г. с монета името на любимата си върху древноримска стена на Палатинския хълм. Италианският закон предвижда в тези случаи глоба от 100 до 8000 евро и затвор от 6 месеца до 3 г.", "date": "2019.04.30", "title": "17-годишна българка опита да напише инициалите си на Колизеума"}
{"url": "https://www.actualno.com/america/venecuelskata-policija-izpolzva-sylzotvoren-gaz-sreshtu-protestirashti-news_744622.html", "text": "  Венецуелската полиция използва сълзотворен газ срещу протестиращи пред военната база в Каракас, след като опозиционния лидер Хуан Гуайдо обяви, че „смели войници” подкрепят неговата битка с президента Николас Мадуро, предаде БГНЕС.     Хиляди хора подкрепящи опозицията, много размахващи венецуелското знаме излязоха по улиците в отговор на призива на Гуайдо.   Правителството обвинява Гуайдо в опит за преврат и казва, че е „деактивиране на малка група от нелоялни военни”.", "date": "2019.04.30", "title": "Венецуелската полиция използва сълзотворен газ срещу протестиращи"}
