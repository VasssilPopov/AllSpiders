{"url": "https://www.actualno.com/society/novinite-naj-vajnoto-za-denja-25-maj-news_752398.html", "text": "    Редакционният екип на ви представя най-важните новини за изминалия ден.       25 нови нископодови съчленени трамвая и 30 тролейбуса с обща прогнозна стойност 135,5 млн. лв. без ДДС купува „Столичен електротранспорт“ ЕАД, сочат обявления в Агенцията за обществени поръчки.   Утре (26.05.19 г.) от 12:00 ч. до 20:00 ч., се спира движението на камионите над 12 тона. Забранено ще бъде преминаването им по автомагистралите и най-натоваренитe пътища в страната. За улеснение на трафика и повишаване безопасността на движение в участъците с ремонт на автомагистралите „Тракия“ и „Хемус“ има две ленти за София и една за Бургас или Варна. Предполагаеми автори на телефонни измами са наемали от името на свещеници непознати за куриери, които трябвало да доставят парите от жертвата до организаторите. Това се е случило на два пъти, като и в двата случая престъпленията са останали недовършени.     В ареста остава 32-годишният мъж, който преди 10 години уби жена, опитвайки се да я обере. Делото за мярката на обвиняемия бе гледано при закрити врата по настояване на задържания. Мотив за искането му бе, че се налагало да изнесе подробности от интимния си живот и не желаел те да стават публично достояние. Извършителят е управител билярден клуб в Пловдив, а негов съучастник и подбудител на убийството е синът на 56-годишната жена, превърнала се в жертва, който същ е на 32 г. Иран е изразила готовността си да ползва свое „тайно“ оръжие, за да потопи американските военни кораби, които по-рано бяха изпратени в региона на Персийския залив. „Ако извършат и най-малката глупост, ние ще изпратим тези кораби на дъното на морето заедно с техния екипаж и самолети, използвайки две ракети или две нови тайни оръжия”, каза генерал Мортеза Корбани - съветник на военното командване на Иран.    Хиляди хора, участващи в борбата срещу абортите, излязоха по улиците на Хърватия днес. В Загреб полицията задържа за кратко около дузина протестиращи за правата на жените, които се опитаха да блокират ежегодния \"Марш за живота\". А в шествието се включиха около 5 000 души. Сред множеството се срещаха и деца с балони, а демонстрантите носеха плакат, който гласеше: \"Да защитим най-застрашеното малцинство в Хърватия - неродените деца\". Полицейски източници го описват като мъж от европейски или северноафрикански тип, облечен в бежови бермуди, с тъмни очила и с армейски зелен шал. Трима от 13-те ранени при вчерашното нападение в центъра на френския град Лион са все още на лечение в болница. Днес около 12:30 ч. местно време бе открита масова стрелба пред бар на булевард \"Брунсуик\" в Трентън, Ню Джърси. Полицейските служби информират, че най-малко 10 души са ранени. Според говорителя на полицията в Трентън - капитан Стивън Варн, петима мъже и още толкова жени са били отведени в местни болници. 10 годишно момче загуби крака си докато плуваше с по-малката си сетричка край Нумеа, Нова Каледония. Виждайки акулата, бащата се е хвърлил във водата, за да спаси сина си, но вече било твърде късно. Детето, загубило крака си, е откарано в болница с разкъсвания и в областта на стомаха. Уникални накити с библейски сюжети от сребро с позлата и седеф, икони и изящни богослужебни кръстове от средновековието, факсимилета на глаголически и кирилски текстове и на ценни исторически документи са изложени за кратко в централното фоайе на БАН. Експозицията, посветена на Кирило-Методиевската идея в православното християнство е дело на Центъра по Кирило-Методиевистика и Етнографския музей при Академията и ще продължи до 27 май 2019 година. ", "date": "2019.05.25", "title": "Новините: Най-важното за деня, 25 май"}
{"url": "https://www.actualno.com/society/alo-izmamnici-s-nova-shema-predstavjat-se-za-sveshtenici-news_752341.html", "text": "    Предполагаеми автори на телефонни са наемали от името на свещеници непознати за куриери, които трябвало да доставят парите от жертвата до организаторите, пише dnes.dir.bg. Това се е случило на два пъти, като и в двата случая престъпленията са останали недовършени.      При първия обект на измамата е станала 85-годишна жена от село Стамболийски, която предала на непознат плик с близо 4 000 лева. Мястото, където била извършена измамата е до църквата в населеното място. Впоследствие се оказало, че този непознат е бил помолен от представил се по телефона за божи служител да вземе плика и да го предаде в Хасково. По пътя към града инструкцията била променена след второ позвъняване - да върне парите на жената. Тя обаче не била открита от наетия за куриер 54-годишен жител на село Нова Надежда. Това го накарало да се усъмни и той сигнализирал в РУ-Хасково. Малко по-късно на спешния телефон се получило съобщение от жител на областния център, който заявил, че измамената била баба му, която дала спестяванията си уж за спешна операция на близък.   Подобна схема се разиграла и в Димитровградско. 59-годишен мъж от село Длъгнево също бил подмамен от \"свещеник\" на име Николай. Той го изпратил да вземе плик с пари от мъж от спирка в село Горно Брястово. За тях мнимият свещеник му обяснил, че ще трябва да ги отнесе до Русе, тъй като парите били дарение за деца в неравностойно положение. И тук съобразителността на мъжа му подсказала, че е възможно това да е измама и сигнализирал в управлението, където било установено, че в плика имало 4 000 лева. ", "date": "2019.05.25", "title": "Ало измамници с нова схема - представят се за свещеници"}
{"url": "https://www.actualno.com/europe/23-ma-dushi-sa-arestuvani-predi-finala-mejdu-barselona-i-valensija-news_752321.html", "text": "     23-ма души са арестувани от полицията в Севиля преди финала за Купата на Краля между Барселона и Валенсия тази вечер , пише БГНЕС. Арестите са били извършени през миналата вечер в квартал Нервион, в който се намира стадион \"Рамон Санчес Писхуан\".      Задържаните нямат да могат да гледат мача на живо, уточняват от полицията. До намесата на органите  на реда се е стигнало след сблъсъци между феновете и полицаи, като са били иззети и оръжия. Петима полицейски служители са леко ранени.   Според местните медии задържаните са членове на Бойшос Ноис, група крайни привърженици на Барселона, които са целенасочено са се опитвали да влязат в схватка с на Севиля. Финалът между Барселона и Валенсия е тази вечер от 22:00 часа българско време.    ", "date": "2019.05.25", "title": "23-ма души са арестувани преди финала между Барселона и Валенсия"}
{"url": "https://www.actualno.com/europe/rusija-da-osvobodi-ukrainski-morjaci-prizova-mejdunaroden-tribunal-news_752330.html", "text": "    Международен трибунал призова Русия да освободи \"незабавно\" 24-те украински моряци, арестувани миналия ноември в района на полуостров Крим, информира БГНЕС. \"Руската федерация трябва незабавно да освободи украинските войници, задържани в Керченския проток и да им позволи да се върнат в \" , каза съдия Джин-Хюан Пайк от Международния трибунал за морско право, който се намира в германския пристанищен град Хамбург.      В същото време в решението се отбелязва, че трибуналът не счита за необходимо да изисква от Русия да спре наказателното преследване на моряци и да се въздържа от започване на нови дела. Русия обаче заяви, че няма да участва в изслушванията, тъй като трибуналът не е оторизиран да разглежда украински дела.   Припомняме, че на 25.11.18 г. два плавателни съда на украинския флот нарушиха държавната граница на Русия в Черно море и опасно маневрираха няколко часа, без да отговарят на законовите изисквания на руските власти. Граничната охрана задържа корабите, за което трябваше да използват оръжия. Трима украински моряци бяха леко ранени. Общо на борда са били 22 моряци и двама служители на СБУ. Всички те бяха арестувани по обвинения в нарушаване на държавната граница. ", "date": "2019.05.25", "title": "Русия да освободи украински моряци, призова Международен трибунал"}
{"url": "https://www.actualno.com/society/startira-remontyt-na-istoricheska-zabelejitelnost-v-ruse-news_752328.html", "text": "    Стартира дългоочакваният основен ремонт на Пантеона на възрожденците в . Сградата, която е построена през 70-те години на миналия век, е с влага и мухъл, информира БНТ. Когато вали проливен дъжд вътре тече вода, а локви покриват гробовете на българските революционери. Хачик Лебикян е екскурзовод в Пантеона на възрожденците от десетилетия. Казва, че проблемите в сградата се появили още след построяването ѝ. По стените и таваните избила влага, а при порой водата се стичала и повреждала дървеното пано и паметните плочи.        Течовете създават опасност за живота и на работещите в сградата. През 2001 г. е бил направен ремонт на пространството около сградата. Но тогава са подменени мраморните плочи, които оформят стъпала. На тяхно място е изграден земен насип. Сега в цялостната реконструкция и подмяна на инсталациите на Пантеона на възрожденците в Русе ще бъдат вложени близо 2 000 000 лева .   \"Идеята е, освен да се ремонтира, да бъде монтирано и художествено осветление, както и много модерни мултимедийни съоръжения, които ще прожектират интересни факти от нашата история\", посочи Наталия Кръстева - заместник-кмет по комунални дейности в община Русе. Ремонтът на Пантеона трябва да приключи за 12 месеца и догодина по същото време той отново да бъде отворен за посетители. ", "date": "2019.05.25", "title": "Стартира ремонтът на историческа забележителност в Русе"}
{"url": "https://www.actualno.com/society/nad-600-uchenici-sa-otpadnali-ot-uchilishte-samo-ot-oblast-dobrich-news_752333.html", "text": "    Повече от 600 от област Добрич са отпаднали от образователната система през учебната 2017 г./2018 г. 530 от тях са спрели своето обучение още в етапа на основното образование , съобщава БНР.       С 462 по-малко са учениците в общообразователните училища в област Добрич в сравнение с предходната година. Сред отпадналите ученици най-голям е делът на емигриралите в чужбина, следвани от напусналите по семейни причини, а малко над 9% са отписалите се поради нежелание да учат .   За учебната 2018 г./2019 г. записаните деца в детските градини са с близо 50 по-малко в сравнение с предходната. 73 на сто от педагогическия персонал е на възраст над 40 г., а едва 1% от педагозите са под 25-годишна възраст. ", "date": "2019.05.25", "title": "Над 600 ученици са отпаднали от училище само от област Добрич"}
{"url": "https://www.actualno.com/asia/arheolozi-otkriha-3-500-godishni-hetski-jeroglifi-vytre-v-plevnja-news_752334.html", "text": "    Археолозите са открили 3 500-годишни хетски вътре в плевня , разположена в историческия регион на Кападокия в Турция, което се очаква да хвърли светлина върху древното царство, пише БГНЕС. Ръководителят на разкопките професор Юсел Ченюрт заяви пред репортери, че са открили безценните йероглифи в района на Гюлшехир в централната провинция Невшехир. Професорът отбелязва, че парчетата са от Табалското кралство и ще допринесат значително за осветляването на историята на неохетското царство.      Междувременно селският жител Дервиш Учар заяви, че конюшнята преди това е била използвана от жители, които са държали добитъка си вътре, а служителите веднага са я поставили под закрила след откриването на древните артефакти. Йероглифите ще бъдат откъртени от експертни каменоделци и ще бъдат прехвърлени в Дирекцията на музеите в Невшехир за по-нататъшни изследвания.   Царството Табал се е появило след падането на хетската империя в Южна Централна Анадола. То е и дом на приказни постройки, пещерни църкви и подземни селища. ", "date": "2019.05.25", "title": "Археолози откриха 3 500-годишни хетски йероглифи вътре в плевня"}
{"url": "https://www.actualno.com/curious/dneven-horoskop-za-26-maj-news_752368.html", "text": "     Овен       Тази неделя се пазете от необмислени изказвания. Сега те може да ви струват много повече, отколкото си представяте. Казана дума - хвърлен камък. Телец Тази неделя ви предстои да намерите нещо много интересно. Каквото и да е това - отделете му достатъчно внимание, за да го изучите.   Близнаци Тази неделя се пазете от прибързани заключение. Намирате се едва в началото на пътя и имате още предизвикателства пред себе си. Рак     Тази неделя направете нещо приятно за себе си. Много вероятно е в скоро време да нямате тази възможност, затова използвайте деня максимално. Лъв Тази неделя потърсете съмишленици и обсъдете важните въпроси, които ви вълнуват. Сега имате нужда от обмяна на мнения. Дева Тази неделя е ден за мечти, но едва ли ще имате всички възможности за това. Съобразете се с действителността и не натоварвайте околните с бляновете си.   Везни Тази неделя смиреността ви ще ви даде много позитиви. Това не означава да се примирите, но засега нямате възможност за друго поведение. Скорпион Тази неделя те си представяйте апокалиптичен развой на събитията. Страховете ви надвишават реалността. Възвърнете спокойствието си. Стрелец Тази неделя е време за нещо ново. Разчистете около себе си от миналото и не позволявайте то да ви дърпа назад. Козирог    Тази неделя е добро време за спорт, особено за такъв, в който не сте опитвали силите си. Спазвайте всички инструкции и правила за безопасност. Водолей Тази неделя може да наблегнете на онези дейности, на които им трябва съвсем мъничко, за да бъдат довършени. Представете си колко ще ви е хубаво, след като приключите с тях. Риби Тази неделя потърсете себе си в непривичните неща. Рутината ще ви действа отчайващо. Жизнено важно е да търсите нови начини за действие. ", "date": "2019.05.25", "title": "Дневен хороскоп за 26 май "}
{"url": "https://www.actualno.com/america/akula-othapa-kraka-na-10-godishno-momche-news_752357.html", "text": "    10 годишно момче загуби крака си докато плуваше с по-малката си сетричка край Нумеа, Нова Каледония, предаде БГНЕС. . Детето, загубило крака си, е откарано в болница с разкъсвания и в областта на стомаха.      Свидетели на инцидента твърдят, че нападението най-вероятно е дело на бича акула. Нова Каледония, която се намира в североизточна Австралия, е френска отвъдморска територия, а нападенията от акули са често срещано явление в изключително красивия тихоокеански район.    ", "date": "2019.05.25", "title": "Акула отхапа крака на 10-годишно момче"}
{"url": "https://www.actualno.com/europe/frenskata-policija-razprostrani-snimka-na-atentatora-ot-lion-news_752325.html", "text": "    Полицията публикува в Twitter призив към свидетели и снимка от охранителни камери на заподозрения за в Лион, онфотмира dnes.bg. Мъжът е определен, като \"опасен\". Той е заснет да оставя чанта пред пекарна малко преди експлозията, след което е избягал с велосипед.       Полицейски източници го описват като мъж от европейски или северноафрикански тип, облечен в бежови бермуди, с тъмни очила и с армейски зелен шал. Трима от 13-те ранени при вчерашното нападение в центъра на френския град Лион са все още на лечение в болница.   Припомняме, че специалисти по борба с тероризма разследват експлозията, възникнала около 17:30 ч. вчера, местно време, до пекарна на улица \"Виктор Юго\" в пешеходна зона на Лион. ", "date": "2019.05.25", "title": "Френската полиция разпространи снимка на атентатора от Лион"}
{"url": "https://www.actualno.com/society/shte-byde-li-remontirana-mineralnata-banja-v-sofijskija-kv-gorna-banja-news_752382.html", "text": "    Старата минерална баня в квартал \"Горна баня\", която от десетилетия е изоставена, неотдавна смени собственика си, информира . Преди повече от месец държавата чрез Министерството на регионалното развитие и благоустройството я е прехвърлила безвъзмездно на Столична община. Какво ще последва от този акт - дали ще се възстанови балнеоложката дейност или ще я превърнат в музей, както стана с Централната минерална баня в София, питат се сега жителите на квартал .      Апостол Григоров отправи писмено запитване до Столична община, относно съдбата на банята. В отговор заместник-кметът по транспорт на София Дончо Барбалов посочва, че е възложено на общинската дирекция \"Транспортна инфраструктура\" да се отремонтира настилката на тротоарите на улиците, които са в близост до минералната баня. Но за нея в писмото няма уточнение.   Чрез пост във Фейсбук групата \"Горна баня\" заместник-кметът по култура - доцент Тодор Чобанов съобщава за прехвърлянето на собствеността на банята. Пак там той посочва и стъпките, които предстоят. \"Ще изготвим и внесем при колегите възлагателно писмо за откриване на процедура за обществена поръчка за ремонта, както и писмо до Главния архитект за актуализация на устройствените решения на парка, съобразно новото имотно състояние на зоната\", пише Чобанов.\r\nИнициативен комитет от граждани на квартала от години търси начин да се реставрира сградата на банята. \"Но не просто за хигиенни нужди, а с лечебна цел\", изрично подчертават организаторите. Прехвърлянето на собствеността на банята от държавата на Столична община е крачка в тази посока. Проблемът е, че по-голямата част от дебита на двата минерални извора \"Домус дере\" и \"Хазната\", е даден на концесия на бутилираща компания.  От десетилетия горнобанската минерална вода е изнасяна в Англия, като много болници в Лондон пиеха само нея. Преди години в сградата на банята все още имаше балнеолечебен кабинет и вани, спомнят си жители на квартала. Сега вратите и прозорците са заковани, само от чучурите се лее ценната минерална вода. Основният дебит на минералната вода е даден на концесия за бутилиране от Министерството на околната среда и водите за период до 2035 г. ", "date": "2019.05.25", "title": "Ще бъде ли ремонтирана минералната баня в софийския кв. \"Горна баня\"?"}
{"url": "https://www.actualno.com/society/cenni-eksponati-za-kirilo-metodievskata-ideja-v-pravoslavieto-izlojeni-za-kratko-v-ban-news_752335.html", "text": "     Уникални накити с библейски сюжети от сребро с позлата и седеф, икони и изящни богослужебни кръстове от средновековието, факсимилета на глаголически и кирилски текстове и на ценни исторически документи са изложени за кратко в централното фоайе на . Експозицията, посветена на Кирило-Методиевската идея в православното християнство е дело на Центъра по Кирило-Методиевистика и Етнографския музей при Академията и ще продължи до 27 май 2019 година.      „Благодарение именно на Кирил и Методий, християнството се утвърждава в българската държава и това личи в културата и в народното творчество. Ето, тази година честваме 1150 години от успението на Св. Константин-Кирил Философ - повече от едно хилядолетие България е християнска държава“, изтъкна и.д. директор на музея доц. д-р Петко Христов, представяйки пред витрината с артефакти за Кирило-Методиевото влияние в православието. \"Кирил и Методий са тези, които превеждат Светото писание на старобългарски език и както обичам да казвам по много международни форуми, особено на приятелите от Македония и от Сърбия - единствената държава в света, в която българският език, който е от славянската група и кирилицата  не са променяни от 894 година, е моята държава България \" - добави той.    Преправянето на създадената от Кирил глаголица от учениците му в кирилица, според доц. Христов е държавническа и православна мисия: „Факт е, че Папата благославя глаголицата в Рим и затова тя се запазва като литургична азбука в Хърватия почти до XIX век., а кирилицата е създадена в България от учениците на Кирил и Методий за нуждите на българския княжески двор и от 894 г. е официалната азбука и в княжеската канцелария, и в българската църква“. Отражения      Рисунка:  По въпроса защо Кирил и Методий се изобразяват, държащи кирилицата,  доц. Христов е категоричен - тя се поставя в ръцете им, защото е посветена на тях. „Това е осмислянето. Така са го възприемали. Все пак култът, с който българският народ се идентифицира, съществува и той приема визуални форми“, коментира пред той.\r\nОще в ранното средновековие се утвърждава култът към славянските пръвоучители и в различни исторически периоди придобива много важна българистична страна като част от  националната идентичност, което проличава и през византийския период, и особено през мюсюлманския, категорични са изследователите. Първите изображения на Кирил и Методий датират от XI и XII век - те са на светци, които не държат букви , отбеляза доц. Десислава Найденова от Кирило-Методиевисткия център на БАН и посочи като пример, че в с. Курбиново в околносттите на Охрид има изображение от 1191 г. със запазени надписи \"Кирил и Методий, учители на българите“.   Популярният сюжет, в който Светите братя са с кирилицата в ръце, е от по-късния период на българското Възраждане, когато започват масово да се появяват такива техни изображения. Едно от най-впечатляващите и често интерпретирани в съвремието е на неповторимия Зарий Зограф в Троянския манастир от 1847 г. Подобни изображения на първоучителите с глаголически букви няма открити. Представянето на Светите братя с кирилски букви в ръце става особено популярно след като се разпространява една печатна гравюра, поместена в “Български буквар”, издаден в Москва през 1844 г., съобщи пред доц. Найденова. Гравюрата е озаглавена „Български книжици”. На нея двамата славянски просветители са представени обърнати един към друг в монашески дрехи с качулки на главите и държат свитък с кирилската азбука , уточни тя.\r\nОбяснението за този сюжет тя вижда в споровете сред изследователите през XIX век коя азбука е първа - глаголицата или кирилицата и във факта, че според някои учени първата азбука, която са създали Кирил и Методий е кирилицата. По това време сред българските възрожденци е била много разпространена идеята, че Кирил и Методий са нашите покръстители, от които приемаме християнството и даже в някои от стенописите по възрожденските църкви и манастири те са изобразени точно като покръстители на българите, посочи още доц. Найденова. Животът на глаголицата  В последните години проучванията на изследователите - и филолози, и археолози - доказаха, че глаголицата не изчезва изведнъж през X век, когато може би се появява в двора на цар Симеон кирилицата. Защо кирилица и защо по времето на Симеон? Според доц. Найденова - защото цялата му политика на български владетел е насочена към това България да наподобява Византия. „Ако се вгледаме в кирилицата или в някои от по-старите текстове, се вижда колко много прилича тя на гръцкото писмо. Кирилицата не е толкова оригинална по своята ортография и палеография, както е глаголицата“, отбеляза тя.\r\nТя е категорична, че много дълго време двете писмености съществуват паралелно. „Пише се на кирилица, повечето паметници са на кирилица, но това в никакъв случай не означава, че глаголицата не се употребява“, казва тя. „Има много произведения като „Апостола“, „Псалтира“ и др., в които понякога се срещат цели изречения или букви на глаголица на правилно място в кирилския текст, което най-малкото показва, че тези произведения са били създадени на глаголица векове преди да се направи съответния препис“, отбеляза тя и посочи на едно от таблата в изложбата и обратен пример - факсимиле на записки на кирилица между редовете на глаголически текст.\r\n„Това е Зографското евангелие, което е писано на глаголица в края на X – началото на XI век. Намерено е в Света гора, където са разбирали глаголица. Интересното е, че явно през XIII – XIV век някой на Зограф е добавил към Евангелието синаксар, писан на кирилица. Синаксарът е този списък, който указва в кой месец на кой ден кой светец трябва да честваме. Най-вероятно същият писач, който е съставил синаксара прави и кирилските вписвания в маргиналното поле. По същия начин в друго евангелие, отново намерено на Света гора, което се казва Мариинско евангелие, има един лист на кирилица писан през XIV в.“, разказа доц. Найденова. Тезата, че кирилицата веднага измества глаголицата съществува дълго време в славистиката и едва напоследък, от 15 - 20 години, започнаха да се появяват изследвания, които показват, че примерно Триодът (богослужебна книга, отразяваща подвижните празници в годината, в зависимост от Великден), може би е бил създаден на глаголица. В негови късни преписи се откриват изречения и букви, които показват, че най-вероятно оригиналът е бил писан на глаголица. Следователно, може би това произведение също е писано на глаголица, но това е в сферата на догадките, добави доц. Найденова. Тя е убедена в дългата паралелна реалност на двете азбуки. Показателен е фактът, че в глаголически ръкописи, не само в Зографското евангелие, има кирилски бележки, а в кирилските ръкописи пък има обозначения на глаголица.\r\nНа въпроса на  ако Кирил и Методий можеха да видят кирилицата, как би им се сторила, доц. Найденова предположи, че би им се видяла по-опростена . „Ако приемем, че Кирил и Методий са се стремели да създадат едно толкова оригинално писмо като глаголицата, което да бъде много символично, защото знаем, че глаголицата започва с кръстния знак, което е буквата „А“..., то може би за тях кирилицата би била опростяване на това, което са вършили и ги връща към гръцкото писмо. Те са били византийски сановници, византийски дипломати и всъщност за тях това е добре познато писмо“, смята изследователката. Какво е кирилицата  „ Истината е, че кирилицата е промяна на графичната система – буквата „А“, изписана вместо по един начин - по друг, но геният на Кирил и Методий, независимо дали говорим за глаголицата или за кирилицата, е в това, че успяват да изнамерят онези звукове и букви, които да отговорят на фонетичните особености на езика на славяните “, подчерта доц. Найденова. „Гърците нямат „б“, „ъ“, „я“ ... – всичко това е отразено в глаголицата, а килрилицата просто променя вида на буквата, но запазва концепцията, запазва идеята – писменост на говорим език, което именно е гениалното в Кирило-Методиевото дело“, добави тя.\r\nСпорно е кога наименованието \"кирилица\" се употребява за първи път. В славистиката съществува мнение, каза още тя –  че названието „кирилица“ най-напред е било дадено на глаголическото писмо в чест на неговия изобретател Константин-Кирил Философ и че едва впоследствие, когато глаголицата престанала да се употребява, било прехвърлено на азбуката – дело на учениците му. „В славистичната наука е категорично установено, че Константин-Кирил Философ е изобретил за нуждите на славянското богослужение във Велика Моравия глаголическата азбука. Всички негови съвременници и последователи изтъкват, че той е автор на едно съвсем ново писмо. посочи още доц. Найденова. Из изложбата:       Снимки:            Автор:  ", "date": "2019.05.25", "title": "Ценни експонати за Кирило-Методиевската идея в православието – изложени за кратко в БАН"}
{"url": "https://www.actualno.com/america/masova-strelba-v-bar-v-nu-djyrsi-news_752304.html", "text": "    Днес около 12:30 ч. местно време бе открита масова стрелба пред бар на булевард \"Брунсуик\" в Трентън, Ню Джърси, съобщава БГНЕС. Полицейските служби информират, че най-малко 10 души са ранени . Според говорителя на полицията в Трентън - капитан Стивън Варн, петима мъже и още толкова жени са били отведени в местни болници.       Полицейският служител добави, че една от жертвите е ранена критично и ще се наложи спешна операция. В момента инцидентът се разследва. Градският съветник на Трентън - Джерел Блейкли осъди , наричайки я \"касапница\".   Инцидентът възниква почти година след стрелба на събитието „Арт нощ“ в Трентън, при което един човек загина, а 22 бяха ранени. ", "date": "2019.05.25", "title": "Масова стрелба в бар в Ню Джърси"}
{"url": "https://www.actualno.com/cosmos/brojat-na-otchetenite-izvynzemni-otvlichanija-se-e-uvelichil-otbeljazva-uchen-news_752347.html", "text": "    Проучвания сочат, че до 6% от американците твърдят, че са били отвлечени от извънземни. Хората споделят, че са отвеждани чрез \"летящи чинии\". , пише БГНЕС.      Историите за са разнообразни. Съществуват и няколко общи обяснения за тези експерименти, от страна на извънземните. Едно от тях е, че извънземните са пред заплаха за репродуктивно изчезване в техния роден свят. Те вече не могат успешно да се размножават и така са дошли на Земята, за да използват хората като инкубатори, размножавайки чуждо потомство. Другото е, че извънземните произвеждат хибридни същества, които по някакъв начин ще им помогнат да превземат нашата планета.   Учените, разбира се, са скептични по отношение на подобни твърдения. Никога не е имало никакви убедителни доказателства, че отвличанията се случват. Никой никога не е показвал снимка или видео на случващото се или не е предоставил артефакт от летящите чинии. Но преподавател от Оксфордския университет в Англия смята, че отвличанията са реални. Йон Ки, който преподава корейски в университета, твърди, че знае каква е целта на извънземните. В подкрепа на своята неортодоксална теория, Ки отбелязва, че от няколко десетилетия броят на отчетените извънземни отвличания се е увеличил .\r\nТой основава това твърдение на работата на Дейвид Джейкъбс - пенсиониран историк от университета в Темпъл, публикувал няколко книги по уфология и управляващ Международния център за изследване на отвличанията. Джейкъбс е интервюирал повече от 1 000 души, които твърдят, че са били отвлечени, използвайки хипнотична регресия, позволяваща им да си припомнят своите неземни срещи с извънземни. Ки възприема твърденията сериозно и свързва нарастващия брой на отвлечените, каталогизирани от Джейкъбс, с увеличаването на парниковите газове в атмосферата.  Той не предполага причина и следствие: експериментът с отвличанията не е отговорен за глобалното затопляне. По-скоро това е реакция към него. Чрез създаването на нов модел Хомо сапиенс, този проект ще елиминира необходимостта от трудни климатични споразумения или сложни геоинженерни проекти. Също така ще помогне на самите извънземни, за които се твърди, че живеят сред нас, да запазят частта от тяхната ДНК, намираща се в температурно-толерантните хибриди.\r\nВ крайна сметка тази странна теория ще бъде оправдана или победена чрез наблюдение. Невъзможността да се различи нещо странно във външния вид на хибридите е едновременно удобство и неубедителност. Те живеят сред нас, но ние не забелязваме.    ", "date": "2019.05.25", "title": "Броят на отчетените извънземни отвличания се е увеличил, отбелязва учен"}
{"url": "https://www.actualno.com/blagoevgrad/vzriviha-rychna-granata-otkrita-v-chasten-imot-news_752317.html", "text": "    Военнослужещи от Сухопътните войски унищожиха невзривен боеприпас, открит в частен имот. Формированието за овладяване и/или преодоляване на последствията от бедствия (ФОППБ), от състава на Бригадното командване - Благоевград, с ръководител капитан  Димитър Димитров, разузна вчера, 24 май, един брой силно корозирала ръчна , без видима маркировка. Боеприпасът е намерен при почистване на мазе в частен имот в село Лелинци, област Кюстендил.      Откритият боеприпас е надлежно транспортиран и унищожен. В продължение на пет часа - от 15:00 ч. до 20:00 ч. формированието води разузнаване, транспортиране и унищожаване на открития невзривен боеприпас. Военнослужещите са действали  на основание отправено искане на главния секретар на МВР и по заповед на Командира на Сухопътните войски  генерал-майор Михаил Попов.   До пристигането на модулното формирование, мястото, на което е открит боеприпасът, е било охранявано от органите на МВР. ", "date": "2019.05.25", "title": "Взривиха ръчна граната, открита в частен имот"}
{"url": "https://www.actualno.com/crime/s-opasnost-za-jivota-e-myj-namushkan-s-noj-v-botevgrad-news_752379.html", "text": "    Мъжът, който бе с нож в Ботевград, е настанен в столичната болница \"Света Анна\", информира БГНЕС. Пострадалият е на 29 г. Направена му е 5-часова операция.      Припомняме, че инцидентът възникна вчера около 15:30 ч., като все още не са оповестени причините за случилото се. Към момента е ясно само, че се води се досъдебно производство.    ", "date": "2019.05.25", "title": "С опасност за живота е мъж, намушкан с нож в Ботевград"}
{"url": "https://www.actualno.com/society/za-kakvo-mechtae-finalistyt-ot-glasyt-na-bylgarija-hristian-nenov-video-news_752309.html", "text": "    Христиан Ненов започва да се занимава с музика още когато е бил едва 7-годишен. Сега, само на 21 г., той вече има немалко авторски песни. Дебютното му участие пред публика в концерт се е състояло по време на откриването на първия МОЛ във Варна. През 2016 г. Христиан е бил част от \"България търси талант\", но пътят му във формата приключва на финалната права. Малко след това, той заминава за Англия, но по-късно разбира, че там не е неговото място. Заради това, талантливият българин е решил да се премести в Северна Ирландия.       \"Докато един ден не получих обаждане, че започват записите за \"Гласът на България\". Поканиха ме, ако искам да участвам. Първоначално не осъзнах, че за да направя този избор, ще трябва да напусна работа, тъй като е необходимо да бъда в България за около половин година, а няма как да си взема толкова дълга отпуска. \", разказа с вълнение пред Христиан.   Той сподели, че не е мислил с какво може да го изненада животът, след края на предаването, но вече е амбициран да издаде първи самостоятелен албум с авторски песни. Христиан е един от в \"Гласът на България\". Може да го подкрепите, като гласувате за него по време на финалния кръг на предаването - тази вечер от 20:00 ч. по БТВ.    ", "date": "2019.05.25", "title": "За какво мечтае финалистът от \"Гласът на България\" - Христиан Ненов (ВИДЕО)"}
{"url": "https://www.actualno.com/society/prognoza-za-vremeto-25-maj-sybota-news_752173.html", "text": "    Днес над България ще е предимно слънчево. След обяд, главно над източните и планинските райони от страната, отново ще се развива купеста и купесто-дъждовна облачност и на места там ще превали и прегърми.      Ще духа умерен до силен поривист западен вятър. Максималните температури ще са предимно между 22° и 27°. Атмосферното налягане ще се повиши и ще е около средното за месеца. Това съобщи пред Агенция \"Фокус\" дежурният синоптик Мартин Славчев от Националния институт по метеорология и хидрология (НИМХ).\r\nПреди обяд над Черноморието ще бъде предимно слънчево, но след пладне ще се развива купеста и купесто-дъждовна облачност и ще има валежи, по северното крайбрежие - придружени с гръмотевици. Ще духа умерен до силен поривист западен вятър. Максималните температури ще са между 20° и 23°. Вълнението на морето ще е 1 - 2 бала. Температурата на морската вода е 16° - 20°.\r\nПреди обяд в планините ще е предимно слънчево, но ветровито. Ще духа умерен, по високите и открити части - силен вятър от запад-северозапад. След обяд ще се развива купеста и купесто-дъждовна облачност и на много места ще превали и прегърми. Максималната температура на височина 1200 метра ще е около 15°, на 2000 метра - около 10°.  В неделя ще бъде предимно слънчево. След обяд над планинските райони ще се развива купеста облачност, но само на отделни места ще превали и прегърми. Ще духа слаб до умерен вятър от юг-югоизток. Максималните температури ще бъдат между 24° и 29°.\r\nВ понеделник и вторник отначало в Западна България, а впоследствие на много места в северозападната половина от страната около и след обяд отново ще се развива купеста и купесто-дъждовна облачност и ще има валежи, придружени с гръмотевични бури. Преди обяд, както и в Източна България, където вятърът от юг ще се усили, ще има повече слънчеви часове. Преобладаващите дневни температури ще са между 25° и 30°. ", "date": "2019.05.25", "title": "Прогноза за времето - 25 май (събота)"}
{"url": "https://www.actualno.com/europe/hiljadi-semejstva-izljazoha-na-protest-sreshtu-abortite-v-hyrvatija-news_752367.html", "text": "    Хиляди хора, участващи в борбата срещу абортите, излязоха по улиците на днес, съобщава \"Фокус\". В Загреб полицията задържа за кратко около дузина протестиращи за правата на жените, които се опитаха да блокират ежегодния \"Марш за живота\" . А в шествието се включиха около 5 000 души. Сред множеството се срещаха и деца с балони, а демонстрантите носеха плакат, който гласеше: \"Да защитим най-застрашеното малцинство в Хърватия - неродените деца\" .      Хиляди други активисти против абортите също излязоха в крайбрежните градове Сплит и Задар. \"Детето трябва да бъде защитено от зачеването до раждането\", казва 34-годишният Иван Плесе - теолог. Той се включи в протеста заедно със съпругата си и 10-месечното им момченце. Абортът е легален до 10-та седмица от бременността в Хърватия, по закон от 1978 г. Но процедурата става все по-ограничена, тъй като нарастващият религиозен натиск подтиква лекарите да отказват аборти от морални съображения.    ", "date": "2019.05.25", "title": "Хиляди семейства излязоха на протест срещу абортите в Хърватия"}
{"url": "https://www.actualno.com/society/cvetni-mozajki-ot-kapachki-i-bjala-sova-posreshtat-posetitelite-v-stolichnija-zoopark-news_752354.html", "text": "    Цветни мозайки от пластмасови капачки и бяла сова посрещат стотиците посетители на столичния зоопарк през почивните дни, информира БГНЕС. Инициативата се нарича „МузайКАП“ и се провежда се за втора поредна година.        Тази година на платната са изобразени Вълк и Благороден елен, а те бяха прибавени до миналогодишните Балканска пъстърва, Дървесна жаба, Дъждовник, Къдроглав пеликан и Червеногуша гъска. „Всички животни, които са включени в тези гигантски мозайки, са представители на българската фауна и се срещат в защитените от „Натура 2000“ зони. Нашето послание към посетителите е да рециклират, както и децата да получат познания за различните видове животни“, разказа Катерина Зарева-Симеонова - ръководител на Екологичния научно-образователен център.   Капачките за работилницата пък са закупени от инициативата „Капачки за бъдеще“, която набира средства за закупуване на кувьози за родилните отделения в различни наши болници. „Тази идея е доста стара и отлежаваше. Може би чакаше партньорството със зоологическата градина. Няколко години планираме подобна мозайка и сега намерихме най-подходящия ѝ облик. Един от най-големите, с които светът се бори“, подчерта Росица Маринова - художник и един от организаторите.\r\nОсобен интерес сред посетителите на зоопарка в почивните дни предизвиква и един от новите му обитатели – полярната сова на име Тундра. Тя живее в специално пригодена клетка. За нея ще се грижи дресьор, а животното ще бъде използвано за демонстрации с образователна цел. Совата идва в зоопарка след като е закупена от младо момиче, което иска да я гледа като домашен любимец. Съвсем скоро дамата разбира, че това не е никак лесна работа, защото птицата изисква специални грижи и има нужда от много свободно пространство.  „Животното се чувства добре. Имаме големи планове за нея“, сподели Мария Тереза Кортес, която се грижи за птицата. ", "date": "2019.05.25", "title": "Цветни мозайки от капачки и бяла сова посрещат посетителите в столичния зоопарк"}
{"url": "https://www.actualno.com/america/medici-izvyrshvat-ochni-hirurgichni-operacii-v-samolet-bolnica-news_752375.html", "text": "    Около 20 лекари и медицински сестри са включени в международния екипаж на \"Флаинг ай\" - единствения в света -болница, съобщава dariknews.bg. Във въздушното болнично заведение се извършват очни хирургични операции и се хвърля светлина върху най-новите медицински открития в офталмологията. На пръв поглед тази летяща болница не се различава от другите търговски самолети на летището в чилийската столица Сантяго.      Когато влезе в самолета, обаче, човек вижда модерен медицински център, който прекарва 80% от времето си през годината в обучаване на офталмолози в четирите краища на света. Самолетът-болница е собственост на американската неправителствена организация \"Орбис\". В резултат на споразумение между Католическия университет в Чили и \"Орбис\" самолетът-болница кацна в южноамериканската страна, за да обучи чилийски, боливийски и перуански медици.   28 офталмолози, анестезиолози и медицински сестри от 15 държави участват в обучаващия екип, който извършва също безплатни операции на катарактата и лекува увреждания, свързани с глаукома . \"Моята болница сменя пейзажите и пациентите на всеки 3-4 месеца\", каза 31-годишният чилийски офталмолог Андреас ди Лусиано, който отговаря за обучението в областта на хирургията. \"Участниците говорят различни езици. Климатът се променя. Една болест заменя друга\", допълва той. ", "date": "2019.05.25", "title": "Медици извършват очни хирургични операции в самолет-болница"}
{"url": "https://www.actualno.com/vraza/otkriha-pametnik-na-kinorejisiora-ludmil-kirkov-vyv-vraca-news_752091.html", "text": "    Кметът Калин Каменов и актьорът Филип Трифонов откриха официално паметник-чешма на емблематичния кинорежисьор Людмил Кирков, роден във Враца и заснел едни от най-великите български филми - „Момчето си отива“, „Оркестър без име“, „Селянинът с колелото“.      „Горд съм, че съм кмет на граждани, които съхраняват миналото и паметта на своите видни личности. Преди години Людмил Кирков увековечи Враца във филма „Момчето си отива“, днес ние продължаваме неговото дело. Именно това ни прави силни и единни. С изграждането на паметника-чешма за нашия известен съгражданин и присъствието на Филип Трифонов, изиграл ролята на Ран, ние доказахме, че „Момчето не си отива“. Благодаря на всички, които дариха средства за реализирането на проекта, както и на скулптора Милен Каменов. Нека пазим направеното и да продължаваме да развиваме нашия град!“, заяви кметът Каменов при откриването на паметника на световноизвестния кинорежисьор.\r\nАктьорът Филип Трифонов сподели, че приема Враца като свой втори роден град, защото е дълбоко свързан с него. „Няма по-логично от това, паметникът за Людмил Кирков да бъде открит в Деня на българската просвета и култура и славянската писменост. Поздравявам кмета Каменов, скулптора Милен Каменов, дарителите и всички жители на Враца, от името на кинематографистите в България. Бъдете горди, защото градът ви е дом на личности като проф. Андрей Николов, Мистер Сенко и Людмил Кирков! Честит празник!“ – с тези думи Филип Трифонов се обърна към присъстващите.\r\nПаметникът-чешма бе осветен от Негово Високопреосвещенство Врачански Митрополит Григорий, в съслужие със свещеници от епархията.  Идеята за създаване на монумента е на Инициативен комитет „В памет на Людмил Кирков“, с председател Филип Трифонов и зам.-председател - Евелина Васкова, директор на Дома на науката и техниката. Средствата за изграждането на барелефа и цялостната архитектурна композиция са събрани чрез дарения на частни лица, сдружения, фирми и от проведени благотворителни инициативи в града.\r\nАвтор на паметника е скулпторът Милен Каменов. Модерната визия е подчинена на формата на кинолента, съчетаваща чешма и барелеф, пластично изграден, извисяващ се над композицията, така че всеки отпивайки от „извора“ да направи своя символичен поклон пред таланта на бележития врачанин - Людмил Кирков. На постамента са изписани биографични и кинематографични данни за врачанина.\r\nНа официалното откриване на паметник-чешмата присъстваха министърът на регионалното развитие и благоустройството инж. Петя Аврамова, областният управител Малина Николова, председателят на общинския съвет Румен Антов, общинският съветник д-р Иво Ралчовски, заместник-кметовете Мария Попова и Петя Долапчиева, главният архитект на Община Враца Чавдар Спасов, дарители, както и  десетки признателни врачани и гости на града.    В знак на преклонение и почит пред паметника бяха поднесени цветя. ", "date": "2019.05.25", "title": "Откриха паметник на кинорежисьора Людмил Кирков във Враца"}
{"url": "https://www.actualno.com/crime/ostaviha-za-postojanno-v-aresta-32-godishnija-ubil-jena-predi-10-g-news_752252.html", "text": "     Делото за мярката на обвиняемия бе гледано при закрити врата по настояване на задържания. Мотив за искането му бе, че се налагало да изнесе подробности от интимния си живот и не желаел те да стават публично достояние. Извършителят е управител билярден клуб в Пловдив, а негов съучастник и подбудител на е синът на 56-годишната жена, превърнала се в жертва, който същ е на 32 г.        Така, след , единственият заподозрян и обвинен по случая е управителят на пловдивски билярд клуб. По време на заседанието магистратите решиха, че има достатъчно доказателства и опасност мъжът да се укрие. Това бе основният мотив той да бъде оставен в ареста. Определението не е окончателно и може да бъде обжалвано пред Апелативния съд-Пловдив.   Припомняме, че 32-годишният мъж бе привлечен като обвиняем на 22.05.19 г. от Окръжна прокуратура в града под тепетата. Той е обвинен в това, че на 30.09.09 г. е отнел чужди движими вещи – дамска чанта, съдържаща документи, портфейл, ключове и пари, от владението на 56-годишна жена, с намерение противозаконно да ги присвои. За да извърши деянието си той е употребил сила. В злощастния ден жертвата се е прибирала в жилищната кооперация, в която живеела. На стълбището след входната врата тя била нападната от непознат  мъж, който дръпнал дамската й чанта и побягнал. А когато се развикала за помощ той й нанесъл пет прободно-порезни рани с нож в областта на корема и предмишницата.\r\nСъседи повикали Бърза помощ, но въпреки лекарската намеса, пострадалата е починала седмица по-късно. Първоначално извършителят на престъплението не е бил открит. През миналата година делото е било възобновено с оглед необходимост от извършване на допълнителни действия по разследването. Първоначално 32-годишният мъж бе задържан за 72 часа, но после бе взета мярка за постоянен арест, спрямо него. За престъплението, по което е обвинен, законът предвижда наказание от 15 години до 20 години „лишаване от свобода“, доживотен затвор и доживотен затвор без право на замяна.   ", "date": "2019.05.25", "title": "Оставиха за постоянно в ареста 32-годишния, убил жена преди 10 г."}
{"url": "https://www.actualno.com/society/naj-sladkijat-den-sybira-malki-i-golemi-v-morskata-gradina-na-varna-news_752258.html", "text": "    За десета поредна година във днес ще се проведе детският и младежки форум „Най-сладкият ден“, информира \"Фокус\". Събитието ще се състои на входа на Морската градина от 10:00 ч. до 20:00 ч., обяснява Пламена Николова - един от организаторите на празника. Програмата предвижда множество забавления и изненади за малки и големи. Тя обединява работилници за приложно творчество, уъркшопове, в които малките посетители ще участват в конкурси , състезания с предметни награди и лакомства.      Както всяка година, така и тази, ще има много балони, дегустации на сладоледи, торти, сладкиши, бонбони, надяждане с шоколадови шишчета. Програмата на целодневния форум е изпъстрена с песни и танци, демонстрации по айкидо, вокални изпълнения на млади поп и джаз таланти, народна музика, рок банди, класическа китара, оперни изпълнения, спортен рокендрол, хип хоп и стрийт денс. „ Ежегодно на сцената даваме възможност за изява на около 1 200 деца от варненските школи и състави. Ще има много изпълнения на поп и джаз таланти, ще има народна музика, ще се насладим и на оперно изпълнение. На сцената ще видим и виртуозния пианист Тони Троев, който пристига от Шумен специално за изданието ни. В края на деня ще дадем възможност на изпълнители на класическа китара и рок банда също да се изявят“, допълни Пламена Николова.   Тази година, предвид това, че Варна е Европейски град на спорта, от 14:00 ч. ще се проведе спортен флашмоб. Той е организиран от сдружението „Благотворителност и спорт“. Новост в програмата е и демонстрация по приложна наука, организирана съвместно с Варненския свободен университет. ", "date": "2019.05.25", "title": "„Най-сладкият ден“ събира малки и големи в Морската градина на Варна"}
{"url": "https://www.actualno.com/curious/2-te-zodii-koito-nikoj-myj-ne-moje-da-iztyrpi-news_751690.html", "text": "           Изключително своенравни, инатливи и чувствителни дами. Телците може да се превърнат в истински кошмар за всеки мъж. Те имат мнение, което никой не може да промени. Имат си навици, които също не подлежат на промяна. Емоционалността им е изключително голяма и реагират на всичко много първично. Заради това и скандалите с Телците никак не са изключение, а почти всекидневие.   Жените от зодия Телец са много инатливи и могат да ти съсипят живота напук, без изобщо да имат основателна причина да държат на своето. Обичат силно, но и ревнуват много силно. Точно за това много мъже не успяват да свикнат с този контрол и си тръгват след поредния скандал по повод това къде и с кого са били. Девите вървят с високо вдигната глава. Те не правят компромиси и обичат всеки да правя нещо за тях, но никога да връщат услугата. Имат си точно определени навици, с които всички трябва да се съобразяват, но Девата никога няма да ги промени, ако някой има нещо против.  Девите се обиждат много лесно и прощават много трудно. Понякога може да ти се сърдят с дни, без изобщо да имаш кой знае каква вина. Отмъщават жестоко и ако направиш нещо нередно, ще ти го върнат тъпкано. Изобщо не са лесни са разбиране и логиката им е най-трудна за разгадаване. Жените Деви се обичат трудно и трябва добре да знаеш това, преди да решиш да влезеш в сърцето им. ", "date": "2019.05.25", "title": "2-те зодии, които никой мъж не може да изтърпи  "}
{"url": "https://www.actualno.com/velikotarnovo/obshtina-veliko-tyrnovo-nagradi-54-otlichnici-za-24-maj-snimki-news_752231.html", "text": "    На общоградско тържество по повод кметът на Велико Търново - Даниел Панов връчи награди на 54 зрелостници от великотърновските училища за постигнат отличен успех в процеса на придобиване на средно образование.        след решение на великотърновския общински съвет.   Десислава Димитрова  благодари на своите учители, на семейството си и на общината. Тя пожела на всички млади хора да не спират да вярват в себе си и да продължават да се развиват. Нейна подгласничка е      Това са и от Старопрестолната гимназия по икономика, и от СУ „Емилиян Станев“, , и от Професионална гимназия по строителство, геодезия и архитектура „Ангел Попов“, от Спортно училище – Велико Търново, и от Частна профилирана гимназия при Американски колеж „Аркус“, и от Природо-математическа гимназия „Васил Друмев“, и от Профилирана езикова гимназия „Проф. д-р Асен Златаров“, и от Професионална гимназия по туризъм „Д-р Васил Берон“. Пред присъстващите на официалната церемония бяха обявени и имената на  педагозите, получили наградата „Св. Патриарх Евтимий“ в категорита „Учител на годината“ от конкурса на Синдиката на българските учители, а именно от Детска градина „Райна Княгиня“, от Средно училище „Емилиян Станев“ и от Природо-математическа гимназия „Васил Друмев“. В категорията „Колектив на годината“ с наградата са удостоени и . Наградата „Култура“ в категорията „Ярки постижения в областта на изкуствата и културата“ бе присъдена на а в категорията „Творчески дебют“ - на  Във Велико Търново празникът започна с шествие от площад „Велчова завера“ до сградата на общината. В него участваха деца, ученици и учители, отец Славчо – ръководител на църковното училище, студенти и преподаватели от ВТУ „Св. Св. Кирил и Методий“ и НВУ „Васил Левски“, военният оркестър, „Биг Бенд Велико Търново“ и „Джуниър Биг Бенд“ към СУ „Емилиян Станев“, творци, дейци на културата и изкуството, жители и гости на града.   Участниците в шествието бяха посрещнати от кмета Даниел Панов. Сред официалните лица на тържеството бяха народни представители, директори на общински дирекции, представители на Общинския съвет, ректорът на ВТУ „Св. Св. Кирил и Методий“ проф. Христо Бонджолов и др. Тържествената програма пред общината бе открита с химна на светите братя равноапостоли, изпълнен от „Биг бенд Велико Търново“. На откритата сцена прозвуча стихотворението „Родна реч“ от Ран Босилек в изпълнение на Паола Раянова. Празнично слово произнесе кметът на Велико Търново Даниел Панов. Той отбеляза, че  подчерта градоначалникът. Той се обърна към децата и учениците с думите: Според Даниел Панов, 24 май е един от онези велики дни, които ни обединяват. каза в заключение Панов. Празничен благослов отслужи великотърновският митрополит Григорий. Той призова да не забравяме тези дати: „14 февруари – Успението на Свети Кирил не е ден на Свети Валентин, това са измислици на търговците. Свети Валентин е на 6 юли. , сред които е и Свети Климент, чиито букви ние четем и чиито букви потребяват чак в далечна Монголия и други страни. Кои са тези Седмочисленици - Кирил и Методий, Климент и Наум, Сава, Горазд и Ангеларий.“ Празничното хоро поведоха танцьорите от детско-юношеския фолклорен ансамбъл „Българче“. От 12.00 часа в ритуалната зала на общината се проведе среща на кмета Панов с дейци на образованието и културата. В своето обръщение, той им пожела  По традиция, на срещата бяха връчени за високи професионални успехи. Носители станаха отличените в Двадесет и втория национален конкурс на Синдиката на българските учители през 2019 г., а именно от Основно чилище „Христо Смирненски“ – с. Самоводене, от ДГ „Здравец“, от ПГЕ „Ал. Попов“ и от Основно училище „Христо Смирненски“ – с. Самоводене.    В чест на 24 май бе прожектиран аудио-визуалният спектакъл „Царевград Търнов – звук и светлина“.\r\nЕто и още снимки от празничното честване на 24 май 2019 г. във Велико Търново:          ", "date": "2019.05.25", "title": "Община Велико Търново награди 54 отличници за 24 май (СНИМКИ)"}
{"url": "https://www.actualno.com/sofia/sofija-kupuva-25-tramvaja-i-30-trolejbusa-za-1355-mln-lv-news_752144.html", "text": "    25 нови нископодови съчленени трамвая и 30 тролейбуса с обща прогнозна стойност 135,5 млн. лв. без ДДС купува „Столичен електротранспорт“ ЕАД, сочат обявления в Агенцията за обществени поръчки.      Максималният срок за доставките е две години. Единичната цена на трамвай според изчисленията е почти 4 млн. лв. без ДДС, а на тролейбус – почти 1,3 млн. лв.\r\nЕлектрическите двигатели на трамваите трябва да функционират нормално при температура на околната среда между - 25 градуса по Целзий до +45 градуса по Целзий и да са влаго-и прахозащитени при движение на трамваите в градски условия.\r\nМаксималната скорост трябва да може да се ограничава софтуерно в границите 50-70 кm/h. Трамваят трябва да позволява преодоляване наклон на релсовия път от минимум 60 0/00.  Изисква се видеонаблюдение на пътниците, ватманската кабина и пътната обстановка. Записите от камерите трябва да се съхраняват минимум 20 дни и да могат да бъдат копирани (снемани).\r\nВ трамваите трябва да има монтирана система за автоматично броене на пътниците, като информацията да може да се съхранява минимум 30 дни.\r\nВозилата ще се с минимум 40 седалки и възможност за транспорт на не по-малко от 190 пътника.       Освен доставка е предвидено обучение на работниците и служителите в дружеството, поддържане, диагностика и ремонт на трамваите, а също така доставка на диагностично оборудване и специализирани инструменти.\r\nЗа 30-те нископодови съчленени тролейбуса се изисква да са с минимум 4 врати, 40 седалки и 60 пътници.\r\nСпоред цитирана в сайта на дружеството публикация на „Капитал“ българо-китайският консорциум \"Хайгар-Аоуей\" е спечелил търг на \"Столичен електротранспорт\" за доставка на 15 електробуса и 6 зарядни станции за 8.37 млн. евро без ДДС.\r\nСредствата са осигурени чрез заем от Европейската банка за възстановяване и развитие (ЕБВР).\r\nПоръчката е стартирана в началото на май месец 2018 година и не е проведена по Закона за обществените поръчки, а по правилата на ЕБВР.    ", "date": "2019.05.25", "title": "София купува 25 трамвая и 30 тролейбуса за 135,5 млн. лв."}
{"url": "https://www.actualno.com/europe/18-meseca-zatvor-za-frenski-biznesmen-prodaval-lodki-na-migranti-news_752236.html", "text": "     Френски собственик на фирма за продажба на лодки втора употреба е осъден на затвор за продажба на десетки плавателни съдове на отчаяни мигранти, които са ги използвали, за да пресекат Ламанша , съобщава БГНЕС. 45-годишният Емануел Дезру получил 18 месеца зад решетките и още толкова - условна присъда за продажба на 39 надуваеми лодки с двигатели, с които са пресекли Ламанша.      Съучастник бил и таксиметровият шофьор, който организирал транспорта на лодките и някои от мигрантите на плажовете, Жан-Клод Демейер, на 54 г. Той също бе осъден от съда в Булон-сюр-меър на една година затвор. Полицията започна разследването си за нелегалния трафик, след арестуването на двама таксиметрови шофьори през януари на плаж близо до Кале през януари. Информация от арестуваните ги доведе до Дезру и неговата фирма, намираща се в град Деулемон на границата с Белгия.   Той беше обвинен в подбуда към нелегалната миграция през Ламанша между октомври 2018 г. и март 2019 г. Този период съответства на забележим скок в преминаването на нелегални имигранти от афганистански, ирански, иракски и африкански произход, опитващи се да достигнат до Англия, което доведе до засилени патрули от британската и френската полиция. Мигрантите са се обърнали към тайния морски път, след като са били разочаровани от опитите да се качат на борда на камиони и други превозни средства, преминаващи от Франция до Великобритания през тунела под Ламанша, или на фериботи.  Полицията е открила 14 000 евро в брой в колата на Дезру в момента на арестуването му. Нито един от осъдените мъже не изрази никакво разкаяние за рисковете, които мигрантите са претърпели по време на пресичането на един от най-натоварените корабни коридори в света, заобиколен от силни течения и често лошо време.   ", "date": "2019.05.25", "title": "18 месеца затвор за френски бизнесмен, продавал лодки на мигранти"}
{"url": "https://www.actualno.com/society/sedmichna-prognoza-za-vremeto-za-27-maj-2-uni-news_752284.html", "text": "    В понеделник и вторник отначало в Западна България, а впоследствие на много места в северозападната половина от страната около и след обяд отново ще се развива купеста и купесто-дъждовна облачност и ще има валежи, придружени с гръмотевични бури, съобщи агенция Фокус по информация на НИМХ. Преди обяд, както и в Източна България, където вятърът от юг ще се усили, ще има повече слънчеви часове. Преобладаващите дневни температури ще са между 25° и 30°.      В сряда и четвъртък облачността ще е променлива, но валежи не се очакват. Максималните температури ще бъдат между 21 и 29 градуса.   В петък облачността ще е променлива със слаби превалявания от дъжд. Само по Черноморието валежи не се очакват. Температурите леко ще се понижат и максималните няма да надвишават 25 градуса. \r\nПрез почивните дни времето ще остане без особена промяна. Ще има слаби превалявания от дъжд. Максималните температури ще са между 15 и 25 градуса.   ", "date": "2019.05.25", "title": "Седмична прогноза за времето за 27 май  - 2 юни"}
{"url": "https://www.actualno.com/america/sydija-ot-okryjnija-syd-na-misisipi-zakonyt-za-abortite-prechi-na-svobodnija-izbor-na-jenite-news_752245.html", "text": "     , съобщава БГНЕС. Съдия от окръжния съд на Мисисипи Карлтън Рийвс заяви, че законът, приет през май, \"пречи на свободния избор на жените, който е от основно значение за достойнството и независимостта на човека\". Законът трябваше да влезе в сила на 01.07.19 г.       е разрешен в Съединените щати на федерално ниво. Съответното историческо решение е взето през 1973 г. от Върховния съд. През последните години редица щати значително затегнаха ограниченията върху абортите. През април тази година абортите във второто тримесечие бяха фактически забранени в Индиана, а закон, забраняващ ранните аборти, беше приет в Охайо от момента, в който може да се различи сърдечният удар на ембриона. Подобни закони, свързани със сърдечните удари на плода, бяха приети тази година в Джорджия, Кентъки и Мисисипи и тяхното приемане може да бъде последвано от още десетина щати.   Тези закони могат да бъдат обжалвани пред Върховния съд на САЩ. Въпреки това, положението в съда се промени в полза на противниците на абортите след назначаването на двама консервативни съдии - Нийл Горсак и Брет Каванау от президента Доналд Тръмп. Малко вероятно е Върховният съд да предприеме стъпки за действителна отмяна на решението „Роу срещу Уейд“, но може да подкрепи затягането на правилата срещу абортите. Те също така посочват, че забраната на абортите може да доведе до криминализиране на тази операция и до смъртта на много жени, които в нарушение на закона ще се опитат да прекъснат бременността си.    ", "date": "2019.05.25", "title": "Съдия от окръжния съд на Мисисипи: Законът за абортите пречи на свободния избор на жените"}
{"url": "https://www.actualno.com/society/vremenno-spirat-dvijenieto-na-kamioni-nad-12-tona-vijte-kyde-news_752275.html", "text": "     Утре (26.05.19 г.) от 12:00 ч. до 20:00 ч., се спира движението на камионите над 12 тона. Забранено ще бъде преминаването им по автомагистралите и най-натоваренитe пътища в страната. За улеснение на трафика и повишаване безопасността на движение в участъците с ремонт на автомагистралите „Тракия“ и „Хемус“ има две ленти за София и една за Бургас или Варна.      Агенция „Пътна инфраструктура“ апелира шофьорите да карат разумно и със съобразена скорост, да спазват правилата за движение и да не използват аварийните ленти . И допълват, че \"емоционалното шофиране не гарантира по-кратко пътуване, но застрашава живота и здравето на всички останали, които спазват правилата\".   В участъците с ремонт на АМ „Хемус“, в района на виадуктите при 19-ти км /виадукт „Потоп“/, при 36-ти и 37-ми км /виадукт „Коренишки дол“/ и при 51-ви километър, от 10:00 ч. днес (25.05.19 г.) до 10:00 ч. в понеделник (27.05.19 г.), когато много хора ще пътуват към столицата, ще има две ленти за София и една за Варна. В пиковите часове при интензивен трафик е възможно по-бавно предвижване в участъците с ремонт на АМ „Хемус“ и поради това, шофьорите е необходимо да предвидят повече време за пътуване и да не предприемат рискови изпреварвания. Обновяването на виадуктите и тръбата за София на тунел „Витиня“, изграждани преди повече от 30 години, е наложително и трябва да бъде направено, за да се пътува след това по-удобно и безопасно, обясняват от пътната агенция.\r\nНа АМ „Тракия“ се ремонтира платното за Бургас на виадуктите - при 13-ти, 15-ти и 20-ти километър. За улеснение на трафика от 10:00 ч. в събота (25.05.19 г.) до 10:00 ч. в понеделник (27.05.19 г.), в района на участъците с ремонт, ще има две ленти за София и една за Бургас. На обектите се работи изключително интензивно, за да може ремонтните дейности на АМ „Тракия“ да приключат преди началото на активния туристически сезон. Алтернативен маршрут на АМ „Тракия“ в посока Бургас е Подбалканският път, а на АМ „Хемус“ в посока Монтана и Видин - проходът „Петрохан“ и Искърското дефиле.  За улеснение на трафика през Владая и повишаване на пътната безопасност на 26.05.19 г. (неделя) ще има две ленти за влизащите в София. А алтернативен маршрут на първокласния път през Владая е АМ „Струма“. Движението на моторните превозни средства над 12 тона се ограничава по най-натоварените пътни направления, въз основа на съвместна заповед на АПИ, ГД „Национална полиция“ и ИА „Автомобилна администрация“. Предвижда се спиране на движението на 26.05.19 г. (неделя) от 12:00 ч. до 20:00 ч. по следните участъци :\r\n•\tавтомагистралите; •\tпът I-1 с. Ребърково - Ботевград, като движението се пренасочва по път II-16 Ребърково - Своге - Софийски околоврестън път в посока София; •\tпът I-1 - от Благоевград до ГКПП „Кулата“; •\tпът I-4 п. в. „Коритна“ - Велико Търново - Шумен; •\tпът I-5 Русе - Велико Търново; •\tпът I-8 ГКПП „Калотина“ - София; •\tпът I-9 Варна - Бургас; •\tпът II-18 Околовръстен път на град София; •\tпът II-99 Бургас - Царево.    Забраната не важи за МПС, превозващи бързоразвалящи се хранителни продукти и товари на температурен режим, живи животни и опасни товари (ADR).      ", "date": "2019.05.25", "title": "Временно спират движението на камиони над 12 тона, вижте къде"}
{"url": "https://www.actualno.com/asia/75-godishen-e-naj-vyzrastnijat-uchastnik-v-systezanie-po-boj-s-vyzglavnici-news_752378.html", "text": "    Хора от всички възрасти се състезаваха в едно от най-странните събития в - състезание по бой с възглавници . Събитието се провежда в малкото рибарско градче Ито, само на 150 километра южно от Токио. Квалификациите по национален шампионат за бой с възглавници през следващата година са инициирани от група ученици от средните училища в Шизуока. Идеята се родила през 2013 г., предаде БГНЕС.      Бойците на възглавници започват да се преструват, че спят на олекотени завивки на земята. Но когато зазвучи специален сигнал те стават на крака и се втурват, за да грабнат възглавница. Това е смесица между народна топка и шах, като отборите хвърлят възглавници един срещу друг и същевременно предпазват „краля“ от нападение. Олекотените завивки могат да се използват като щитове само от един играч от всеки отбор. Състезанието се състои от няколко 2-минутни сета.   Регионалният турнир днес включваше 16 отбора. Участниците са представители на местни фирми, баскетболни отбори в средните училища и атлетически клубове. \"Чрез тренировки един отбор може да триумфира дълго време\", казва най-възрастният боец в тазгодишните квалификации - Казутеру Такигава, който е на 75 г. Именно в неговия отбор е и вторият най-млад състезател – 9-годишната Сода Ваманобе, спечелила турнира. ", "date": "2019.05.25", "title": "75-годишен е най-възрастният участник в състезание по бой с възглавници"}
{"url": "https://www.actualno.com/asenovgrad/vrychiha-nagradite-uchitel-na-godinata-2019-v-asenovgrad-snimki-news_752251.html", "text": "     Златка Тоскова стана \"Директор на годината 2019\" в Асеновград , сред номинираните от Синдиката на българските учители в града. Тя е ръководител на асеновградската ДГ „Никола Вапцаров”. Призът й бе връчен от кмета на общината - доктор Емил Караиванов - на официалната ежегодно провеждаща се церемония по повод 24-ти Май. Номинации в същото направление за \"Директор на годината 2019\" в града бяха организирани и от Сдружението на директорите в средното образование на Република България. Отличените тук са Лилия Венева (ОУ „Христо Ботев”) и Тодорка Георгиева (ДГ „Радост”).            Наградени на церемонията бяха и изявени учители, педагози и културни дейци, допринесли за развитието на културата и изкуството в града през изминалата година. В направлението „Млади ” призът бе връчен на Петя Петкова – учител в ДГ „Никола Вапцаров”. В „Предучилищно възпитание и подготовка” бе наградена Весела Карастойчева – старши учител по музика в ДГ „Никола Ванцаров” и ДГ „Мир”. Старши учителят по български език в  ОУ „Христо Ботев” - Магдалена Мильошина - бе удостоена с приза в категорията \"Хуманитарно направление”.  Отличена в „Природо-математическо направление” бе Радка Димитрова – старши учител по информатика и информационни технологии в СУ „Свети Свети Кирил и Методий”. В направление „Изкуство и спорт\" отличието бе връчено на Христина Филипова – старши учител по физическо възпитание и спорт в  ОУ „Христо Ботев”. В категорията „Професионално образование” титлата бе за инженер Елена Янкова – старши учител  по хидравлика и пневматика, електротехника и електроника, автоматизация на производството в ПГ „Цар Иван Асен II\". Всички учители благодариха за честта и бяха единодушни в мнението си, че водещото в работата с подрастващите поколения са отдадеността и любовта. Награден за своя принос в направление „Възпитателна работа, извънкласни и извънучилищни дейности” бе Камен Куцев – старши учител по физическо възпитание и спорт и треньор по кану-каяк.   Отличени и наградени за своя принос в сферата на културата и изкуството пък са Аделина Кърчева (ръководител  на състав по народни танци „Ади”), инженер Пламен Мегленчев (председател на читалищното настоятелство към НЧ „Свети преп. Паисий Хилендарски”), Васка Владимирова (ръководител на школата по пиано към НЧ „Родолюбие”), Венета Янкова (ръководител на балетно студио „Терпсихора”). С награда бе удостоен и Георги Велев – за особен принос в изследването и изясняването същността и смисъла на българската азбука и народна празнична обредна традиция. Мария Каменова (ръководител на фолклорна група „Надежда” от село Тополово) също получи награда.     29 изявени ученици от общо осем училища в асеновградска община също получиха грамоти по повод Деня на българската просвета и култура и славянската писменост. Те си заслужиха отличията, тъй като през учебната 2018 г./2019 г. са постигнали високи резултати в учебната и извънкласната дейност.    ", "date": "2019.05.25", "title": "Връчиха наградите \"Учител на годината 2019\" в Асеновград (СНИМКИ)"}
{"url": "https://www.actualno.com/cars/skoda-napravi-pyrvija-si-elektromobil-news_752253.html", "text": "    Чешкият производител представи първия електромобил в историята - хечбека хэтбчек Citigoᵉ iV. Той е построен на агрегатите на модела Volkswagen e-up!, но е получил по-мощни батерии. Благодарение на тях, машината изминава 265 км с едно зареждане (по новия цикъл на измерване WLTP). Задвижването на Skoda Citigoᵉ iV се осъществява с поставен на предната ос електромотор, развиващ мощност от 83 к.с. и 210 Нм въртящ момент. Батерията с капацитет 36,8 кВт/ч осигурява пробег от 265 км и може да се зареди до 80% само за час. За сравнение, пробегът на  Volkswagen e-up! е само 160 км (според стария цикъл на измерване NEDC). Ускорението от 0 до 100 км/ч при чешкия субкомпактен електромобил отнема 12,5 секунди, а максималната скорост е 130 км/ч. По този параметри  Citigoᵉ iV е напълно идентичен с Volkswagen e-up!. Известно е, че чехите работят и върху кросоувър на ток, чиято концептуална версия -  Vision iV, беше представена на автосалона н Женева през пролетта. Прототипът беше оборудван с два електромотора с обща мощност 306 к.с. и батерия с капацитет 83 кВт/ч. Пробегът с едно зареждане е 500 км, а ускорението от 0 до 100 км/ч отнема 5,9 секунди.       ", "date": "2019.05.25", "title": "Skoda направи първия си електромобил"}
{"url": "https://www.actualno.com/chronicles/zapochva-stroejyt-na-ndk-news_752177.html", "text": "    Националният дворец на културата, известен и с краткото НДК (наименование до 1990 г.: Народен дворец на културата „Людмила Живкова“, на името на Людмила Живкова, дала идеята за създаването му), е национален културен център в София за конференции, изложби и специални събития, най-големият конгресен център в Югоизточна Европа[1]. Основното предназначение на сградата, която разполага с 13 зали и се намира в центъра на града, е да се използва за културни прояви.      Строежът на НДК е част от инициативите през 1981 г. за отбелязването на 1300 години от създаването на българската държава.   Архитектурният проект на основната сграда е дело на колектив с ръководител арх. Александър Баров, а оформлението на околното пространство е по идея на колектив начело с арх. Атанас Агура. Главен проектант на парка към НДК е инж. Валентина Атанасова, паркоустроител.\r\nНай-голямата зала („Зала 1“) разполага с 3380 места. Сградата е разположена на 123 000 m² площ, разгърната на 8 етажа и 3 подземни нива. НДК е построен върху площ от 18 300 m² и има обем 576 800 m³.   ", "date": "2019.05.25", "title": " Започва строежът на НДК"}
{"url": "https://www.actualno.com/america/pet-izgoreli-trupa-v-kola-bjaha-otkriti-v-meksiko-news_752228.html", "text": "    Откриха пет в кола в Мексико, съобщава БГНЕС. Изгорелите тела на петима души бяха намерени от властите в купето на изгорял автомобил в мексиканският щат Мичоакан. Пожарът е бил забелязан от шофьори, които са минавали по пътя между градовете Уруапан и Лос Рейес. Полицията и военните са пристигнали на местопроизшествието и са открили три изгорели тела в багажника на автомобил и още две в купето на колата .      Изгорената кола бе открита недалеч от мястото, където имаше сблъсък на две враждуващи престъпни групировки в сряда. Сблъсъкът отне живота на 10 души, а други трима бяха ранени. През последните години вълна от насилие заля Мексико, до голяма степен поради конфронтацията между картелите и за контрола над транзита на кокаин в САЩ. През 2018 г. Мексико записа рекорден брой убийства - Министерството на сигурността съобщи за повече от 33 000 загинали. Тази цифра счупи рекорда от 2017 г., когато бяха регистрирали над 31 000 убийства.    ", "date": "2019.05.25", "title": "Пет изгорели трупа в кола бяха открити в Мексико"}
{"url": "https://www.actualno.com/curious/4-te-zodii-koito-sa-syzdadeni-za-seriozna-vryzka-news_751692.html", "text": "           Животът на Телците е бурен, понякога изпълнен с много мимолетни преживявания, друг път тотално липсват такива. В единия случай това са Телците, които предпочитат да се наживеят, преди да пристъпят към сериозната част от живота. Те винаги са знаели, че искат голямо и здраво семейство, просто не искали да се лишават от сладките изкушения на живота. Другият тип Телци са тези,  които търсят и чакат само Единствения човек за тях.   Те нямат нуждата да си губят времето с кратки и безсмислени връзки, за това дълго живеят сами, докато не се появи човекът, който ще им даде сериозна заявка за връзка. Едва тогава дават сърцето ти и се впускат в най-голямото приключение в живота си. Какъв тип Телец сте или сте срещнали, трябва да разберете по миналото му. Най-голямата цел в живота на Раците е да създадат здраво и хубаво семейство. За това учат много, намират си сигурна и добре платена работа, защото вътрешното им усещане ги кара да създават една сигурност и стабилност за евентуална бъдеща връзка. Раците не обичат мимолетните преживявания и безперспективните връзки.  За това те търпеливо изчакват човекът, с когото смятат, че ще могат да прекарат живота си докрая. Дават всичко от себе си в една връзка и изключения са тези представители на зодиакалния знак, които развалят семейства или изневеряват на половинките си. За това може да сте спокойни, ако имате връзка с Рак. Везните нямат много ясни представи за бъдещето си. Никога не чертаят сериозни планове, а се пускат по течението, което обикновено си знае работат и ги отвежда точно там, където трябва да бъдат. В любовта Везните нямат много късмет и си мислят, че ще останат вечните самотници.   Животът обаче не ги забравя и в даден момент им изпраща точния човек. Поради това, че Везните дълго са чакали правилния човек, не могат да си позволят да го наранят или да провалят връзката си. Това е причината те да са перфектните партьори, които искат спокойствие и дават всичко за любовта, която са открили.        ", "date": "2019.05.25", "title": "4-те зодии, които са създадени за сериознa връзкa   "}
{"url": "https://www.actualno.com/starazagora/v-s-kalitinovo-ima-180-deca-i-nito-edno-ne-e-otpadnalo-ot-uchilishte-news_752272.html", "text": "    Мини честване на 24 май - Денят на българската просвета и култура и на славянската писменост, се проведе в празничния ден в старозагорското село Калитиново. Инициатор на празника е Народно читалище „Благоразумие 1927“, подкрепено от селското кметство. В Калитиново има 180 деца и нито едно не е отпаднало от училище , макар че повечето са от ромски произход. Учениците до седми клас посещават ОУ „Бойчо Русев“ в съседното село Преславен. Наученото през учебната година те показаха в рецитала, посветен на буквите.      Обучаващите се в професионалните гимназии по електроника, механотехника и ветеринарна медицина в Стара Загора присъстваха на честванията в града. В празника на децата се включиха и по-възрастни жители на селото. Сред тях беше и Господинка Георгиева - учителката, която води първи клас в ОУ „Бойчо Русев“. Единадесет от първокласниците й са деца от Калитиново. П о-малките деца казват, че трябва да се учи, за да станат грамотни, а според по-големите учението ще им помогне да си намерят работа. И в селото, също като в големия град, на празника имаше шествие по улиците. Събитието е важно, защото поставя началото на възраждането на позабравена традиция в Калитиново, смятат кметът Иван Костадинов и читалищният секретар Димитрина Иванова. Амбицията им е честването на 24 май да се отбелязва ежегодно и вече мислят какви стъпки да предприемат, за да привлекат повече деца за празника догодина.   \"Повечето деца в селото са от ромски произход, затова правим всичко възможно да ги социализираме, да разберат, че нямат ли образование, нищо не могат да постигнат\", обяснява кметът Костадинов, който всяка година лично подарява раница с най-необходимите помагала на всеки калитиновски първолак. ", "date": "2019.05.25", "title": "В с. Калитиново има 180 деца и нито едно не е отпаднало от училище"}
{"url": "https://www.actualno.com/curious/ribenoto-maslo-zashtitava-bremennite-jeni-ot-spontanen-abort-tvyrdjat-ucheni-news_752238.html", "text": "     Картофен чипс, майонеза, растителни масла и други продукти, които съдържат големи количества линолова киселина и ненаситени мазнини, се оказват изключително опасни за бременни жени. Това е заключението на лекарите, които са публикували статия в „Journal of Physiology“, информира БГНЕС.      Днес повечето учени смятат, че диетата и някои храни имат силно влияние не само върху теглото на човека, но и върху здравето на мозъка му, кръвоносните съдове, сърцето и други ключови органи на тялото. По-специално, наскоро лекарите показаха, че консумацията на големи количества зехтин и средиземноморски ястия значително намалява шансовете за смърт от инсулт или инфаркт, а прекалено голямото количество сол в храната влошава здравето на сърцето и кръвоносните съдове .   Напоследък изследователите се интересуват от това, как хранителните навици, лошите привички и други особености на начина на живот могат да повлияят на здравето на бременната жена и нейното неродено дете. Например, експерименти върху мишки и наблюдения на бъдещите майки показват, че рибеното масло значително намалява вероятността от спонтанен , а пушенето почти удвоява тези шансове .\r\nРибеното масло ще защити бременните жени от спонтанни аборти, установиха учените и това се дължи на факта, че мъжките клетки са много по-лошо устойчиви на клетъчния стрес и умират по-бързо в неблагоприятна ситуация от \"женските\" ембриони. Предвид рисковете и други негативни свойства на ненаситените мастни киселини, учените съветват всички бременни жени, особено тези, които чакат синове, да избягват храни с много омега-6 мазнини.   ", "date": "2019.05.25", "title": "Рибеното масло защитава бременните жени от спонтанен аборт, твърдят учени"}
{"url": "https://www.actualno.com/celebrate/svetitel-hirurg-izpovednik-luka-news_751895.html", "text": "    Архиепископ Лука, в света Валентин Феликсович Войно-Ясенецки, е роден на 27 април 1877 година. Завършва гимназия и \"рисувално училище\", а в 1903 г. и медицинския факултет на Киевския университет \"Св. Владимир\". Защитава докторска дисертация, работи като хирург в Ташкент и преподава в медицинския факултет. Оглавява катедрата по оперативна хирургия и топографическа анатомия в Държавния Туркестански университет.      През 1921 г. е ръкоположен за дякон, а след седмица и за йерей.   Продължава да се занимава с хирургия. Две години по-късно приема монашеско пострижение и името на св. Лука - апостол, евангелист, лекар и художник.\r\nПриема Архиепископски сан в най-тежките за Руската Православна Църква времена, в епохата на жестоки репресии и гонения. От 1943 до 1946 г. преосвещеният Лука е последователно архиепископ на Красноярск, на Тамбов и Мичурин и на Кримска и Симферополска епархия.  Подобно на апостол Лука и той е лекар, художник и писател, написал и оставил книги на медицинска и духовна тематика. Особено интересна е книгата му \"Дух, душа и тяло\".\r\nПредставя се в Господа на 11 юни 1961 година. В този ден Църквата празнувала паметта на всички светии, просияли в Русия. Скоро на гроба на светителя Лука започнали да се случват чудесни изцеления.   На 22 ноември 1995 г. Светият Синод на Украинската православна църква (към Московската патриаршия) причислила Симферополския и Кримски архиепископ Лука към лика на поместно почитаните светци.    През 2000 година с решение на Архиерейския събор на Руската православна църква светител Лука Войно-Ясенецки е причислен и към лика на руските светии.\r\nPravoslavieto.com ", "date": "2019.05.25", "title": "Светител, хирург, изповедник Лука "}
{"url": "https://www.actualno.com/america/s-tajni-oryjija-iran-zaplashva-amerikanski-korabi-news_752280.html", "text": "    Иран е изразила готовността си да ползва свое „тайно“ оръжие, за да потопи американските военни кораби, които по-рано бяха изпратени в региона на Персийския залив, съобщава БГНЕС. „ Ако извършат и най-малката глупост, ние ще изпратим тези кораби на дъното на морето заедно с техния екипаж и самолети, използвайки две ракети или две нови тайни оръжия ”, каза генерал Мортеза Корбани - съветник на военното командване на Иран.      Изявлението идва след като американският президент Доналд Тръмп не изключи по-рано, че Пентагонът може да изпрати още 1 500 войници в Близкия изток, след разполагането на група изтребители и бомбардировач в региона. Целта е противодействие на това, което Вашингтон описва като предполагаема иранска заплаха. Новата реторика идва на фона на нарастващото напрежение между , което се задълбочи по-рано този месец, когато САЩ наложиха още антиирански санкции и изпратиха в Близкия изток ударна група самолетоносачи, ескадрила от бомбардировачи и батарея от ракети „Пейтриът“.   Междувременно 76 щатски генерали, адмирали и посланици подписаха отворено писмо до американския президент Доналд Тръмп, като го призоваха да не води война с Ислямската република. \"Война с Иран, било то по избор или погрешна преценка, би довела до драматични последици във вече дестабилизирания Близък изток и ще доведе САЩ до друг въоръжен конфликт с огромни финансови, човешки и геополитически загуби\", гласи писмото. ", "date": "2019.05.25", "title": "С \"тайни оръжия\" Иран заплашва американски кораби"}
{"url": "https://www.actualno.com/asia/trus-s-magnitud-ot-51-e-zasechen-v-japonija-news_752278.html", "text": "     с магнитуд 5,1 разтърси централната японска префектура Чиба, източно от Токио , съобщава БГНЕС. Няма заплаха от цунами, според главната метеорологична агенция на страната. Трусовете са регистрирани в 15:20 ч. местно време в близост до Токио. Епицентърът на земетресението се намира на дълбочина 40 километра.      По-късно вторични трусове са се появили в южната част на полуостров Босо. Земетресението е усетено от жителите на столичния регион, включително префектурите Токио и Канагава. До момента няма данни за пострадали или разрушения.     Япония се намира в сеизмично активна зона, известна като \"Огнен пръстен\" и често страда от мощни земетресения. ", "date": "2019.05.25", "title": " Трус с магнитуд от 5,1 е засечен в Япония"}
{"url": "https://www.actualno.com/asia/200-pjasychni-skulpturi-ot-15-tvorci-shte-bydat-predstaveni-na-festival-v-antalija-news_752267.html", "text": "    Международният фестивал на пясъчните скулптури в Турция посреща посетители за 14-ти път в средиземноморския град Анталия, предаде БГНЕС. \"Представяме около 200 скулптури, направени за три седмици от 15 творци с 10 000 тона пясък \", казва Джем Карака - директор на Международния фестивал на пясъчните скулптури в Анталия. Той подчерта, че това е единствената по рода си изложба, отворена за посетители целогодишно. И допълни, че децата, които посещават района, могат да се опитат да изградят скулптури с помощта на кинетичен пясък.      \"Тази година ние ще се стремим да приемем над 200 000 посетители\", посочи Карака. Морски легенди от цял свят могат да се видят под мотото на тазгодишната тема, като сред гигантските скулптури са шотландския Finnfolk, корейския Geobukseon, Левиатан от Северна Европа, като от там са още и Аквамен, Посейдон, атлантите и други. Седемте чудеса на света, построени в предишни години, между които Голямата пирамида в Гиза, Тадж Махал и мавзолеят в Халикарнасус, също са изложени на фестивала.    ", "date": "2019.05.25", "title": "200 пясъчни скулптури от 15 творци ще бъдат представени на фестивал в Анталия"}
