{"url": "https://www.actualno.com/curious/dneven-horoskop-za-8-avgust-news_688790.html", "text": "  През този ден бързайте бавно. По обяд са възможни разправии   и грешни съждения, объркани решения. В любовта  също не бързайте,   наблюдавайте реакциите на партньора и своите  собствени. Тази сряда действайте предимно сами. Не се осланяйте на ничии обещания. Чуждите думи може да ви подведат и да загубят времето ви.       Този ден може да се окаже неспокоен. Хората  ще се нуждаят от вас   по най-различни поводи. Навлизате в интензивни  промени и вашите успехи в   голяма степен ще се определят от щастливия  случай. За някои желани промени днес ще се наложи  да признаете, че сте пропуснали момента. Нищо фатално няма в това. Бъдете отворени за бъдещето.           Днес отделете максимално внимание  на текущите дела,  колкото и да  ви се иска да захвърлите всичко и да се  занимавате с нещо  по-приятно.  Новини от далечно място може да  предизвикат силни емоции и  да ви  накарат да преосмислите някои  отношения, особено продължителните.                 ", "date": "2018.08.07", "title": "Дневен хороскоп за 8 август"}
{"url": "https://www.actualno.com/crime/radev-objavi-che-ne-mu-e-udobno-da-pita-turcija-koga-shte-predade-mitio-ochite-news_688799.html", "text": "   Това се разбра от негово изказване в Елин Пелин. Министърът е там да инспектира работата и условията на местната полиция.     \"Общуваме с турските власти на най-­високо ниво - два пъти разговарях с министър Ослу. Това беше и преди, когато разбрахме, че минава на тяхна територия, и след това. Разбрахме се, че той ще си бъде по червената бюлетина - има си процедури и те ще ги изпълнят. Точно как ще стане и как работи техния съд - да му кажа \"а бе, няма ли да ни го предавате\", заяви Радев, цитиран от \"Фокус\".   Вътрешният министър посочи, че турските власти действат достатъчно експедитивно. \"Видяхте, че останалите седем членове от групата ни ги дадоха. Така че очакваме да си изпълнят задълженията, както и ние го правим. Вероятно има някакъв срок за предаването на Желязков, очаквам, че ще стане възможно най-бързо\", обясни той.\r\nСтава дума за седмината българи, арестувани от турската полиция заедно с Желязков и предадени на българските граничари. В България им беше наложено полицейско 24-часово задържане.  , ръководена според разследващите от Митьо Очите. Спецпрокуратурата обаче образува разследване за лично укривателство и изпрати материалите на компетентната бургаска районна прокуратура, която ще прецени дали и на кого от седмината да повдигне обвинение.  На въпрос дали смята, че има теч на информация във връзка с този случай, главният секретар отговори: \"Винаги се взимат мерки за теч за информация. Не мисля, че в този случай има проблем.\"   ", "date": "2018.08.07", "title": "Радев обяви, че не му е удобно да пита Турция кога ще предаде Митьо Очите"}
{"url": "https://www.actualno.com/burgas/eto-grafikyt-za-obrabotka-sreshtu-komari-i-kyrdjali-v-burgas-news_688781.html", "text": "  Твърде влажното лято тази година е предпоставка за увеличената популация на кърлежи и комари. Затова Община Бургас продължава с дезакаризационните и дезинсекционни мероприятия и през месец август.     Обработките срещу кърлежи ще се извършват в часовете от 06:00 до 10:00, като ще се обработват паркове, градини и зони за свободно пуснати кучета.\r\nУнищожаването на комари ще се извършва със студен аерозол. То ще обхване паркове, градини и биотопни зони на територията на общината в часовете от 00:30 до 04:30.\r\n\"Дезинфекционна станция - Бургас\" ЕООД поддържа в готовност екип, който ще работи по сигнали на граждани. Тя си запазва правото да променя графиците в зависимост от метеорологичните условия /силен вятър, дъжд и др./.   06.08.2018  - Парк \"Минерални бани\" /кв. Ветрен/;\r\n07.08.2018  - Площадки за свободно пуснати кучета - гр. Бургас;    08.08.2018 - Парк Изгрев  /к-с Славейков, бивш Гробищен парк/ и детски  площадки;\r\n09.08.2018 - Парк Славейков /до Билла/ и детски площадки;\r\n10.08.2018 - Парк Велека /к-с Изгрев / и детски площадки;\r\n13.08.2018 - Лесопарк \"Росенец\" /местност Отманлий/, Приют за безстопанствени кучета - местност Пода;\r\n14.08.2018 - Приморски парк - от х-л Приморец до Пантеона;   15.08.2018 - Приморски парк - от Пантеона до Воденицата, алеи под Воденицата и крайбрежна алея;\r\n16.08.2018 - Паркове к-с Меден рудник и детски площадки, градини кв. Победа и кв. Акации;\r\n17.08.2018 - Парк Езеро - алеи от ЦУРК към Психодинспансер;\r\n20.08.2018 - Парк Езеро - алеи от Психодинспансер до канала, в посока Сарафово;\r\n21.08.2018 - Парк \"Минерални бани\" /кв. Ветрен/;\r\n22.08.2018 - Лесопарк \"Росенец\" /местност Отманлий/, Приют за безстопанствени кучета - местност Пода;\r\n23.08.2018  - ЦГЧ и ж.к. Възраждане - градини и детски площадки;\r\n24.08.2018 - ж.к. Лазур и ж.к. Зорница - градини и  детски площадки;\r\n27.08.2018 - кв. Сарафово, кв. Черно море и Рудник - градини и детски площадки;\r\n28.08.2018 - кв. Лозово, кв. Долно Езерово и 5-ти километър - градини и детски площадки;\r\n29.08.2018 - кв. Крайморие и кв. Горно Езерово - градини и детски площадки. 06.08.2018 г. - ПАРК \"СЛАВЕЙКОВ\" /ДО БИЛЛА/ и ПАРК \"ИЗГРЕВ\" в К-С СЛАВЕЙКОВ;\r\n07.08.2018 г. - ПАРК «ВЕЛЕКА» в к-с «ИЗГРЕВ», ГРАДИНИ Ж.К. ЗОРНИЦА;\r\n08.08.2018 г. -  БИОТОПНА ЗОНА КВ. САРАФОВО;\r\n09.08.2018 г. -  ПАРК ЕЗЕРО;\r\n10.08.2018 г. -  ПРИМОРСКИ ПАРК, РАЙОН НА СОЛНИЦИТЕ;\r\n13.08.2018 г. -  ГРОБИЩЕН ПАРК;\r\n14.08.2018 г. -  БИОТОПНА ЗОНА КВ. КРАЙМОРИЕ/КВ. Г. ЕЗЕРОВО;\r\n15.08.2018 г. -  ПАРК МИНЕРАЛНИ БАНИ, ВЕТРЕН;\r\n16.08.2018 г. -  ПАРК ЕЗЕРО;\r\n17.08.2018 г. -  ПРИМОРСКИ ПАРК;   20.08.2018 г. -  ГРАДИНИ Ж.К. ЛАЗУР И ЦГЧ;\r\n21.08.2018 г. -  ПАРКОВЕ  В К-С  МЕДЕН РУДНИК, ГРАДИНИ К-С ВЪЗРАЖДАНЕ, КВ. АКАЦИИ И КВ. ПОБЕДА;\r\n22.08.2018 г. -  БИОТОПНА ЗОНА КВ. ЛОЗОВО /КВ. ДОЛНО ЕЗЕРОВО;\r\n23.08.2018 г. -  ПАРК ЕЗЕРО;\r\n24.08.2018 г. -  ПРИМОРСКИ ПАРК, РАЙОН НА СОЛНИЦИТЕ;   27.08.2018 г. -  ПАРК РОСЕНЕЦ, Приют за безстопанствени кучета - м-ст Пода;\r\n28.08.2018 г. -  ПАРК МИНЕРАЛНИ БАНИ, ВЕТРЕН;\r\n29.08.2018 г. -  БИОТОПНА ЗОНА КВ. САРАФОВО;\r\n30.08.2018г. -  ПАРК ЕЗЕРО;\r\n31.08.2018 г. - ПРИМОРСКИ ПАРК.", "date": "2018.08.07", "title": "Ето графикът за обработка срещу комари и кърджали в Бургас"}
{"url": "https://www.actualno.com/balkani/aleksis-cipras-objavi-vojna-na-haosa-s-nezakonnite-stroeji-news_688792.html", "text": "  Гръцкият премиер Алексис Ципрас обяви, че трябва да се сложи край на „хаоса“ с незаконните строежи, за които се твърди, че са допринесли за жертвите при опустошителните пожари миналия месец.     Припомняме, че правителството на Ципрас беше остро критикувано за реакцията си във връзка с развихрилия се на 23 юли горски пожар в района на крайбрежния курорт Мати, в резултат на който загинаха 91 души.   „Хаосът с незаконните строежи, който застрашава човешки животи, повече не може да бъде толериран“, каза Ципрас след среща с министри и представители на местните власти, предаде БГНЕС.\r\n“Всичко, което унищожава горите и крайбрежието, което представлява опасност, ще бъде съборено. Това е наш дълг към нашите мъртви, но още повече към живите\", отбеляза още гръцкият министър-председател.  Междувременно четирима висши представители на властта, включително отговарящият за работата на полицията министър, бяха отстранени след огнената криза.   От правителството твърдяха, че при носещи се със 120 км/ч ветрове е имало малко време за предприемане на евакуация на застрашените от огнения ад райони. По-късно обаче се оказа, че полицията не е отцепила опасните райони, защото от пожарната полицаите не били информирани за точното местоположение и обсега на пожара. В резултат на това много шофьори неумишлено се отклонили по улиците на Мати, където попаднали в страховит капан.\r\nСега представители на властите твърдят, че хората от опожарения район биха могли по-лесно да се измъкнат от опасността, ако там не е имало такова гъсто застрояване, и то в нарушение на законите за планиране.    Ципрас каза още, че ще бъдат разрушени около 3200 нелегални постройки, които блокират достъпа до пътища, напоителни канали и брега в района Атика.", "date": "2018.08.07", "title": "Алексис Ципрас обяви война на хаоса с незаконните строежи"}
{"url": "https://www.actualno.com/balkani/referendumyt-shte-struva-na-makedonija-pochti-3-mln-evro-news_688810.html", "text": "  ДИК планира да похарчи 169 770 000 денара (2 716 320 евро) за цялостното провеждане на референдума за Договора с Гърция, който трябва да се състои на 30 септември. Както обясни днес председателят на Комисията Оливер Дерковски това е намаляване с 20% по отношение на активите, одобрени от парламента на РМ в размер на 210 милиона денара, предаде БГНЕС.     ДИК има задължението да внесе финансов план за разполагане на тези средства. „Планът не означава, че това е окончателната цифра. Надяваме се, че след провеждане на търговете ще се извърши по-нататъшно намаляване на средствата, с цел рационално изразходване на парите на данъкоплатците“, каза Дерковски.   Съгласно плана, предвидени са и средства в размер на 80 милиона денара за обезщетения за изборните органи т. е. общинските избирателни комисии и избирателните комисии в страната, както и за избирателните комисии в дипломатическо консулските представителства.\r\nЗа членовете на ДИК, като подчерта Дерковски, не са предвидени бонуси.  ", "date": "2018.08.07", "title": "Референдумът ще струва на Македония почти 3 млн. евро"}
{"url": "https://www.actualno.com/analysis/i-na-glavata-si-da-se-obyrne-es-kozovete-sa-v-rycete-na-sasht-news_688779.html", "text": "        \"Не бойте се!\" – този призив външните министри на Германия, Франция, Великобритания и ЕС отправиха към европейските предприемачи. Посланието гласи: дори след като САЩ се оттеглиха от ядреното споразумение с Иран, \"Боинг\", \"Сименс\" и всички останали големи фирми ще могат да продължат да изнасят самолети, локомотиви и инвестиции към Иран – и по този начин да обезсмислят санкциите на Вашингтон.    Само дето европейските министри не са нищо повече от един хартиен тигър. Дори ЕС да се изправи на главата си, в крайна сметка козовете пак остават в ръцете на САЩ. Онези европейски фирми, които решат да продават – примерно – газови турбини или автомобили в Иран, в 99% от случаите продават стоките си и в САЩ. Целият стокооборот на Германия с Иран възлиза на около три милиарда евро – което не е малко. Но германските фирми изнасят за САЩ стоки, чиято стойност е 35 пъти по-голяма. С други думи, сега ЕС призовава своите големи концерни да се откажа от цялата погача заради няколко мизерни трохички.  Санкциите, наложени от САЩ, уж няма да важат за фирми в ЕС. Брюксел обаче не може да гарантира закрила на техните дъщерни фирми или пък на поддоставчици със седалище в САЩ. Да, германското правителство дава финансови гаранции за сделките на германски фирми с Иран, но какво ще стане, ако международните банки престанат да финансират подобни сделки, за да си нямат неприятности на Уолстрийт? Обаче дори тези опасности да бъдат заобиколени, френските или германските износители по никой начин не биха рискували пазарните си шансове в САЩ заради някакви дребни печалби от сделки с Иран. Защото в сравнение с икономическото и политическо положение в Техеран, Белия дом – дори и под ръководството на Доналд Тръмп - изглежда като бликащ извор на благонадеждност.        Ядрената сделка с Иран, сключена преди три години, се брои за един от най-големите външнополитически успехи на ЕС. И никой не би вързал кусур на пълномощничката по външните отношения Федерика Могерини, задето сега защитава своето политическо наследство. Та нали преди появата на Тръмп никой не можеше да си представи, че САЩ ще тръгнат да санкционират собствените си съюзници.\r\nЕС обаче не практикува някакъв държавен капитализъм: Нито Брюксел, нито Париж, нито Берлин или Лондон могат да наредят на фирмите с кого да търгуват и с кого – не. Сегашните правителствени гаранции за износа и инвестициите няма да свършат особена работа. Те са просто сигнал към Вашингтон и Техеран, че Европа иска да съхрани едно споразумение, което обаче няма особени шансове за оцеляване, особено след като \"Сименс\" и сие се оттеглиха от иранския бизнес. ЕС оказва съпротива, но това не е нищо повече от един политически жест, прикриващ безсилието.", "date": "2018.08.07", "title": "И на главата си да се обърне ЕС, козовете са в ръцете на САЩ"}
{"url": "https://www.actualno.com/sofia/62-ma-dushi-sa-kolabirali-na-ulicite-na-sofija-zaradi-visokite-temperaturi-news_688817.html", "text": "  62-ма души, сред които и деца, са колабирали на улиците на София заради високите температури. Това съобщи за Агенция „Фокус“ говорителят на Център за спешна медицинска помощ (ЦСМП) Катя Сунгарска.     „Температурите не са чак толкова високи, но рязко дойде повишаването им и съответно организмът не е адаптиран и възприема това за стрес. Особено при хронично болните и при възрастните хора организмът реагира негативно и създава проблеми“, обясни Сунгарска.   Тя уточни, че днешната дневна смяна е работила с 15 екипа като са получени над 300 сигнала.", "date": "2018.08.07", "title": "62-ма души са колабирали на улиците на София заради високите температури"}
{"url": "https://www.actualno.com/society/novinite-naj-vajnoto-za-denja-8-avgust-news_688808.html", "text": "  Редакционният екип на ви представя най-важните новини за изминалия ден, 8 август.      Тотална забрана за пушене на цигари, наргилета и електронни цигари на водна основа, несъдържащи тютюн, в закрити обществени помещения, туристически обекти, заведения за хранене и развлечения. Това предлагат промени в Закона за здравето, внесени от здравното министерство, които бяха публикувани за обществено обсъждане.   Вътрешният министър Валентин Радев обяви, че не му е удобно да пита турския си колега кога Димитър Желязков - Митьо Очите ще бъде предаден в България. Това се разбра от негово изказване в Елин Пелин. Министърът е там да инспектира работата и условията на местната полиция. Метеоролозите и хидролозите от БАН излязоха с отворено писмо до премиера Бойко Борисов, в което информират, че ще спрат работа и ще подновят протеста си заради продължаващото несправедливо разпределение на бюджета от ръководството на Академията, въпреки допълнително отпуснатите от правителството 15 милиона лева.     Косовският президент Хашим Тачи отново се обяви за \"корекция на границата със Сърбия\". Тачи обаче поясни, че не става въпрос за \"замяна на територии, а за присъединяване на Прешевската долина към Косово\".  След като лично по думите на премиера Бойко Борисов се оказа, че държавата е дала 2,5 млн. лева за информационна система за хората с увреждания, сега правителството почва работа върху \"интегрирано административно и социално обслужване на хората с увреждания и свързаните с тях услуги\".   В края на първия месец от есента може да се очаква поскъпване на хляба - със 7-8 стотинки. Това прогнозираха производители и експерти пред “24 часа”. Бенчо Бенчев е откаран в болница, потвърди пред \"Нова телевизия\" бившият депутат от ДПС Несрин Узун. На зам.-председателя на Общинския съвет в Бургас му е прилошало този следобед.  36-годишната Севил Фаик изпраща сина си Алтай на неговото първо работно място - на стаж в италианска фирма, като компютърен техник, заедно с още 19 деца и учителите им. Едва осем часа след инцидента тя и съпругът й разбират, че нещо става със 17-годишния им син.  В събота, 11 август, ще бъде затворено кръстовището на Софийския университет \"Св. Климент Охридски\". То ще бъде преасфалтирано в рамките на 48 часа, предаде БГНЕС. След преасфалтирането на кръстовището между бул. \"Цар Освободител\" и бул. \"Васил Левски\", ремонтът продължава към паметника \"Левски\". Движението няма да бъде спирано, заяви зам. - кметът по транспорт в Столичната община Евгени Крусев, който тази сутрин провери ремонтираното мостово съоръжение на ул. \"Даскал Попандреев\" в Бояна. Гостувал ли е министър-председателят Бойко Борисов на скандалния общински съветник от БСП Бенчо Бенчев? Това попита членът на Изпълнителното бюро на БСП Атанас Зафиров. Депутатът от ГЕРБ Тома Биков контрира с въпроса дали президентът Румен Радев е бил гост на Бенчев. Тази дискусия се разрази в ефира на bTV в опита да се изяснят подробности за връзките на Бенчо Бенчев с БСП. Три сестри убиха баща си, 14-годишно момиче умря от глад, баща уби децата си... Съседите разказват постфактум, че са чували заплахите на бащата и са виждали, че момиченцето е недохранено, знаели са, че бащата е неадекватен и дори са слушали как убива децата си, но разказват сега, тогава са мълчали. Така започва материалът на руското издание ТОК за домашното насилие в Русия и всичко звучи до болка познато и у нас. Моделът Александра Богданска, вече Петканова, и нейният съпруг - репортерът Дани Петканов, очакват първото си дете. Новината сподели щастливата мама, като публикува снимка на нея и половинката си във facebook. На нея Дани държи снимки от видеозон на очакваното бебе. ", "date": "2018.08.07", "title": "Новините: Най-важното за деня, 8 август "}
{"url": "https://www.actualno.com/plovdiv/zapochvat-mashtabni-remonti-v-plovdiv-news_688812.html", "text": "  Пловдивчани още се ориентират какво ще става занапред, маршрутите на автобуси са променени, знаците по улиците сочат други посоки, а едновременното започване на ремонти за над 30 млн. лв. е на последната права преди 2019, когато Пловдив ще бъде Европейска столица на културата, предаде кореспондентът на БГНЕС в града.     Полезна информация за всеки, който идва в Пловдив с кола, е да не минава през центъра. Почти едновременно бяха затворени или ограничени за движения двете основни пътни артерии- подлезът на ул. \"Гладстон\" на подземно ниво и над него бул. \" Цар Борис Обединител\". Макар и август да е най- отпускарският месец и това по принцип се отразява на популацията на града, задръстванията са факт и никак не са безобидни. С прегради е населен и Централен площад, очертани са трасетата за тежкотоварните машини, необходими за ремонта.    Снимка: БГНЕС  Не само в центъра започват или предстоят ремонти, бул. \"Марица- Юг\" от Водната палата до бул. \"Източен\" също ще претърпи промяна, големи ремонти предстоят в Аджисан махала, в центъра на града, където вече започна бутането на незаконни къщи, около Водната палата и Семинарията също ще се работи. Проектът по програма \"Региони в растеж\" там включва ремонт на над 30 улици. Предстои и ремонт на Кукленско шосе, той ще протече на етапи в продължение на две години и обхваща целия булевард и прилежащата инфраструктура. 7 млн лв ще бъдат вложени в шестте района на Пловдив за ремонт на улици, тротоари и паркинги.   ", "date": "2018.08.07", "title": "Започват мащабни ремонти в Пловдив"}
{"url": "https://www.actualno.com/society/blizo-4000-kryvni-probi-za-chuma-po-jivotnite-sa-vzeti-v-jambolska-oblast-news_688805.html", "text": "   Продължават и клиничните прегледи на овцете и козите в региона.     Кръвни проби са взети от 182 стопанства в крайграничните общини Елхово и в Болярово, както и в община Стралджа. В десеткилометровата зона около огнището на чума се взимат втори кръвни проби, а в 20-километровата животните се изследват за пръв път.   В град Болярово все още не са взети втори кръвни проби от стадото на Анна и Тодор, които отказват да допуснат ветеринарите, тъй като се съмняват в манипулация на изследванията. Съставен им е акт по Закона за ветиринаро-медицинската дейност. Във всички останали стопанства вземането на проби и прегледът на животните се осъществява безпроблемно.\r\nПрез следващата седмица се очакват и резултатите. Заради огнище на чума в Боляровска община бяха избита над 3 400 овце и кози. И до момента е забранена търговията с животни, както и продажбата на мляко в общините Елхово и Болярово.  ", "date": "2018.08.07", "title": "Близо 4000 кръвни проби за чума по животните са взети в Ямболска област"}
{"url": "https://www.actualno.com/society/45-sykrateni-miniori-ot-rudnik-bobov-dol-se-registriraha-na-borsata-news_688806.html", "text": "   Предизвестие са получили над 200, а съкратени ще бъдат всичките около 400 миньори в рудника.     Според коментарите повечето миньори не се регистрират на борсата, а са взели болнични или са започнали вече работа на друго място, дори и без трудов договор, докато вървят процедурите по съкращаването им. След това една част от тях ще започват отново подземна работа при изграждането на метрото в столицата и ще пътуват ежедневно сутрин и вечер.   До седмо число на месеца те трябваше да получат заплатите и обезщетенията си. От Инспекцията по труда ще направят проверки дали тези срокове се спазват и дали миньорите получават дължимите им суми навреме.\r\nВ рудника остават да работят само 10-15 души, които консервират и обезопасяват недействащите вече технологични линия и съоръжения на 500 метра под земята в рудника.  Около 50 души са пенсионирани поради навършване на необходимата възраст.   ", "date": "2018.08.07", "title": "45 съкратени миньори от рудник \"Бобов дол\" се регистрираха на борсата"}
{"url": "https://www.actualno.com/asia/sirija-osydi-amerikanskite-sankcii-sreshtu-syuznika-si-iran-news_688804.html", "text": "  Сирия осъди повторното налагане на санкции от страна на САЩ върху своя дългогодишен съюзник Иран, описвайки хода като \"незаконен\" и воден от \"арогантност\".     Първата вълна от подновени санкции на САЩ влезе в сила във вторник, удряйки достъпа на Техеран до американски банкноти и ключови индустрии като автомобили и килими.   Сирия \"остро осъди решението на американската администрация за повторно налагане на икономически санкции срещу Иран\", заяви служител на министерството на външните работи, цитиран от държавната информационна агенция САНА.\r\n\"Тези едностранни действия са незаконни според международното право и потвърждават, че политиките на администрацията на САЩ имат склонност към хегемония и арогантност\", заяви сирийският официален представител.  Дамаск отдавна е обект на санкции от страна на САЩ и Иран подкрепя президента Башар ал-Асад в сирийската гражданската война, като предоставя политическа, военна и икономическа подкрепа.   Санкциите от вторник срещу Иран трябва да бъдат последвани от още един кръг от наказателни мерки от Вашингтон през ноември, насочени към жизненоважния петролен сектор на страната.\r\nВ понеделник Тръмп каза, че санкциите се стремят да окажат финансов натиск върху Иран и да доведат до \"цялостно и трайно решение относно агресивните му дейности, като разработването на ракети и \"зловредни\" регионални дейности.    САЩ се опитаха да ограничат влиянието на Техеран в Близкия изток, включително подкрепата му за режима на Асад.   Конфликтът в Сирия е убил над 350 000 души през последните седем години.\r\nДамаск е в пълна солидарност с Иран \"в противодействието на враждебната политика на администрацията на САЩ\", заяви сирийският външен министър.\r\n\"Иранското управление, правителство и общество ще триумфират над всички последици от тези стъпки\", добави още той.", "date": "2018.08.07", "title": "Сирия осъди американските санкции срещу съюзника си Иран"}
{"url": "https://www.actualno.com/curious/dani-petkanov-i-aleks-ochakvat-bebe-snimka-news_688828.html", "text": "        Новината сподели щастливата мама, като публикува снимка на нея и половинката си във facebook. На нея Дани държи eхографски снимки на очакваното бебе.     , написа Алекс към снимката.     Красавицата е бременна в четвъртия месец и досега го е пазеше в тайна. Все още не е ясно дали бебето е момче или момиче. \"В момента е голямо колкото авокадо”, споделя развълнуваната Алекс пред \"Нова телевизия\".\r\nБебето е желано и се е получило от първия път. За първи път Алекс почуствала, че иска връзката й с Дани да мине на следващо ниво по време на работно пътуване в Сингапур. Дани Петканов пък споделил плановете първо с Милен Цветков.    Припомняме, че след бурна раздяла, двойката неочаквано сключи брак в  къщата на Vip Brother.", "date": "2018.08.07", "title": "Дани Петканов и Алекс очакват бебе (СНИМКА)"}
{"url": "https://www.actualno.com/blagoevgrad/kmetyt-na-bansko-obvini-bsp-che-opitva-po-star-obichaj-da-deli-obshtestvoto-news_688815.html", "text": "  Кметът на Банско Георги Икономов реагира остро по адрес на БСП заради думите на един от най-приближените до лидера на социалистите Корнелия Нинова хора - Кирил Добрев. Припомняме, че за Добрев пише следното в официална полицейска справка: \" \". Случаят е предаден навремето на прокуратурата, но не последва нищо.     Днес, 7 август, Добрев заяви, че правителството раздало милиони \"на калпак\" с постановления, като на 1 август били дадени 1 млн. лева за асфалтиране в едно село, чието име не спомена. Става въпрос за Банско и проект за доизграждане на ул. \"Найден Геров\" и свързването и с Околовръстното на населеното място, което ще облекчи трафика.   Икономов посочва, че \"водени от старите си нагласи да разделят обществото, днес БСП се опитаха да го противопоставят, този път по линия на общините, като ги етикетираха като общини на ГЕРБ, ДПС и БСП\". Ето какво добави кметът на Банско, който отчете \"добрата работа на правителството по отношение на събираемостта и приходите в държавната хазна\".\r\n\"        ", "date": "2018.08.07", "title": "Кметът на Банско обвини БСП, че опитва по стар обичай да дели обществото"}
{"url": "https://www.actualno.com/balkani/kosovskijat-premier-granicite-mogat-da-se-promenjat-samo-s-vojna-news_688814.html", "text": "  Косовският премиер Рамуш Харадинай отново се противопостави на намеренията на президента на Косово Хашим Тачи за корекции на границата със Сърбия, заявявайки, че границите могат да се променят само с война, предаде кореспондентът на МИА от Прищина, предаде БГНЕС.     „Границите са установени с война и могат да се променят само с война. Тачи греши, като смята, че могат да бъдат променени по рдруг начин“, каза Харадинай в реч пред журналисти след заседанието на правителството.   Според него границите са определени с последната война от 1999 г. от страна на Армията за освобождение на Косово (АОК) и НАТО, а и \"със заслугите на тези, които допринесоха за това по-рано\".\r\nХарадинай смята, че единственият заинтересован от промяна на границите е руският президент Владимир Путин, \"който желае анексиране\". „Ние сме част от американската карта“, заключи той.  ", "date": "2018.08.07", "title": "Косовският премиер: Границите могат да се променят само с война"}
{"url": "https://www.actualno.com/europe/ogromni-pojari-bushuvat-v-ispanija-i-portugalija-video-news_688816.html", "text": "  Иберийският полуостров е под натиска на рекордно високи температури, които на места надхвърлят 45 градуса по Целзий. Това затруднява гасенето на пожарите, бушуващи вече няколко дни в Португалия и Испания.     Повече от 1 000 пожарникари, подпомагани от 19 хеликоптери и самолети пети пореден ден се опитват да угасят големия пожар, бушуващ в Южна Португалия, на около 250 км югоизточно от Лисабон, предаде МИА, цитирана от БГНЕС.     Властите се надяваха, че понижаването на температурите през нощта ще помогне на пожарникарите за локализирането на огъня, след като през вчерашния ден той беше потушен на 95%. Силният сух вятър обаче и труднодостъпния терен попречиха на такива планове.  Огънят се приближи на 500 метра от Моншики, град с около 2 000 жители, което накара властите да евакуират къщите с оглед на приближаващата стихия.   Досега са ранени 29 души, а няколко сгради, разположени на горящите хълмове, са били унищожени.     Същевременно съседна Испания е изправена пред няколко горски пожара, последният от които избухна миналата нощ близо до Лученте в района на Валенсия, където са евакуирани най-малко 2 500 души. Досега пожарът е унищожил около 1 000 хектара земя.   ", "date": "2018.08.07", "title": "Огромни пожари бушуват в Испания и Португалия (ВИДЕО)"}
{"url": "https://www.actualno.com/balkani/hashim-tachi-poiska-referendum-za-promjana-granicata-sys-syrbija-news_688826.html", "text": "  Косовският президент Хашим Тачи отново се обяви за \"корекция на границата със Сърбия\". Тачи обаче поясни, че не става въпрос за \"замяна на територии, а за присъединяване на Прешевската долина към Косово\".     \"Имам едно послание към всички, които смятат, че корекцията на границата по мирен път е лоша идея, независимот от факта, че това е единствената възможност Прешево, Буяновац и Медведжа да се обединят към Косово. Искам да бъда разбран много ясно. Аз много отдавна се противопоставих на идеята за подялба и размяна на територии\", написа Тачи в собствения си профил в социалните мрежи. Според него \"корекцията на границата е в полза на Косово, а противниците на тази идея са привърженици на подялбата и размяна територии\".   Тачи смята, че в тази ситуация има един единствен начин за взимането на решение и това е провеждането на референдум, на който гражданите ще кажат какво мислят по този въпрос\".\r\nИзявлението на Тачи дойде само 30-на минути след това на , който отново се противопостави на намеренията на Хашим Тачи за корекции на границата със Сърбия.  \"Границите са установени с война и могат да се променят само с война. Тачи греши, като смята, че могат да бъдат променени по рдруг начин“, каза Харадинай след заседанието на правителството.   Според него границите са определени с последната война от 1999 г. от страна на Армията за освобождение на Косово (АОК) и НАТО, а и \"със заслугите на тези, които допринесоха за това по-рано\".\r\nХарадинай смята, че единственият заинтересован от промяна на границите е руският президент Владимир Путин, \"който желае анексиране\". „Ние сме част от американската карта“, заключи той.    ", "date": "2018.08.07", "title": "Хашим Тачи поиска референдум за промяна границата със Сърбия"}
{"url": "https://www.actualno.com/society/majka-na-postradalo-v-bolonja-bylgarche-ne-ni-davaha-informacija-kakvo-se-sluchva-news_688818.html", "text": "  Ден след взрива в Болоня, при който пострадаха и 8 български ученици, пред камерата на \"Нова телевизия\" застана майката на едно от по-сериозно ранените момчета.     36-годишната Севил Фаик изпраща сина си Алтай на неговото първо работно място - на стаж в италианска фирма, като компютърен техник, заедно с още 19 деца и учителите им. Едва осем часа след инцидента тя и съпругът й разбират, че нещо става със 17-годишния им син.   „Аз му пиша на месинджър. Той отвори телефона, каза: „Майко, успокой се, не мога да говоря, след пет минути ще ти звънна”. Аз веднага разбрах, че има нещо”, разказва майката.\r\nСлед като установили връзка, Алтай разказва с подробности на родителите си за инцидента. Казва, че има изгаряния по гърба, ръката, пръстите, главата, ухото.  Всички пострадали деца са добре и психически, и физически, уверяват от образователното министерство.   Родителите на Алтай научили, че ще са необходими поне 10 дни сина им да е на домашно лечение в общежитието преди да се завърне към ученическия си стаж.\r\nРодителите на Алтай, който е второто най-пострадало дете, недоволстват, че в продължение на часове им е отказвана информация за случващото се със сина им.    „Казаха: „Не може да дадем никакъв номер, ние сме доста ангажирани”. И, когато се разкрещях: „Вие не сте ангажирани с нищо друго, освен с нашите деца и искам номер да ми дадете, аз не виждам и не чувам детето си”, тогава казаха: „Г-жо, извинявайте, ще ви го дадем\". Това не бива да се прави на родители”, споделя още Севил.   Министерството на външните работи съобщиха за \"Фокус\", че се очаква изписването на едно от пострадалитите деца. От седемте хоспиталзирани момчета, трима вече са изписани, а четири остават в болница. Трима от тях са в две различни лечебни заведения - две в Болония и едно в Чезена. По информация на генералния консул на България в Милано Росен Руфев се очаква още днес или най-късно утре един от учениците да бъде изписан. Останалите ще останат под лекарско наблюдение поне още няколко дни, като момчето, което е настанено с изгаряния в болница в Чезенa, ще остане там по-дълго.", "date": "2018.08.07", "title": "Майка на пострадало в Болоня българче: Не ни даваха информация какво се случва"}
{"url": "https://www.actualno.com/society/gladnata-stachka-v-bylgarski-poshti-se-razrastva-news_688820.html", "text": "  Броят на гладуващите в „Бългрски пощи“ ЕАД се увеличава и обхваща все повече подразделения на държавното предриятие. По тази тема е предвидена в сряда пресконференция.     В момента 10 служители на \"Български разменно-сортировъчен център\" (БРСЦ) са обявили, че се присъединяват към протеста на Златка Младенова, която на 30 юли първа обяви, че ще гладува, тъй като е лишена от парите за клас прослужено време и са спрели ваучерите за храна, съобщиха от синдикат „Защита“. Освен това, Младенова, която е лидер на организацията на синдиката \"Защита\" в предприятието, поиска оставката на принципала на държавното дружество - министър Ивайло Московски, защото толерира действията на \"Български пощи\", а умишлено наказва нея и съмишлениците ѝ за изразения протест срещу лошото управление.   Към стачката се присъединяват и служители в централата на „Български пощи“, които твърдят, че проблемите в дружеството са системни и не са ограничени единствено в разменно-сортировъчния център. Според стачкуващите става дума не само за ограничаване на синдикални права и преследване на непокорни синдикалисти, но също и за корупционни практики, покровителствани от ръководството на фирмата в лицето на изпълнителния директор Деян Дънешки и принципала – министъра на транспорта и съобщенията Ивайло Московски.", "date": "2018.08.07", "title": "Гладната стачка в \"Български пощи\" се разраства "}
{"url": "https://www.actualno.com/society/bencho-benchev-e-otkaran-v-bolnica-news_688819.html", "text": "  Бенчо Бенчев е откаран в болница, потвърди пред \"Нова телевизия\" бившият депутат от ДПС Несрин Узун. На зам.-председателя на Общинския съвет в Бургас му е прилошало този следобед.     Бенчев е с напреднал стадий на Паркинсон и 95% инвалидност. Очаква се в болницата да го стабилизират.   По-рано днес Несрин Узун определи като факта, че е станал свидетел на задържането на Димитър Желязков - Митьо Очите в Истанбул. Узун подчерта, че от 10 години не е в активната политика и е станал жертва на добротата на неговия дългогодишен приятел и бизнес партньор Бенчо Бенчев.", "date": "2018.08.07", "title": "Бенчо Бенчев е откаран в болница"}
{"url": "https://www.actualno.com/europe/arestuvaha-jurnalisti-v-belarus-za-krajba-na-novini-news_688829.html", "text": "  Шестима журналисти от Беларус бяха задържани по обвинение за незаконен достъп до новини на държавната агенция БелТА, съобщи ръководителят на Беларуската асоциация на журналистите Андрей Бастунец.     Той оповести фамилиите на задържаните: Золотов, Колтигина, Уласик, Бабаед, Коровенкова, Бобрик. Всички журналисти са служители на информационния портал tut.by, с изключение на Татяна Коровенкова, която работи в частната агенция Белапан, предаде БГНЕС.   \"Още няколко журналисти са задържани, като статусът им все още е неясен. Те са предимно от tut.by\", добави Бастунец.\r\nСледственото управление на Беларус съобщи, че е повдигнато наказателно дело за неоторизиран достъп до информация на БелТА. По време на проверка бе установено, че в продължение на две години към системата на агенцията е извършвано неоторизирано свързване повече от 15 000 пъти. Следователите смятат, че в това са замесени служители на издателствата Беларуская Наука, БелаПАН и Тутбай Медия.  В офисът на портала tut.by и агенция БелаПАН се извършват обиски и журналистите не се допускат. Следствените органи конфискуват харддисковете на компютрите. Те обаче не изключват възможността служителите да са осъществявали незаконен достъп по лична инициатива.   Издателство Беларуская наука заяви, че не разбира обвиненията за неправомерен достъп. Те увериха, че имат официални договори с БелТА и заплащат за получената от тях информация.\r\nПорталът tut.by е най-голямото беларуско онлайн издание. Ежедневната му аудитория надхвърля 800 000 души.    ", "date": "2018.08.07", "title": "Арестуваха журналисти в Беларус за кражба на новини"}
