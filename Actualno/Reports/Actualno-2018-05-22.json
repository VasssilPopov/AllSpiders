{"url": "https://www.actualno.com/society/novinite-naj-vajnoto-za-denja-22-maj-news_675935.html", "text": "  Редакционният екип на ви представя най-интересните новини от изминалия ден, 22 май.   3055 лeвa са необходими на четиричленно семейство в столицата, за да може да живее нормално един месец. Животът в София е с около 700 лв. по-скъп от този в страната. Необходимите доходи на един човек в страната са по 585 лeва месечно или 2340 лeвa в семейство с двама възрастни и две деца.    Съществува реална опасност през тази година Военновъздушните сили да не успеят да изпълнят задачите си по охрана на въздушното пространство на България, а оттам и на НАТО. Това се казва в доклада за състоянието на отбраната и въоръжените сили за 2017 г., който беше приет от правителството и предстои да бъде гласуван от парламента.     Тръбата в посока към София на прясно ремонтирания тунел \"Витиня\" ще е затворена още месеци наред и цяло лято пътуването по така наречената магистрала \"Хемус\" ще е ад. Това се разбра от информация на Агенция \"Пътна инфраструктура\" (АПИ).     Над 60% от ВиК инфраструктурата е на около 30 - 40 години. Поради тази причина 1,59 млрд. лв. от Оперативна програма „Околна среда 2014-2020 г.“ ще бъдат вложени в изграждане или реконструкция на водопроводи, канализация, пречиствателни станции и други съоръжения в 51 населени места. Ключова роля за привличане и задържане на медицинските сестри в професията имат работодателите, които следва да осигурят адекватно възнаграждение, по-добри условия на труд и подкрепа на професионалното развитие на медицинските сестри през цялата им кариера. Това отбелязва министърът на здравеопазването Кирил Ананиев в отговор на депутатско питане за мерките за преодоляване на недостига на медицински специалисти в училищата в страната. До края на юни 2018 година българското министерство на енергетиката трябва да предостави на Русия различните варианти за ползване на оборудването на АЕЦ \"Белене\". Това пише в резюмето на разговора между руския президент Владимир Путин и българския му колега Румен Радев в Сочи, твърди руската държавна информационна агенция ТАСС.    Протест и контрапротест заради АЕЦ \"Белене\" се проведе в столицата. От едната страна срещу проекта застанаха от \"Демократична България\", а АБВ организира свой митинг, на който подкрепи строежа на централата. След няколко дни Русия ще има удоволствието да приеме българския премиер Бойко Борисов. На тази среща ще продължим дискусията що се отнася до икономическите въпроси. Това заяви руският президент Владимир Путин след срещата си с българския си колега Румен Радев. Създателят и собственик на Фейсбук Марк Зукърбърг се извини на европейските депутати за това, че не е направил достатъчно, за да защити данните на потребителите на социалната мрежа. Не знам защо тези, които къмпингуват, смятат, че са извън закона и не трябва да бъдат проверявани. И това лято ще има проверки, не смятам, че едни хора трябва да имат права над други хора. Тези хора, които къмпингуват \"свободно\" по плажовете, не искат да има регулация. Това заяви министърът на туризма Николина Ангелкова.", "date": "2018.05.22", "title": "Новините: Най-важното за деня, 22 май"}
{"url": "https://www.actualno.com/europe/zukyrbyrg-se-izvini-za-techa-na-danni-na-potrebiteli-ep-poiska-zashtita-na-evroizborite-prez-2019-g-news_675961.html", "text": "  Създателят и собственик на Фейсбук  Марк Зукърбърг се извини на европейските депутати за това, че не е  направил достатъчно, за да защити данните на потребителите на социалната  мрежа , предаде Си Би Ес. В изявлението си той каза:  „Ние не направихме достатъчно да предотвратим инструментите, които ние  предлагаме да бъдат използвани, за да вредят. Това се отнася и за фалшивите новини, външната намеса в изборите и използването на информацията на потребителите”, допълни той.   Зукърбърг заяви, че     \"От всички изследвания, които  правим и в други сфери, аз очаквам, че увеличеното инвестиране в  безопасността и сигурността  ще бъде това, което ще бъде с най-голяма  рентабилност\", каза той.    Изпълнителният директор на  Фейсбук каза, че ще наеме до края на годината 20 000 човека, които да  работят по сигурността и безопасността в платформата.  Facebook се оказа в центъра на  огромен скандал след публикация на \"Ню Йорк Таймс\" за прехвърлянето на  данни от социалната мрежа в „Кеймбридж Аналитика“.  Компанията е събрала  данните на 87 милиона потребители на Facebook и е разработила алгоритъм  за политически анализ на предпочитанията им като избиратели. През април  Зукърбърг се яви на две изслушвания пред Конгреса на САЩ, на които  увери американските законодатели, че социалната мрежа ще се грижи  по-добре за личните данни на потребителите.       ", "date": "2018.05.22", "title": "Зукърбърг се извини за теча на данни на потребители, ЕП поиска защита на евроизборите през 2019 г."}
{"url": "https://www.actualno.com/education/nad-100-000-uchenici-na-vtora-zadyljitelna-matura-i-na-nvo-po-matematika-news_675954.html", "text": "  Над 100 000 ученици ще се явяват в  сряда, 23 май, на втората задължителна матура и на националното външно  оценяване по математика. Изпитният вариант за втория  задължителен зрелостен изпит по избор между 13 учебни предмета ще бъде  изтеглен в 6.30 часа в сградата на Министерството на образованието и  науката на 23 май. Изтегленият номер на варианта ще важи за изпита по  всеки предмет. Изпитът започва в 8.00 часа и  продължава 4 астрономически часа, а за учениците със специални  образователни потребности – 6 часа. Зрелостниците трябва да заемат  местата си най-късно до 7.45 часа и да пишат с черен химикал. Над 55 000 дванадесетокласници се очаква да се явят на втората задължителна матура, предаде БГНЕС. В 9.00 часа, отново в МОН, ще бъде изтеглен изпитният вариант за национално външно оценяване по математика за седмокласниците. Изпитът ще започне в 10.00  часа. Той се състои от 2 модула. Първият е модул съдържа 20 задачи от  два вида – със структуриран отговор и със свободен отговор.  Продължителността му е 60 мин., а максималният брой точки, който могат  да получат учениците, е 65. Вторият модул се състои от 4  задачи с отворен отговор, от които 2 задачи с кратък числов, символен  или словесен отговор и 2 задачи с описание и аргументация на решението.  Продължителността на този модул е 90 мин., а правилното решение на  задачите носи 35 точки. Максималният резултат от двата модула е 100  точки. Седмокласниците трябва да носят със себе си съответните  принадлежности по математика и да пишат със син химикал. Очаква се на изпита по математика да се явят над 57 000 седмокласници.  ", "date": "2018.05.22", "title": "Над 100 000 ученици на втора задължителна матура и на НВО по математика"}
{"url": "https://www.actualno.com/bgfootball/borisov-izvede-bistrishkite-tigri-do-pobeda-news_675957.html", "text": "     С номер 13 на гърба Борисов откри резултата в срещата със свиреп удар в горния десен ъгъл на вратата на \"Лудогорец\". През второто полувреме той разтресе и гредата на вратата, пазена от изпълнителния директор на разградчани Ангел Петричев. Пет минути преди края \"Витоша\" поведе с 2:0 след гол на Светослав Петров след пас на Георги Пеев. В последните секунди на срещата Димитър Мутафов с чудесно изпълнение на пряк свободен удар оформи крайното 2:1.\r\nВ състава на гостите, освен Петричев, в игра се появиха също легендата на ЦСКА Радослав Здравков, както и някогашният голмайстор на \"червените\" Валентин Станчев.      В единайсеторката на \"Витоша\" личааха имената на бившите национали Георги Пеев, Светослав Петров, Гошо Гинчев и Чавдар Атанасов. Играещ треньор е Борислав Георгиев-Бобъра, на терена е и бившият голаджия на \"Славия\" Николай Божов, както и някогашният играч на ЦСКА и пловдивския \"Ботев\" Мариян Германов и президентът на Витоша Сергей Ташков.\r\nНа трибуните също има звездно присъствие - бившият дългогодишен вратар на \"Левски \"Димитър Иванков, както и легендата на българския футбол Пламен Гетов. Рефер на двубоя е Николай Йорданов, предаде Канал 3.    Победителят в полуфиналния двубой ще играе на финала срещу \"Нефтохимик\" на 28 май в Стара Загора.", "date": "2018.05.22", "title": "Борисов изведе бистришките тигри до победа"}
{"url": "https://www.actualno.com/healthy/i-lekarite-se-objaviha-sreshtu-nacionalnata-zdravna-karta-news_675958.html", "text": "  След недоволството на пациенти и болнични директори, и лекарите се обявиха срещу Националната здравна карта, изготвена от ресорния министър Кирил Ананиев. Оказва се, че в документа, който има за цел да определи нуждата от болнични легла на територията на страната, в областите Стара Загора, Ямбол и Пазарджик няма да има нито едно легло за лечение на хора с урологични проблеми. Цяла Силистренска област пък е оставена без легло за ортопедични и травматологични заболявания. Новата Националната здравна карта отчита близо 6000 излишни легла, което значи, че след като тя влезе в сила, Здравната каса няма да заплаща за тях.  Здравната карта първоначално бе въведена от бившия министър Петър Москов, след което – свалена в съда и с известни корекции отново обявена от настоящото ръководство на здравното министерство. След пациенти и болнични директори обаче и Лекарският съюз подкрепи тезата, че документът е изготвен еднолично от ведомството, без да са взети предвид становищата на комисиите, изготвили областните здравни карти.   Така се оказва, че след като картата влезе в сила, няма да има урологични легла в Стара Загора, Ямбол и Пазарджик, а в Сливен, например, ще има едва едно легло за съдова хирургия. За цялата Силистренска област не се предвижда нито едно легло за лечение на ортопедични заболявания, посочват лекарите в отворено писмо до премиера, омбудсмана и здравните власти, предаде Дарик.   Лекарите подчертават, че въвеждането на въпросната здравна карта ще доведе до влошаване на качество на болничната медицинска помощ и достъпа до нея, като потърпевши ще бъдат единствено здравоосигурените лица. Друг от резултатите от приемането на документа ще бъде механично затваряне на работещи към момента клиники и отделения, тъй като Здравната каса ще спре да плаща за тях. Оказва се, че Министерство на здравеопазването е заложило толкова високи изисквания в Наредбата за пакета от здравни дейности, които се заплащат от касата, че общинските болници не са в състояние да сключат договор за изпълнението им.\r\nВ заключение от Лекарския съюз апелират документът да бъде върнат в Министерския съвет и преработен.       ", "date": "2018.05.22", "title": "И лекарите се обявиха срещу Националната здравна карта"}
{"url": "https://www.actualno.com/vidin/rojden-den-na-vidinskata-detska-gradina-zornica-news_675964.html", "text": "  Заместник-кметът на Община Видин Венци Пасков посети детска градина „Зорница“, която отбелязва 45 години от създаването си. Той поздрави с празника колектива и възпитаниците на детското заведение и поднесе от името на видинския кмет Огнян Ценков поздравителен адрес и почетен плакет на директора Светлана Петкова. „Споделям вашата радост и ви пожелавам здраве и сили в благородната мисия да възпитавате добри и ученолюбиви деца, да продължавате ползотворната си работа и да издигате престижа на детското заведение. Оценявам високо вашите усилия и всеотдайност и ви пожелавам занапред все така успешно да се справяте с отговорната си задача. Желая на децата отлична подготовка, много игри и забавления. Нека се гордеят, че са възпитаници на детска градина „Зорница“ и растат под грижите на този прекрасен екип с дългогодишен опит“ – пише в адреса.  Светлана Петкова благодари за вниманието от страна на Община Видин и каза, че тя също е възпитаник на детската градина. „Надявам се, че ще имаме все повече усмихнати деца и всички тук ще се чувстват прекрасно“ – сподели тя.   Деца, учители и родители се събраха заедно, за да отпразнуват рождения ден, на който изненадата беше голяма торта и подаръци за малчуганите.   ", "date": "2018.05.22", "title": "Рожден ден на видинската детска градина \"Зорница\""}
{"url": "https://www.actualno.com/europe/shvedskijat-syd-othvyrli-stroeja-na-nobelovija-centyr-news_675955.html", "text": "  Шведският съд отхвърли строежа на  големия \"Нобелов център\", който според крал Карл XVI Густав  ще наруши  историческия облик на столицата Стокхолм. Проектът на Нобелова фондация,  създаден от британския архитект Дейвид Чипърфийлд, е планиран да се  превърне в огромна позлатена сграда, разположена по крайбрежието на  Стокхолм. Има опасения, че процесът на създаването му ще нанесе  разрушителни  вреди на митническа сграда от XIX век. Освен това проектът  на Нобеловият център понася много критики заради планирания размер,  цвят и местоположение, предаде БГНЕС. Съдът реши, че строежът на  сградата „ще се отрази пагубно на белезите за историческо развитие на  Стокхолм като пристанищен и търговски град“, и че ще нанесе „сериозна  вреда“ на запазването на културното наследство в града. Създателите на проекта ще обжалват решението пред по-висша съдебна инстанция.  ", "date": "2018.05.22", "title": "Шведският съд отхвърли строежа на Нобеловия център "}
{"url": "https://www.actualno.com/society/ostaviha-v-aresta-gabriela-pomela-10-koli-i-nabila-studentka-v-plovdiv-news_675956.html", "text": "   съобщиха от Съдебната палата в Пловдив.   , който на 18 май пусна с мярка „подписка” Медарова. Тогава младото момиче се изправи пред Темида, след като помете 10 паркирани коли и избяга. Установено беше, че преди да се качи зад волана е пила алкохол и пушила марихуана.       Не е налице опасност Габриела Медарова да се укрие, но е налице реална опасност, в случай на по-лека мярка, тя да извърши друго престъпление.\r\nВ подкрепа на този извод е и поведението на обвиняемата. В присъствието на полицейски служители тя е отправила спрямо една от свидетелките по делото заплаха, че ще й се случи същото, но е била възпряна да изпълни заканата си от друг свидетел.       Определението на Окръжния съд е окончателно и не подлежи на протест и обжалване.", "date": "2018.05.22", "title": "Оставиха в ареста Габриела, помела 10 коли и набила студентка в Пловдив"}
{"url": "https://www.actualno.com/society/nov-protest-grajdani-iskat-svikvane-na-izvynredno-zasedanie-na-svetija-sinod-news_675952.html", "text": "  Пред Синодалната палата в София се  провежда протестът на десетки общественици, граждани и редица популярни  лица срещу решението на Светия Синод да не изпрати делегация за  отбелязването на 1000-годишнината от основаването на Охридската  архиепископия в Охрид. Основно искане на събралите се  на гражданския протест е свикване на извънредно заседание на Светия  Синод, на което да бъде преразглеждано на решението от 14 май, с коетосе  забранява на духовниците от Българската православна църква да участват в  планираното честване. Гражданите, които за втори път  се събраха на протест пред Синодалната палата в рамките на 5 дни,  припомниха, че решението е взето в отсъствието на патриарх Неофит, който  многократно публично е обявявал подкрепата си за „братята от другата  страна”. Говорещите на протеста пред  Синода съобщиха, че вече има призиви и от страна на митрополити за  свикване на извънредно заседание. Те припомниха, че срещу решението от  14 май е гласувал и старозагорският митрополит Киприан, който ръководи  комисията за установяване на каноничен статут на МПЦ – Охридска  архиепископия. Самият Киприан в специално изявление предупреди, че по  отношение на МПЦ-ОА има право да говори само председателят на тази  комисия, предаде БГНЕС. Протестиращите съобщиха, че на  24 май в Рим ще има обща делегация, ръководена от премиерите на  България и Македония - Бойко Борисов и Зоран Заев, и очакват да има  съвместен молебен на гроба на Свети Кирил.  ", "date": "2018.05.22", "title": "Нов протест, граждани искат свикване на извънредно заседание на Светия Синод"}
{"url": "https://www.actualno.com/balkani/kosovo-iska-ot-vatikana-da-ja-priznae-za-nezavisima-dyrjava-news_675948.html", "text": "  Косовският премиер Рамуш Харадинай е  на официално посещение във Ватикана. Днес той се срещна с държавния  секретар Пиетро Паролин. След срещата Харадинай обяви, че е поискал от Светия престол да признае Косово като независима държава , съобщи МИА. „Косово търси дипломатическо  партньорство с Ватикана и за тази цел признаването от Светия престол е  важна стъпка“, написа Харадинай в профила си във Facebook. В своето  послание той подчерта, че религиозните свободи и евроатлантическата  ориентация са неоспорими ценности на страната. „Косовската държава е  важен фактор за мира и стабилността и насърчава добросъседските  взаимоотношения. Днешното посещение и официалният прием при кардинал  Паролин са доказателство, че вървим в посока на създаване на  стратегическо партньорство с Ватикана\", допълни Харадинай. Косовският кабинет вчера  обяви, че по време на престоя си във Ватикана, Харадинай ще бъде приет  на аудиенция при главата на Римокатолическата църква, папа Франциск, предаде БГНЕС. Косово обяви независимост на  17 февруари 2008 г. Държавата е призната от 41 държави, 21 от които са  част от ЕС. На Балканския полуостров е призната от 5 страни, част от  които е и България.  ", "date": "2018.05.22", "title": "Косово иска от Ватикана да я признае за независима държава "}
{"url": "https://www.actualno.com/curious/dneven-horoskop-za-23-maj-news_675915.html", "text": "     В първата част от деня може да ви засипят спомени. Някои ваши притеснения са отишли  прекалено далеч, за да де връщате и да съжалявате за миналото.    Първата половина от деня ще бъде натоварена, но задачите ще отпадат  една по една и няма да сте толкова уморени, колкото очаквате.  Вечерта използвайте всеки момент, за да си доставите поне малко удоволствие.     Денят може да ви притесни заради даден проблем, свързан със здравето ви. Просто се посъветвайте с лекар. Нищо страшно няма да ви се случи. Опитайте се да планирате деня така че да не се отклонявате от  плановете си. Импровизациите няма да са удачни, както и добавянето на  нови задачи.     Денят ще е късметлийски. С каквото се захванете – ще ви върви. Не се захващайте с работа в моментите на почивка. Още в първите работни часове на деня някой може да ви поизнерви  малко, но за това пък ще разберете интересна информация. Вечерта не  пропускайте да се обадите на ваш приятел, който има рожден ден.    Днес може да се отпуснете и да си позволите да сте по-весели от  обикновено.  Не се товарете с мисълта за решаването на проблеми. И утре е  ден.   Денят може да подмине някое ваше желание, но това е, за да насочи  вниманието ви към други неща, които притежавате.  Имате много повече,  отколкото си мислите.    Денят може да ви донесе малко повече тъга, отколкото е здравословно.  Последователността ще е спасителната ви жилетка. Денят ще ви даде повече отколкото очаквате, най-вече в личен план. Бъдете благодарни  и не се самозабравяйте в това да искате още и още.    Днес някой ви е харесал и няма да ви е лесно да се отървете от това.  Опитайте се да бъдете максимално позитивни, за да не осъществите  замисъла му и да не се откажете от вашите собствени цели. Сега е моментът да дадете всичко от себе си, за да бъдете доволни от резултата и да няма за какво да съжалявате. Вечерта със сигурност отделете време за награда. Помислете добре как точно да се забавлявате, така че да сте най-доволни.", "date": "2018.05.22", "title": "Дневен хороскоп за 23 май"}
{"url": "https://www.actualno.com/business/mtel-stava-a1-news_675885.html", "text": "   . След 23 години на пазара, над 4 милиарда лева инвестиции и над 4,5 милиона настоящи клиенти на мобилни и фиксирани услуги, първият GSM оператор в България предприема най-голямата промяна в своята история.  Новото юридическо име на телекома е „А1 България” ЕАД. Всички условия по договорите с клиентите на компанията ще останат непроменени и ще са валидни до изтичането на срока им. Няма да има никакви промени и по отношение на телефонните номера и SIM картите в мрежата на телекома.\r\nНовото име на компанията е само част от цялостния процес по промяна. Основната идея в него е А1 да се вслушва все повече в мнението на клиентите, за да отговори на техните очаквания и да направи живота им в дигиталната ера по-лесен и по-забавен. Промяната ще позволи на компанията да гарантира по-високо качество на своята мрежа, да направи технологиите по-достъпни и лесни и да осигури лоялно отношение и удобство на клиентите си.   Приобщаването на компанията към основния бранд на нейния собственик А1 Group, която е част от четвъртата най-голяма телекомуникационна група в света América Móvil, ще даде възможност на А1 България да предостави на своите клиенти и достъп до най-новите технологии и иновации в сектора. Силният и единен бранд ще позиционира А1 като изцяло интегриран и конвергентен доставчик на информационни и телекомуникационни услуги, който използва всички синергии и предимства на една от най-големите корпорации в света.\r\n„Днес ставаме част от нещо голямо – силна международна марка, каквато е А1. Тя ни носи нови стандарти за обслужване, единна корпоративна култура, повече знания и опит. Новият бранд отразява нашата цел да бъдем лидер, като се възползваме от възможностите на дигитализацията в полза на нашите клиенти. Щастлив съм, че ще можем да предоставяме достъп до най-новите технологии още по-бързо, да ги направим максимално полезни за хората и да им осигурим свободата да ги използват така, както те самите изберат”, сподели Александър Димитров, главен изпълнителен директор на A1 България.    „С ребрандирането в България ние можем да се възползваме от уникалната стойност на бранда А1 в още един от важните пазари в нашето портфолио. По този начин това ребрандиране, както и всички останали, които ще последват, ще подкрепят нашата цел да засилим присъствието на A1 Group в нашия най-важен регион – Централна и Източна Европа – като една компания с обща стратегия и единен бранд, който прави живота в дигитална ера по-лесен и удобен”, коментира Алехандро Платер, главен изпълнителен директор на А1 Group.     Ребрандирането на първия мобилен оператор у нас е съпътствано с редица комплименти в полза на настоящите клиенти. Всеки абонат на мобилна услуга, който свали или просто стартира приложението на телекома Моят А1, ще получи подарък от 10 000 MB мобилен трафик в рамките на един месец. Клиентите на A1 ще могат да правят безплатен тест от един месец на всички нови услуги на телекома преди да решат дали ще се възползват от тях до края месец юни. Компанията предоставя възможност на всички свои клиенти да дават обратна връзка за състоянието на мрежата чрез приложението Моят А1 или на А1.bg. Освен че ще вземе под внимание всяко изпратено мнение, за да подобри услугите си, телекомът ще подарява и 500 MB на хората, които подадат сигнал в Моят А1. Всички клиенти на телевизионна услуга от A1 ще получат безплатен достъп до над 210 канала през уикендите на месец юни. Специално за своето ребрандиране А1 пуска промо оферти за своите фиксирани услуги, които предлагат допълнително ТВ съдържание на специални цени.   50% отстъпка на избрани устройства в магазинната мрежа на телекома и на електронния магазин на А1.bg до 31 май.\r\nСлед  успешния старт на двата собствени спортни канал в началото на 2017-а, А1 ще продължи да развива собствено съдържание – компанията ще навлезе и на пазара на музикален стрийминг със своя платформа, която се развива от A1 Group и América Móvil. Тя ще разполага с богато съдържание от над 30 милиона песни на всички световни изпълнители – от класическа до модерна музика. Клиентите на услугата ще имат възможност да слушат и цялата българска музика – поп, рап, поп-фолк, класика, естрада, дори и стари градски.\r\nПортфолиото на телекома ще включва и платежни услуги като дигитален портфейл, чрез който потребителите ще могат да осъществяват парични трансфери помежду си, както и плащания онлайн и на POS терминал.  A1 ще предостави за първи път у нас кредитна карта със своя бранд, която ще е лесно достъпна за клиентите на абонаментен план.\r\nТелекомът ще изненада клиентите и със собствена линия смартфони с бранда А1, която ще се предлага с гаранция от 36 месеца вместо стандартната гаранция от 24 месеца. Промени ще има и в мобилните планове, които вече ще се казват A1 One Unlimited и ще предлагат още повече възможности за общуване и забавление.\r\nА1 ще обърне специално внимание на лоялните си клиенти. Те вече ще имат възможност да закупят мобилни устройства на преференциални цени дори и в средата на техния договор. Програмата за лоялност А1 клуб ще включва още повече стоки и услуги, които ще се предлагат на специални цени за клиентите на компанията. А1 е вече нещо много повече от мобилен оператор – компанията разполага с пълно портфолио с телеком услуги, софтуерни решения, cloud и IoT услуги и собствено съдържание. Затова и новият бранд обхваща всички тези аспекти и символизира стремежа на телекома да е първи, да е на ръба на иновациите и винаги да предлага първокласни решения на своите клиенти. За тази цел А1 поема три основни обещания: Ангажиментът на компанията е да осигури непрекъсната работа и високо качество на предлаганите услуги за населената територия на страната, в 99,9% от времето през годината. Заради своята увереност в качеството на мрежата, А1 дава възможност за обратна връзка и бонус на всички клиенти, чрез Моят А1. Телекомът обещава и че ще инвестира в постоянното развитие на своята мрежа. .  Компанията ще постигне това, като предостави качествени и технологични продукти и услуги в най-кратки срокове, обещава бързо и удобно плащане на сметките и управление на услугите чрез приложението Моят А1 и  A1.bg. При стандартна техническа повреда А1 гарантира възстановяване работата на услугите в рамките на 6 часа и инсталация на услуги до 3 работни дни. Телекомът обещава, че всеки клиент ще може да се свърже с оператор на телефоните за обслужване *88/ 088 123 в рамките на 60 секунди. Форматът на фактурите ще бъде още по-ясен и удобен за следене от клиентите. Те ще получават и регулярна информация за своите услуги чрез кратки съобщения. За удобство на клиентите А1 ще осигури заместващо устройство при сервиз на телефон. Спортните канали на A1, познати до момента като Mtel Sport 1 и Mtel Sport 2, вече ще носят името MAX Sport 1 и MAX Sport 2. Промяната е част от цялостното ребрандиране на компанията, като цените за достъп до тях ще останат непроменени.\r\nСпортните канали ще продължат да предлагат богато спортно съдържание както и досега, включващо огромно разнообразие от спортни състезания и първенства: 18 000 часа годишно футбол, тенис, волейбол, баскетбол, бойни, моторни, екстремни спортове, лека атлетика, хокей, голф и много други. Осем хиляди часа в програмата на каналите са отредени за преки предавания, като преди и след най-интересните от тях има коментарни студия. А1 е водеща компания на пазара на телекомуникации в България. Телекомът предоставя своите услуги на близо 4 млн. клиенти. През 2017 година А1 отчита приходи от 431,2 млн. евро, а сравнимата EBITDA e 130,1 млн. евро. Компанията има важна роля като двигател на икономиката и обществото с инвестиции, надхвърлящи 4 милиарда лева за последните над 20 години. Телекомът предоставя на своите клиенти мобилни и фиксирани услуги, високоскоростен интернет и цифрова телевизия. С придобиването на blizoo А1 става една от най-големите компании в България по брой клиенти на фиксиран интернет и ТВ услуги. В началото на 2017 година телекомът навлезе и на пазара на съдържание като стартира собствени спортни ТВ канали – MAX Sport 1 и 2. Това, заедно с водещата позиция на A1 на мобилния пазар, утвърждава компанията като лидер в сектора на телекомуникациите в България.\r\nКомпанията е част от A1 Group – водещ телекомуникационен доставчик в Централна и Източна Европа с повече от 24 млн. клиенти. Към момента A1 Group оперира в седем държави: Австрия (А1), България (A1), Беларус (velcom), Хърватия (Vipnet), Словения (A1 Slovenia), Сърбия (Vip mobile) и Македония (one.Vip). Приходите на A1 Group за 2017 година са 4,38 милиарда евро, а сравнимата EBITDA e 1,4 милиарда евро. Портфолиото на A1 Group включва гласова телефония, високоскоростен интернет и мултимедийни услуги, както и решения в областта на високите технологии, преноса на данни и онлайн разплащанията. Групата разполага със стабилен акционер в лицето на América Móvil – третият по големина доставчик на мобилни услуги в света.", "date": "2018.05.22", "title": "Мтел става А1"}
{"url": "https://www.actualno.com/america/trymp-kim-e-seriozen-no-sreshta-prez-uni-moje-i-da-njama-news_675963.html", "text": "  Американският президент Доналд Тръмп  съобщи, че севернокорейският лидер Ким Чен Ун е сериозен относно  желанието за ядрено разоръжаване, но не е ясно дали знаменателната среща  на 12-ти юни ще се състои. \"Мисля, че той е много  сериозен\", каза Тръмп, разсейвайки опасенията, че Северна Корея може да  откаже от предстоящата среща на върха в Сингапур.  \"Ако не стане сега, ще  стане по-късно\", заяви президентът пред репортери преди срещата си с  южнокорейският президент Мун Дже Ин в Белия дом, предаде БГНЕС.   ", "date": "2018.05.22", "title": "Тръмп: Ким е сериозен, но среща през юни може и да няма"}
{"url": "https://www.actualno.com/business/radan-kynev-za-aec-belene-poluchavame-edin-moskvich-news_675947.html", "text": "  Става дума за реактор от второ поколение, модел от 80-те години, продават ни стар москвич. Така обрисува ситуацията с АЕЦ „Белене” Радан Кънев от „Демократична България”.  Днес от формацията организират протест срещу подновяването на проекта.   „Имаше референдум, който завърши без резултат. След това мнозинството на ГЕРБ реши проектът за „Белене” да се спре – с много силни и верни думи – че става дума за корупционен гьол, става дума за сеизмична площадка и много остаряла технология”, посочи той.   „Заради поредица от корупционни действия в  минали управления, България е придобила реактор и следователно трябва да строи централата и да плати 10 пъти повече пари сега, да преживее поскъпване на цената на електричеството, произвеждайки енергия, която по всяка вероятност няма да е необходима”, посочи още той, цитиран от бтв.\r\n„Решението на евентуален енергиен глад, който въобще на е на хоризонта, не е в остаряла технология”, беше Кънев.       „Ако в семейството ни имаме нужда от втори автомобил, първо ще обсъдим нужен ли ни и е втори автомобил, после много внимателно ще определим бюджета, какво можем да си позволим, после ще преценим от какво имаме нужда – по-малка кола, по-голяма кола пр. И в следващия момент идва примерно тъстът ми и ми казва: „Радане, знаеш ли, имаме в мазето в Добрич един двигател от москвич, малко е разбрицан, но като се потегне, ще му купиш един москвич без двигател от моргата, ще го сложиш вътре, да го използваме все пак”, даде пример той.", "date": "2018.05.22", "title": "Радан Кънев за АЕЦ \"Белене\": Получаваме един москвич"}
{"url": "https://www.actualno.com/society/mvr-stana-za-smjah-zaradi-videoklip-za-abiturientite-news_675940.html", "text": "  МВР решиха да предуредят абитуриентите с видеоклип за евентуални опасности покрай техните празненства, свързани със завършването на средното им образование. Това изглежда е на път да им изиграе лоша шега, тъй като идеята им не се прие особено добре в интернет пространството.  Не закъсняха отрицателните коментари, че клипът е предназначен по-скоро към деца от детската градина, а не към зрелостници.\r\n\"Спазвай Закона за движение по пътищата\", \"празнувай, но контролирай\", \"не прекалявай с алкохола\" - това са част от посланията във видеото.   Вижте сами!     ", "date": "2018.05.22", "title": "МВР стана за смях заради видеоклип за абитуриентите "}
{"url": "https://www.actualno.com/society/evgeni-georgiev-e-predlojen-za-predsedatel-na-sgs-news_675891.html", "text": "  Общото събрание на СГС реши да предложи на Съдийската колегия на ВСС да назначи съдия Евгени Георгиев за председател на Софийски градски съд.  От 64 съдии с право на глас, 53 подкрепиха съдия Георгиев, 11 бяха против. Гласуването се проведе тайно, съобразно правилата, приети от Общото събрание, съобщиха от СГС.   В Софийски градски съд правораздават 121 съдии с право на глас, 12 от които нямаха възможност да присъстват поради ползване на разрешен отпуск, предаде БГНЕС.   \"Подкрепата за мен в първата процедура и отношението Ви след приключването ѝ, ме накараха да почувствам, че не съм сам, че вие се отнасяте с доверие към мен, но и с положителни очаквания. Бих искал да оправдая доверието и да реализирам очакванията ви чрез участието ми в този избор и евентуалната ми работа като председател. За да мога да го направя, отново се нуждая от подкрепата Ви\", каза съдия Георгиев преди избора.\r\nПрипомняме, че през март Съдийската колегия на ВСС не успя да избере председател на Софийския градски съд.       Кандидатите за поста бяха двама – за Евгени Георгиев гласуваха петима от 14-те членове на съдийската колегия. За Светлин Михайлов гласуваха двама. Така нито един от двамата не успя да събере необходимите 8 гласа в своя подкрепа.", "date": "2018.05.22", "title": "Евгени Георгиев е предложен за председател на СГС"}
{"url": "https://www.actualno.com/europe/vodni-oryjija-i-sylzotvoren-gaz-razprysnaha-hiljadi-protestirashti-chlenove-na-frenskite-sindikati-news_675965.html", "text": "  Членове на синдикатите излязоха на  протест в Париж, като счупиха множество витрини на магазини и влязоха в  сблъсък с полицията. Тя използва водни оръжия и гранати, за да разпръсне  тълпата. Колоната на протестиращите  срещу проекта за реформа на държавната служба във Франция тръгна от  Площада на Републиката по булевард Бомарше към Площада на Бастилията в  източната част на Париж. Медиите съобщиха, че стачкуващите са радикално  настроени млади хора, изцяло облечени в черно и криейки лицата си зад  маски. Такива радикалисти непрекъснато участват в профсъюзни протестни  действия във Франция, предизвиквайки безпорядък. Според наскоро появила се  традиция, левите радикали и анархисти, нарекли себе си \"Черният блок\",  се подредиха в бойни редици пред основната колона на профсъюзите и  решително се придвижиха към Площада на Бастилията. Полицаите, които  стояха на пътя им, не влязоха в контакт с тях и това даде възможност на  радикалите да продължат. Достигнали Бастилията, размирниците започнаха  да разбиват витрините на магазините и автобусните спирки, след което  най-накрая се намесиха органите на реда. За да разпръснат тълпата, те  използваха водни оръжия, светлинно-звукови гранати и сълзотворен газ, предаде БГНЕС. След като демонстрантите бяха  разпръснати, обстановката остана напрегната.  Периодично се подновяваха  сблъсъците между протестиращи и служители на реда. Профсъюзите в Париж  протестират срещу плановете на правителството да извърши реформи в  държавната служба. Според предварителните оценки около 16 000 души са  взели участие в процесията.  ", "date": "2018.05.22", "title": "Водни оръжия и сълзотворен газ разпръснаха хиляди протестиращи членове на френските синдикати"}
{"url": "https://www.actualno.com/education/uchenicite-njama-da-bydat-kompensirani-zaradi-zadacha-nomer-7-v-maturata-news_675937.html", "text": "   Това каза пред журналисти в Пловдив заместник-министърът на образованието и науката Таня Михайлова, предаде репортер на Радио „Фокус” - Пловдив.  Според зам.-министъра за догодина се очакват промени в изпитния формат и тестовете по математика и български език за 7-ми клас. „И сега изпитът не е лек, не е взет само материала от седми клас. Този изпит е сложен, защото освен конкретния материал в 7 клас е взет и материал от предишни години, за да се видят натрупаните знания в годините.   Обсъжда се новата концепция за изпитите и преди началото на учебната година промените ще бъдат обявени, каза още Михайлова.   ", "date": "2018.05.22", "title": "Учениците няма да бъдат компенсирани заради задача номер 7 в матурата"}
{"url": "https://www.actualno.com/society/porojanov-izstreljali-sme-pochti-polovinata-ot-raketite-sreshtu-gradushki-za-sezona-news_675949.html", "text": "   Това каза земеделският министър Румен Порожанов.  Той посочи, че По думите му Агенцията за борба с градушките много активно обстрелва облаците и в много случаи пораженията са минимизирани. Министърът обаче отбеляза, че има покритие на 35-40% от земеделските територии.   „Средствата за ракети се получават през централния бюджет, те не са заложени в бюджета на министерството. Явно тази година ще се наложи да поискаме малко по-голяма сума от това, което обичайно ползваме – между 5 и 6 милиона, но нека да видим какви ще бъдат разчетите”, заяви Порожанов.   „Не бих казал, че е унищожена голяма част от реколтата. Всеки земеделски производител, който има претърпени щети обаче, има право да подаде заявление за подпомагане, когато площите са напълно пропаднали”, подчерта земеделският министър.    По повод протестите на розопроизводителите той заяви, че – тази година са насадени над 41 000 декара, а реколтата е изключително добра, като се очакват над 16 000 тона.\r\nВ предходните години реколтата е била значително по-малко и цените на изкупуване са били 4-5 лв. Министърът заяви, че само за последните 2 г. насажденията, които официално са регистрирани, са се увеличили с 24%. „За съжаление, има и много нерегистрирани. Проблемът е в тези, които нямат договори”, заяви Порожанов, цитиран от бтв.\r\nПроблем създава и фактът, че цветът едновременно е разцъфнал и трябва да бъде обран както в полските терени, така и в полупланинските. При предходни реколти през месец май имаше плавност в цъфтежа, което даваше възможност цветът да се обира по-плавно, отбеляза министърът.       „Проблемът е в дневния капацитет на дестилериите. Те могат да изкупуват цвят, набран сутринта, и да го преработят следобед. На другия ден дестилерията трябва да бъде отново свободна, за да изкупи новия обран цвят, който, закаран до 10-11 ч., е с най-добро качество”, поясни Румен Порожанов.\r\nМинистърът посочи, че дестилериите са поели ангажимент да изкупуват над 100% от капацитета си. „Те дори нарушават под една форма самия технологичен процес за по-бърза преработка. Търпят и финансови загуби от това, тъй като се влошава качеството на самия продукт”, заяви Порожанов.\r\nТой увери, че ще бъдат направени разчети за подпомагане на регистрираните розопроизводители.\r\n„За съжаление, погубване на розов цвят ще има поради факта, че не може да бъде преработен. Цветовете трябва да бъдат обработени още на деня, иначе още в следобедните часове губят своите маслодайни свойства”, каза министърът.", "date": "2018.05.22", "title": "Порожанов: Изстреляли сме почти половината от ракетите срещу градушки за сезона"}
{"url": "https://www.actualno.com/society/za-i-protiv-aec-belene-ot-proekt-ot-lyji-do-evtina-i-rentabilna-centrala-news_675951.html", "text": "      , заяви Христо Иванов от \"Демократична България\".      \"Ние сме за това в българската политика да има ясно поемане на  отговорност. Бойко Борисов, който се крие зад АБВ, излъга своите  избиратели - той не се е явявал с програма, която включва построяването  ѝ. Не се е явил с програма, която предполага отказ от съдебна реформа и  влизане в банковия съюз, което означава да храним гнили ябълки в  банковата система\", допълни още той.\r\n\"Възобновяването на този опасен, икономически несъстоятелен, технологично остарял проект, е пагубен за българските геополитически, финансови и екологични интереси. Това е завой към Кремъл и рестарт на краденето. АЕЦ „Белене\" е измама спрямо българските избиратели и представлява драстично отклонение от европейския път и опит енергийната зависимост на България от Русия да бъде невъзможна за преодоляване през следващите десетилетия\", твърдят още от \"Демократична България\".        От своя страна от АБВ се обявиха твърдо в подкрепа на построяването на централата.    Новият лидер на партията  , каза президентът на Република България за периода 2002-2012 по време на протест на АБВ.    „Идеята на протеста е отново, за пореден път да дадем своето рамо за това да падне мораториумът в Народното събрание, да се ускори строителството и в бъдеще да имаме нова атомна централа „Белене”, . Подсигуряването, гаранцията в района на Белене е многократно по-високо от това, което се изисква”, каза още Първанов, цитиран от Фокус.\r\nПо думите му . , които се строят в момента. Смятам, че въпреки закъснението, това е ”, допълни още той.   ", "date": "2018.05.22", "title": "За и против АЕЦ \"Белене\": От \"проект от лъжи\" до \"евтина и рентабилна\" централа"}
{"url": "https://www.actualno.com/smolyan/deca-v-nadprevara-da-recitirat-patriotichno-v-smoljan-news_675893.html", "text": "  179 видеоклипа на деца, рецитиращи патриотично стихотворение, са получили организаторите на конкурс в община Смолян и РУО - Смолян, посветен на 24 май – Деня на българската просвета и култура и на славянската писменост.  Конкурсът е озаглавен „Родна реч, омайна, сладка…”, а първенците в него ще бъдат обявени за пазители на българското слово. По регламент ученици от 1 до 7 клас трябваше да изпратят клип с изпълнен от тях любимо българско стихотворение, посветено на Родината, на българската реч, на свободата.   Въпреки, че конкурсът е бил само деца от община Смолян, идеята се харесала на деца и учители извън нея. Изпратени за участие в конкурса са и десетки изпълнения на малчугани от община Неделино, девинските села Грохотно и Гьоврен и маданското село Върбина.   По-големите ученици пък  - от 8 до 12 клас, изпратиха 22 есета за съвременните пазители на българското слово и писменост.\r\n„Наградите ще бъдат връчени от кмета на община Смолян Николай Мелемов на 24-тимай. Ще бъдат излъчени по двама победители в двете категории, които ще бъдат обявени за „Пазители на българското слово за 2018 г.“ и ще получат плакет и парична награда от община Смолян. Всички останали участници ще бъдат наградени с грамота и книга за положения труд и старание. Есетата на победителите ще бъдат качени на сайтовете на община Смолян и РУО на МОН – Смолян“, съобщиха от местната управа.       Ще бъде връчена и награда за училище - пазител на българското слово . Клиповете ще се излъчват на видеостена в Стария център през целия ден на  24 май.\r\nКметът ще награди и 29 изтъкнати дейци в сферата на образованието, науката, културата и журналистиката.\r\nПразничният ден на 24-ти май ще започне с общоградско шествие от Стария център до площад „България“ на Новия център. То ще бъде предвождано от Общинския духов оркестър и от Третия ученически гвардейски отряд.       ", "date": "2018.05.22", "title": "Деца в надпревара да рецитират патриотично в Смолян"}
{"url": "https://www.actualno.com/society/slavi-trifonov-darjava-pechalbata-ot-koncerta-si-v-london-na-decata-s-uvrejdanija-news_675904.html", "text": "   Това стана ясно на нарочна пресконференция днес (22 май), на която присъстваше самият водещ и представители на Конфедерацията за защита правата на децата.  Концертът ще е под надслов \"Системата ги убива\", а Трифонов ще излезе със същата тениска, с която бяха облечени и майките на децата с увреждания, които не бяха допуснати в парламента преди месец.   \" на Конфедерация за защита правата на децата\", заяви Евгени Димитров-Маестрото. От организацията пък обещаха средствата да бъдат изразходвани много внимателно и изцяло за каузата на децата с увреждания.    \"Идеята ни е да направим и една голяма информационна кампания. Основният ни проблем не е едни пари, които правителството да ни дава, а комплекс от политики, за да могат тези деца да са част от обществото, да се чувстват достойни хора\", посочиха от организацията.       \"Беше възмутително майките да не бъдат допуснати в парламента с обяснението за дрескод. Това, което се случи, беше унизително и ме кара да се срамувам. Хората, които носят отговорност за това обаче не се срамуват. Една държава си личи по това как се грижи за хората, които страдат\", заяви самият Слави Трифонов.     ", "date": "2018.05.22", "title": "Слави Трифонов дарява печалбата от концерта си в Лондон на децата с увреждания"}
{"url": "https://www.actualno.com/society/utre-izprashtame-hristina-angelakova-news_675892.html", "text": "  Поклонението пред бележитата оперна певица Христина Ангелакова ще е на 23 май от 10.00 часа във фоайето на Софийската опера и балет.  Опелото на известното мецосопрано ще е от 12.30 часа в църквата \"Света София\", съобщава БГНЕС. Оперната прима си отиде на 73 години.\r\n„Късметлийка съм, защото цял живот съм правила това, което съм искала, което съм можела и по-голям късмет от това няма”. Това бе казала пред БГНЕС през 2014 година голямата българска оперна певица Христина Ангелакова.   Христина Ангелакова бе една от най-добрите ни оперни певици, мецосопрано, чийто разкошен глас е звучал най-големите световни сцени. В продължение на десетки години тя разнасяше славата на България по целия свят. Жената, която с неподвластен на времето ентусиазъм предаваше своите знания и умения на подкрепя младите таланти, организираше и осъществяваше едни от най-значимите събития в културния календар на България.   Родена е в Исперих на 29 октомври 1944 година. Завършва средното си образование в Шумен, след което се премества в София и се записва в Българската държавна консерватория (сега -Национална музикална академия „Панчо Владигеров“) в класа на професор Сима Иванова. След завършването си заминава за Италия, където записва специализация в академията „Санта Чечилия“ в Рим. По-късно подписва тригодишен договор с операта La Scala, където са и първите й публични изяви. След редица награди в престижни световни конкурси, тя е поканена да се завърне в България и да пее в Софийската народна опера. Завръща се у нас и пее на най-престижната оперна сцена в страната цели 23 години, но паралелно не спира да гастролира по света. В периода 2001 – 2004 година е директор на Софийската опера. От 1985 г. преподава оперно пеене в Националната музикална академия, а от 2000 г. е доцент.    Христина Ангелакова ще се запомни с блестящи художествени превъплъщения на роли от италианската, руската, френската и българската опера: Амнерис, Азучена, Кармен, Сантуца, Изабела от \"Италианката в Алжир\" на Росини, Маделон от \"Андре Шение\", Графинята и Полина от \"Дама Пика\", Марфа от \"Борис Годунов\", Ахросимова от \"Война и мир\", Дуеня от едноименната опера на Прокофиев, Лукреция от \"Поругаването на Лукреция\" от Бритън и др. Певицата допринесе много и за популяризирането на български опери като \"Хан Крум\" от Александър Йосифов, \"Хан Аспарух\" от Ал. Райчев, \"Саламбо\" на Веселин Стоянов.\r\nПаралелно с дейността си в България, тя направи и авторитетна международна кариера, отвела я до сцените на миланската Ла Скала, Римската опера, \"Дойчеопер\" – Берлин, Мюнхен, Будапеща, Дюселдорф, Лиеж, Лайпциг, Болоня, Палермо, Равена, Болшой театър – Москва, Руан, Атина... Концертира из цяла Европа и в страната с авторитетни оркестри, камерни формации и хорове. Христина Ангелакова в първите години на новия XXI век стана първата жена директор на Националната опера и балет. Тя има почетно звание \"Комендаторе\" на Италианската република за изключителни заслуги към културата на Италия. Има и българско отличие - орден \"Св. Св. Кирил и Методий\".", "date": "2018.05.22", "title": "Утре изпращаме Христина Ангелакова"}
{"url": "https://www.actualno.com/business/tass-rusija-iska-da-znae-za-aec-belene-do-kraja-na-uni-news_675899.html", "text": "   . Това пише в резюмето на разговора между руския президент Владимир Путин и българския му колега Румен Радев в Сочи, твърди руската държавна информационна агенция ТАСС.  Подобно искане означава, че всъщност Русия притиска България да вземе бързо решение относно бъдещето на АЕЦ \"Белене\". Припомняме, че правителството даде зелена светлина . Българският енергиен министър Теменужка Петкова пък каза в началото на миналата седмица, че до края на тази година държавата може да обяви процедура за избор на частен инвеститор за изграждане на \"Белене\", но само ако Народното събрание размрази проекта. Вицепремиерът , че няма как АЕЦ \"Белене\" да се строи без \"Атомстройекспорт\", защото реакторите са руски, предвид неофициалната информация, че Китайската национална ядрена корпорация (CNNC) иска да използва и китайски реактори в проекта. Дни преди Дончев да се изкаже, Теменужка Петкова също потвърди, че по всичко за проекта \"Белене\".   Българският енергиен министър каза и нещо друго относно \"Белене\" - че тепърва трябва да се избере вариант за реализация, ако парламентът реши проектът да бъде правен, като държавата подкрепя варианта със стратегически частен инвеститор, но с държавно участие и блокираща квота. Припомняме, че в края на миналата седмица Петкова обяви, че ще се прави оценка на нематериалните активи, тъй като на материалните вече има оценка и ако проектът е 10,5 млрд. евро, както препоръчва БАН – да не надхвърля тази граница, той държавата досега е дала 3 млрд. лева и това е малко над 10%, а блокиращата квота трябва да е 34%.   Същевременно до края на юли тази година можело да приключат преговорите между \"Росатом\" и България за шести блок на АЕЦ \"Козлодуй\", твърди ТАСС относно това за какво всъщност са говорили Путин и Радев.\r\nМеждувременно другата голяма руска държавна информационна агенция РИА Новости набляга единствено на сектор \"туризъм\" в материала си за срещата между Радев и Путин. Изрично се посочва, че около 300 000 руски граждани имат имоти в България.       ", "date": "2018.05.22", "title": "ТАСС: Русия иска да знае за АЕЦ \"Белене\" до края на юни"}
{"url": "https://www.actualno.com/curious/uvolniha-konduktorka-zaradi-erotichni-snimki-news_675918.html", "text": "  Красивата Стефани от Канада дори и не предполагала какви проблеми ще си навлече, когато решила за заснеме няколко еротични фотографии.  Тя работела като кондукторка в железопътна компания. Когато шефовете ѝ видели снимките, решили, че уронва престижа на фирмата и я помолили да си ходи.   Самата Стефани не смята, че снимките ѝ са причинили ущърб. Тя често публикувала на страницата си пикантни фотографии, защото заработвала допълнително като модел.   ", "date": "2018.05.22", "title": "Уволниха кондукторка заради еротични снимки"}
{"url": "https://www.actualno.com/crime/s-razpit-na-svideteli-prodyljava-deloto-za-ubijstvoto-na-georgi-v-borisovata-gradina-news_675911.html", "text": "     Те свидетелстват, че когато полицията е разпространила видеото на предполагаемия заподозрян за убийството на Георги, мнозина в училище са коментирали, че им прилича на Йоан. Никой обаче не отишъл да разкаже това на разследващите, защото не били сто процента сигурни и се притеснявали да не го обвинят, без да са убедени докрай, че е той.   Разпознали го по специфичния начин, по който бягал, по сините маратонки. Приликата била коментирана, включително и с учители, разказа свидетелка в съдебната зала. Тя обясни, че ѝ направило впечатление, че директорката на училището специално поискала от Йоан Матев извинителна бележка за отсъствието му на втори юни 2015 година, когато стана убийството.   И още нещо, забелязано от съучениците на подсъдимия, за което те свидетелстваха пред съда днес: След убийството в Борисовата градина Йоан Матев драстично променил външният си вид, ходел с шапка, напълнял, свалил снимките си от профила си във Фейсбук, идвал все по-рядко на училище.", "date": "2018.05.22", "title": "С разпит на свидетели продължава делото за убийството на Георги в Борисовата градина"}
{"url": "https://www.actualno.com/cars/v-tesla-ne-vjarvat-na-letjashtite-avtomobili-news_675900.html", "text": "  Шефът на производителя на електромобили Tesla Motors – Илон Мъск, обяви за „опасна за хората” масовата поява на летащи автомобили. Предприемачът стори това на мероприятие, посветено на един от другите негови проекти – компанията The Boring Company, съобщава CNET.  „Големият брой въздушни летателни транспортни средссва, които ще се появят след време, ще създадат огромен хаос. Вероятно част от тях няма да бъдат поддържани качествено, което съответно ще доведе до инциденти. Със сигурност някои от тях ще паднат върху нечий покрив и съответно ще причинят човешки жертви”, коментира Мъск.   В момента с разработка на „летащи автомобили” се занимават десетки компании от цял свят. Сред най-големите проекти са тези на аерокосмическите компании Airbus и Boeing. Свое „въздушно такси” предвижда да пусне и Uber, която използва помощта на NASA. В Дубой в момента се тества апарат на германската компания Volocopter, а Toyota планира да представи готова машина по време на олимпиадата в Токио през 2020 г.   Що се касае до Илон Мъск, той усилено промотира фирмата си The Boring Company, която трябва да създаде транспортна система от нов вид. Нейната концепия се състои в създаването на мрежа от високоскоростни тунели под големите градове. В тях електромобилите ще се придвижват на специални платформи.\r\nМъск е категоричен, че новата система ще позволи да се намали натоварването върху наземните магистрали и съответно да се премахнат задръстванията в градовете. Според шефа на Tesla, разстояние от 30 миили, което в задръстванията отнема близо час, ще се изминава през тунела за около 5 минути.       ", "date": "2018.05.22", "title": "В Tesla не вярват на летящите автомобили"}
{"url": "https://www.actualno.com/education/zam-ministyryt-na-obrazovanieto-tazi-godina-njamashe-iztichane-na-informacija-za-maturite-12-sa-zaloveni-da-prepisvat-news_675942.html", "text": "   Това каза пред журналисти в Пловдив заместник-министърът на образованието и науката Таня Михайлова.  „Това не се случи, въпреки всички опити за сдобиване с верните отговори”, каза Михайлово и добави, че в системата всеки един изпит трябва да бъде честен и всеки да покаже това, което знае.   По отношение на степента на сложност, според зам.-министъра матурите не са били нито лесни, нито много сложни и са били съизмерими по сложност спрямо предходни години.   По отношение на изпита за 7 клас, той също не е бил по-сложен, или по-лесен от предишни години.\r\n„12 са анулираните работи за преписване по време на матурата“, каза още заместник-министърът на образованието и науката Таня Михайлова.       По думите й на фона на предходни години процентът е по-малък. 9 от работите са били анулирани за преписване – 3 от тях за преписване от втори мобилен телефон, който не е бил предаден. Някои от нарушителите са били заловени благодарение на видеонабюлдението, други благодарение на квесторите и наблюдателите от МОН, предаде Фокус.\r\nОт Министерството съветват по време на матурите утре да се спазват стриктно всички правила.", "date": "2018.05.22", "title": "Зам.-министърът на образованието: Тази година нямаше изтичане на информация за матурите, 12 са заловени да преписват"}
{"url": "https://www.actualno.com/politics/tass-obyrka-rumen-radev-s-ruski-gubernator-news_675890.html", "text": "  Неволно или не, но руската държавна информационна агенция ТАСС обърка името на българския президент Румен Радев. Припомняме, че днес (22 май) с руския си колега Владимир Путин в курортния град Сочи.  В , с която отразява срещата, ТАСС бърка Радев с губернатора на Саратовска област Валерий Радаев. Гафът все пак не е направен в официалния текст, а в ключовите думи, с които се индексира материала. Там е записано \"Радаев, Валерий Васильевич\" точно до \"Путин, Владимир Владимирович\".   ", "date": "2018.05.22", "title": "ТАСС обърка Румен Радев с руски губернатор"}
{"url": "https://www.actualno.com/burgas/blizo-7000-deca-shte-shestvat-v-burgas-na-24-maj-news_675898.html", "text": "  Близо 7 000 деца от 28 детски градини и 36 училища ще участват в бургаското шествие за 24 май - Ден на българската просвета и култура и на славянската писменост. Стартът е в 10.30 часа от площад \"Тройката\". Шествието ще мине по главната улица \"Александровска\" и обновената \"Богориди\", която ще бъде почистена и измита за масовото събитие. Шествието ще финишира на открита сцена \"Охлюва\", където в 11.00 ч. започва празничен концерт с участието на детски състави от Бургас.  В програмата, посветена на 24 май, има и няколко съпровождащи събития. Едно от тях е големият безплатен концерт на Маргарита Хранова и Дани Милев в Операта на 22 май, вторник. Спортният акцент пък е градското състезание по плуване \"А, Б, В\" в новия покрит плувен басейн \"ОЗК Арена\" в к-с \"Славейков\". То започва в 15.30 часа на 24 май. Състезанието ще е в три възрастови групи: 9-10, 11-12 и 13-14-годишни деца от бургаските клубове по плуване. Всички техни връстници са поканени да го наблюдават. То се нарича \"А, Б, В\", защото децата, които дойдат като зрители, ще имат възможността да осъществят контакт на място с клубовете по плуване и евентуално по-нататък да стартират собственото си обучение в този прекрасен спорт.   ", "date": "2018.05.22", "title": "Близо 7000 деца ще шестват в Бургас на 24 май "}
{"url": "https://www.actualno.com/art/poveche-teatralni-predstavlenija-no-po-malko-poseshtenija-prez-2017-g-news_675846.html", "text": "  През 2017 г. в действащите 74 театъра в страната са организирани 15 333 представления, посетени от 2 222 хил. зрители, като спрямо 2016 г. представленията се увеличават с 1.1%, докато посещенията намаляват с 3.2%. Средният брой посетители на едно представление също намалява от 151 през 2016 г. на 145 през 2017 година. Това показвата данните на Националния статистически институт (НСИ). Разпределението на театрите по вид и реализирани постановки през 2017 г. е следното:  - 35 драматични театъра с 6 146 представления;   - 23 куклени театъра с 5 774 представления;   - 7 драматично-куклени театъра с 1 926 представления;\r\n- 7 оперни и балетни театъра с 1 122 представления;       - 2 оперетни театъра с 365 представления.\r\nПрез 2017 г. в страната развиват дейност 54 музикални колектива - 5 филхармонии, 25 професионални ансамбъла за народни песни и танци и 24 оркестъра. Представленията на тези колективи се увеличават с 0.3%, а посещенията - с 3.4% в сравнение с 2016 година.\r\nДружества, сдружения и музикални компании са организирали следните прояви през 2017 година:       - естрадни (поп, рок, фолк и др.) - 522 концерта, посетени от 229.0 хил. лица;\r\n- фолклорни - 131 концерта, посетени от 59.9 хил. лица;\r\n- камерни и симфонични - 113 концерта, посетени от 27.3 хил. лица.", "date": "2018.05.22", "title": "Повече театрални представления, но по-малко посещения през 2017 г."}
{"url": "https://www.actualno.com/society/natisk-za-bansko-predizvikal-uvolnenieto-na-producent-ot-bnt-news_675856.html", "text": "  Дългогодишният главен продуцент на БНТ Роберт Ковачев обяви, че по всяка вероятност идеята му да направи предаване в \"Референдум\" за втория ски лифт в Банско довел до уволнението ми. \"В последния момент бях извикан и ми беше обяснено, че такава тема няма. Разговорът беше проведен пред много свидетели, в т.ч. членове на управителния съвет и шефа на дирекция „Информация“ тогава. На моята реплика, че тази тема не се прави за първи път, знаем кои са подходящите гости за нея, знаем, че не се прави лесно и винаги има външен натиск, ми беше обяснено, че \", заяви Роберт Ковачев пред .  \"Но знаете ли кое е най-трудното нещо в една телевизия, когато ти свалят темата в последния момент? Да върнеш гостите. Аз трябваше да върна Боян Петров, светла му памет. Тогава той подходи с голямо благородство. Каза само: „Няма проблем, когато ни поканите – тогава.“ Казват, че нямало незаменими хора. Има – Боян Петров\", заяви още Ковачев. Според него предишният шеф на БНТ Вяра Анкова на два пъти устоявала на подобен натиск, но новият директор Константин Каменаров не успял.   \"Още преди Коледа м.г. Кошлуков се заяде с „Денят започва с култура“ - че сме направили обзорна тема за свободата на словото, вземайки повод от тогавашната класация на „Репортери без граници“, според която бяхме на 109-о място, сега 111-о. Започна да прави анализ на предаването. Втренчи се в него, защото има някаква доза свободомислие.   Нещата станаха съвсем видими, след като направихме темата за „Бялата книга“ за състоянието на българската журналистика, като отразихме всички коментари по въпроса, показахме и декларацията на в. „24 часа“, а аз казах на колегите да оставят темата отворена за следващи дебати. Тогава Кошлуков попита: „А защо не направихте материал и за книжките на вестник „Телеграф“ за Иво Прокопиев?“, разказа още Ковачев. Той допълни, че донякъде се чувства доволен заради уволнението си и го чувства като комплимент.", "date": "2018.05.22", "title": "Натиск за Банско предизвикал уволнението на продуцент от БНТ"}
{"url": "https://www.actualno.com/cinema/286-po-malko-pylnometrajni-filma-sa-syzdadeni-prez-2017-g-news_675849.html", "text": "  През 2017 г.са произведени общо 106 пълнометражни, късометражни и среднометражни филма, от тях 55 за киномрежата, 51 за телевизията, в т.ч. 3 сериалa с общо 146 епизода. Това показвата данните на Националния статистически институт (НСИ).  Произведените пълнометражни филми са 25 (22 за киномрежата и 3 за телевизията) и намаляват с 10 (28.6%) спрямо предходната година.   Произведените късометражни и среднометражни филми са 81, от които 13 игрални, 56 документални и образователни и 12 анимационни. В сравнение с 2016 г. производството на този вид филми се увеличава с 10, или 14.1%.   В края на 2017 г. кината в страната са 68, а киноекраните - 226, като броят им нараства спрямо 2016 г. съответно с 9 и 6. Мултиплексите1 са 12 и в тях са осъществени 66,8% от всички прожекции и 71,1% от посещенията.\r\nПрез 2017 г. в сравнение с предходната година прожекциите в кината се увеличават с 10.7%, а посещенията намаляват с 0.8%. Прожектирани са 9 437 филма, които според националността им се разпределят, както следва: 912 български, 2 570 европейски, 5 524 от САЩ и 431 от други страни.       Най-голям е броят на кината в Югозападния район - 21 със 181 хил. прожекции, посетени от 2.9 млн. зрители. В столицата функционират 16 кина със 102 екрана, в които са прожектирани 3 354 филма.", "date": "2018.05.22", "title": "28,6% по-малко пълнометражни филма са създадени през 2017 г."}
{"url": "https://www.actualno.com/crime/nachalnikyt-na-kat-v-blagoevgrad-beshe-arestuvan-news_675908.html", "text": "     Пред представители на медиите той обясни, че не се чувства виновен и  не е наясно каква е причината за задържането му, предаде \"Фокус\".   Представители на Дирекция „Вътрешна сигурност“ и Специализираната  прокуратура ще извършат обиск на личния автомобил на Стоицов. Той бе  откаран с личния му автомобил към ОДМВР - Благоевград, където ще бъде  извършен и същинският обиск на моторното превозно средство.   Стоицов добави, че не знае колко хора още са задържани и заяви, че се чувства изкупителна жертва.\r\nПо-рано Дирекция „Вътрешна сигурност“ и Специализираната прокуратура  съобщиха, че извършват специализирана акция в „Пътна полиция“ –  Благоевград.       Йорданка Шаркова, говорител на Областна дирекция на МВР –  Благоевград, каза, че няма как да оповести информация по случая, тъй  като те нямат отношение по провежданата операция.", "date": "2018.05.22", "title": "Началникът на КАТ в Благоевград беше арестуван "}
{"url": "https://www.actualno.com/society/nad-60-ot-vik-infrastrukturata-e-na-30-40-godini-obnovjavat-ja-s-16-mlrd-lv-news_675835.html", "text": "   Поради тази причина Това каза пред журналисти министърът на регионалното развитие и благоустройството Николай Нанков, който взе участие в дискусионния форум „Новите инвестиции във ВиК инфраструктура“.   , добави той.\r\nПо думите му с предстоящите проекти канализацията ще покрие почти всички изисквания на европейските регламенти за свързаност на населени места. Той уточни, че     , която в някои райони на България все още не беше налична, както в Ямбол например.\r\nМинистър Нанков уточни, че до края на юни месец ще бъде внесен за обществено обсъждане Законът за ВиК. „Все пак е изцяло нов закон. Все още имаме някои разминавания с част от бранша, но ще ги изчистим“, каза още Николай Нанков.        допълни той.\r\n„Започва нов етап, който ще стартира в рамките на тази година като по нов механизъм с финансиране от ОПОС и бенефициенти ВиК операторите. Досега, в предишния програмен период общините кандидатстваха и бяха бенефициенти, но оттук нататък заяви той.\r\nПредстои да бъде .    \"През този програмен период ще се строят две нови пречиствателни станции за отпадъчни води в област Бургас – едната ще обслужва курортите „Св. Влас“ и „Елените“, а другата е в Карнобат. Ще бъде изградена и една пречиствателна станция за питейни води в Шумен. 15 пречиствателни станции за отпадъчни води, една за питейни води и още 146 помпени станции ще бъдат реконструирани, както и колектори и вътрешна ВиК мрежа. Обектите, които ще бъдат финансирани, са определени с изготвянето на регионалните прединвестиционни проучвания с финансиране от ОПОС 2014-2020 в 14 области, обслужвани от един ВиК оператор - Бургас, Варна, Видин, Враца, Добрич, Кърджали, Перник, Пловдив, Русе, Силистра, Сливен, Стара Загора, Шумен и Ямбол. Такова проучване беше направено пилотно за Смолян със средства от Оперативна програма „Околна среда 2007-2013 г.“, допълни министърът, подчертавайки, че Столична община отделно също изготвя регионално прединвестиционно проучване.   Чрез регионалните прединвестиционни проучвания вече е ясна и пълната картина на състоянието на ВиК съоръженията, водопотреблението и тенденциите на развитие. Регионалният министър подчерта, че тези . Той обърна внимание, че ресурсът е огромен, като ще се измерва дългосрочният ефект от него както върху инфраструктурата, така и върху потребителите.\r\nПред участниците във форума министър Нанков посочи, че за първи път през този програмен период инвестициите ще се извършват от ВиК операторите, тъй като те най-добре знаят какво е нужно за дадената територия. Все повече се убеждаваме, че това е правилният подход, защото това са хората, които познават системата най-добре, допълни той.\r\nЧрез използването на нови проектантски решения тези инвестиции няма да навредят на съществуващата инфраструктура и ще има плавен преход и подобрена работа на системите, коментира Нанков.\r\nРегионалният министър подчерта, че ВиК отрасълът е жизнено важен и активите в него са огромни – близо 90 000 км мрежа. Това се равнява на 250 магистрали като „Тракия“ и е над два пъти повече от цялата пътна мрежа – републиканска и общинска, която е общо около 40 000 км. Освен това ВиК мрежата е под земята и това създава допълнителни трудности за поддръжката й.   \"От 2009 г. тече процес, който наричаме реформа във ВиК отрасъла. Трябва да го реформираме, за да е устойчив от финансова, технологична и екологична гледна точка\", заяви министърът. Той коментира, че дебатът по Многогодишната финансова рамка след 2020 г. вече е започнал, като посочи, че се съхраняват инвестициите в базисна инфраструктура, в екология, в иновации и човешки капитал, но на принципа пари срещу реформи и затова реформата в отрасъл ВиК трябва да завърши.   \"Има и още един проблем, освен климатичните промени, и това е все по-голямата концентрация в световен мащаб на население в големите градове“, заяви Нанков.\r\nПо думите му много голяма част от територията на България се обезлюдява и все по-трудно се представя услугата от ВиК операторите, предаде Фокус.\r\n„Намалява инфраструктурата и съответно ресурсът за експлоатацията ѝ. , който е готов впрочем. Дори ВиК операторите си купуват водата, плащат такса водоизползване на колегите от МОСВ, които са принципали на тази държавна собственост „вода“. Това нещо струва пари за изграждането“, каза още Николай Нанков.", "date": "2018.05.22", "title": "Над 60% от ВиК инфраструктурата е на 30 - 40 години, обновяват я с 1,6 млрд. лв."}
{"url": "https://www.actualno.com/curious/pomnite-li-miro-ot-big-brother-vijte-kakvo-se-sluchva-s-nego-sega-news_675866.html", "text": "     Победителят от втория сезон на „Биг Брадър” - Миро, който преди години се изяви като ревльо в риалити шоуто, но го спечели, а след след това се разведе с хубавата Елена и изгуби голямата си награда - днес си спомня за всичко това с усмивка. Всичко, което си отишло от него, му се върнало и днес, освен, че е намерил семейството, за което е мечтаел винаги има свой собствен бизнес, пише в. \"Уикенд\".   Бившият спортист, който стана за смях на всички зрители с драматичните си семейни отношения в Къщата, днес сам може да се надсмива на неуспехите си. Без тях нямало как да осъзнае кое е истински ценното в живота и да прекъсне отношения, които само паразитирали върху него. Научил го по тежкия начин — когато в моменти на криза останал без подкрепата на хора, които преди това му предлагали компанията си и се опитвали да го присламчат за приятел. В моменти, в които най-много се нуждаел от тях обаче, повечето го изоставили. Веднага след излизането си от Къщата Миро въртял бизнес с машини, камиони и печелел повече от добре от начинанията си в тази област.   „След това влязох в строителството, точно по време на кризата — през 2008 година. Там мащабите и инвестициите са огромни, съответно и загубите стигат до милиони. С много пари затънах — сумата беше 6-цифрена и стигна до 7-цифрена. Малко хора оцеляха в бизнеса. След фалита имаше хора, които се удавиха или обесиха. И на мен ми беше доста трудно, но аз се изправих на крака и продължих“, разказвал е за трудностите си с парите брадърът. Именно тогава осъзнава как печалбата от шоуто също както и бракът му си заминава — без никаква полза за бъдещето му. Точно този знак на съдбата обаче се превръща в негова философия за напред — да инвестира в стойностни неща и връзки, вместо в лесни успехи.\r\nЕдна от именно тези стойностни инвестиции в живота му е връзката му с бившата манекенка Екатерина Дюлгерова. Двамата се познават още в годините на бума на „Биг брадър”, но тогава не са никак близки. Започват да се харесват чак, след като се случва да работят заедно. Катя е тази, която е по-предубедена в отношенията им, а на Миро му се налага да се бори за вниманието й с нейния син Денис. Точно чрез него обаче я печели завинаги. Още от началото той показва, че ще се грижи за малкия като за свое отроче и няма с нищо да го кара да усеща липсата на мъжко рамо. Двамата с момчето, което вече е тийнейджър, се разбират доста добре.       Денис е този, който първи научава и за бременността на майка си и доста се шегува с този факт. Когато се появява малкото му братче, той е вече на 12 години и много помага в грижите за него. От своя страна Миро пък е този, който отговаря да е навреме на училище и да му помага по мъжките въпроси. Един от тях, разбира се, е свързан с това дали няма да му стане официално пастрок като вдигне сватба с майка му. Двамата с нея са вече 5 години заедно, но така и не са се решили на това.", "date": "2018.05.22", "title": "Помните ли Миро от \"Big Brother\"? Вижте какво се случва с него сега"}
{"url": "https://www.actualno.com/society/otvoreni-sa-ofertite-za-tehnicheski-proekti-za-remonta-na-3-tunela-ot-hemus-i-trakija-news_675944.html", "text": "  Отворени са офертите за изработването на технически проекти при ремонтно-възстановителните работи на тунелите „Топли дол“ и „Правешки ханове“ по автомагистрала „Хемус“ и на „Траянови врата“ на автомагистрала „Тракия“. Това съобщиха от пресцентъра на Агенция \"Пътна инфраструктура\". Съоръженията са част от трансевропейската пътна мрежа (TENT-T). Въз основа на проектите, които трябва да се направят, след това ще се ремонтират и тунелите. Обществената поръчка е в три обособени позиции.  В обособена позиция едно е изработването на технически проект при ремонта на тунел „Топли дол“ при км 39+562 на АМ „Хемус“. Стойността ѝ е 350 хил. лв. без ДДС. Съоръжението е въведено в експлоатация през 1985 г. и е с дължина 883 м.\r\nОтворената оферта е на „Пътпроект“ ЕООД.      Втората обособена позиция е за проектиране на ремонта на тунел „Траянови врата“ при км 53+297 на АМ „Тракия“. Стойността й е 340 хил. лв. без ДДС. Тунелът е в експлоатация от 1985 г. и е с дължина 720 м.\r\nОтворената оферта е на Обединение „Свеко - Трансконсулт 22“ ЕООД, в което участват: „Свеко Енергопроект“ АД и „ТРАСКОНСУЛТ 22“ ООД.    Третата обособена позиция - за проектиране на ремонта на тунел „Правешки ханове“ при км 54+672 на АМ „Хемус“, е на стойност 320 700 лв. без ДДС. Съоръжението е в експлоатация от 1999 г. и е с дължина 834 м.   Отворената оферта е на „Виа План“ ЕООД.\r\nВсеки от трите технически проекта, които трябва да бъде направен, включва извършването на анализ на риска, геодезически измервания, конструктивно обследване на съответния тунел, при необходимост извършване на инженерно-геоложки проучвания и представяне на технически доклад с проектно предложение за ремонтно-възстановителни работи на съоръжението. Целта е да се предвидят всички нужни мерки и дейности, които трябва да се изпълнят, в съответствие с изискванията на Наредбата за технически правила и норми за проектиране на пътни тунели.    Общата индикативна стойност на поръчката за проектиране е 1 010 700 млн. лв. без ДДС и се финансира от бюджета на АПИ.", "date": "2018.05.22", "title": "Отворени са офертите за технически проекти за ремонта на 3 тунела от \"Хемус\" и \"Тракия\""}
{"url": "https://www.actualno.com/society/policija-i-sledovateli-vljazoha-v-kat-blagoevgrad-news_675848.html", "text": "  Акция тече в момента в КАТ  Благоевград. Тя се извършва от органите на Вътрешна сигурност на МВР,  Национална следствена и други служби. За сега проверяващите отказват да дават информация. Преди месец бе подаден сигнал  лично до министъра на МВР Валентин Радев, че в КАТ се извършват  злоупотреби от длъжностни лица при регистрация на автомобилите и при  получаване на ВИП номера, предаде БГНЕС.   ", "date": "2018.05.22", "title": "Полиция и следователи влязоха в КАТ Благоевград"}
{"url": "https://www.actualno.com/society/treta-linija-na-metroto-e-zavyrshena-na-60-news_675797.html", "text": "  Вече имаме почти 60% - 58% изпълнение на третата линия на метрото. Това каза в предаването \"Денят започва\" по БНТ директорът на \"Метрополитен\" ЕАД инж. Стоян Братоев. \"И преди имаше карти, просто сменихме визията. Подложката, основата, върху която бяха предишните карти, беше остаряла. Купихме специална картова основа от Института по картография, върху която се нанесоха схемата на метрото, схемата на градския транспорт\", разказа инж. Братоев.  \"Основните туристически обекти изведохме, които има София. Като готвихме изданието за тази новата, актуалната карта, ние имахме предвид, че вече София стана наистина сериозна туристическа дестинация\", продължи той. По думите му след няколко години, след като се пусне третата линия, ще трябва отново картите да бъдат обновени.   ", "date": "2018.05.22", "title": "Трета линия на метрото е завършена на 60%"}
{"url": "https://www.actualno.com/society/joncheva-sydyt-reshi-che-borisov-e-klevetnik-i-lyjec-news_675790.html", "text": "  \"Съдът реши, че Борисов е клеветник лъжец, това постанови съдът. Тези реплики са казани пред камерите на националните телевизии многократно в Бургас, Варна, след това бяха повторени пред националните медии от членове на ГЕРБ.\" Това каза депутатът от БСП Елена Йончева във връзка с делото за клевета, което тя заведе и спечели на първа инстанция срещу министър-председателя Бойко Борисов.  Йончева уточни, че . Трябва обаче то да бъде потвърдено окончателно.   \"Тази присъда показва, че политиците в България нямат право и не могат да си позволят да лъжат, независимо дали става дума за предизборна кампания. Защото той допуска, че в кампания може да се лъже. Затова всички ние трябва да търсим своите права в съда, за да не може повече тази държава да бъде управлявана по този начин\", каза още Йончева в интервю за bTV.   Депутатът от БСП заяви, че не знае дали Борисов ще обжалва присъдата и уточни, че за клевета в Германия се предвижда затвор до 2 години. \r\nПрипомняме, че На 17 май Софийски районен съд се произнесе по делото (№ 18039/2017), заведено от Елена Йончева срещу Борисов, с решението премиерът да плати 5000 лева заради отправяне на неверни твърдения т.е. Борисов беше обявил на всеослушание, че Йончева е получила милиони от държавната телевизия, за да прави филмите си. А точният цитат на премиера, заради който е осъден, е следният: \"        В коментар за изказването на Таско Ерменков за евентуалното замърсяване на водата в София Йончева каза: \"Българските политици не трябва да използват Facebook в своя диалог с институциите... Той е задал въпрос от своята лична страница дали това е вярно. Понякога политиците и депутатите предприемат такива стъпки, защото хората не вярват в институциите и затова се стига до това и е доста страшно.\"\r\nТя припомни, че в \"продължение на месеци се криеше, че водата в Хасково е замърсена с уран. Все още тази вода е забранена за пиене и за ползване за битови нужди. В същото време държавата не дава отговори с какво е замърсена.\"", "date": "2018.05.22", "title": "Йончева: Съдът реши, че Борисов е клеветник и лъжец"}
{"url": "https://www.actualno.com/features/lisabon-kak-edin-grad-strada-ot-turistite-news_675804.html", "text": "  Лисабон страда от популярността си. Градът с население от половин милион  души посреща ежегодно по шест милиона туристи. Цените на имотите са  станали астрономически, все повече лисабонци са принудени да се изнасят.  Атмосферата в лисабонския квартал Грака е нагнетена: жителите му  стават все по-малко, а настроението им все повече се влошава. Нищо  чудно, защото още от ранна утрин тълпи от туристи тракат с куфарите си  по криволичещите улички и все повече стари жилища биват преустройвани в  модерни хотелски стаи. Шест милиона туристи са посетили миналата година  португалската столица - истинско проклятие за жителите на старите  градски квартали, за които остава все по-малко място родния им град.   Все  повече лисабонци се оплакват от туристическата инвазия. Градът плаща  висока цена за нея - той губи своя характер, а качеството на живота за  жителите му спада. Че нещата са излезли от релсите, доказват и  статистиките. В града с население от 500 хил. души ежегодно пристигат по  шест милиона туристи; в испанската столица Мадрид жителите са 3,3 млн.,  а туристите 12 млн.   \"Трудно ще срещнеш лисабонец в Лисабон\",  шегува се Луиш Пайсана. Той е председател на сдружението на жителите в  традиционния квартал Байро Алто, който е сред най-посещаваните от  туристи. По-лошо е обаче, че както тук, така и във всички традиционни  квартали в историческата част на града се отчуждава все повече жилищна  площ. \"Предишните евтини квартири биват преустройвани в модерни курортни  апартаменти\", посочва Пайсана. Бишите наематели, които не могат да  плащат новите, изключително високи наеми, биват изхвърляни от жилищата  им, обяснява той. Все повече лисабонци са принудени да се изселват в  околните градове, защото вече не могат да си позволят скъпотията в  столицата.     Срещу  този процес на масова подмяна на населението започва да се надига  недоволство. \"На 79 години съм, роден съм тук и ще се махна оттук, чак  когато умра\", казва Фелисидаде Силва, която живее в известния лисабонски  квартал Алфама. Хазаинът ѝ прекратил договора - по междувременно вече  познатата в Лисабон схема, а именно, като първо обявил, че жилището му  трябва за лично ползване, след това го ремонтирал и после започнал да го  отдава под наем на туристи.   Администрацията на града  междувременно е ангажирала вече няколко адвокати, които оказват помощ на  граждани в сходни случаи. Пенсионерката Фелисидаде Силва иска да се  бори за жилището си. Кварталният квет Мигуел Коельо говори за социална  пропаст, която се отваря в традиционните квартали на града вследствие на  туризма. Близо 3500-те жилища, модернизирани и превърнати в апартаменти  за туристи, са недостъпни за лисабонци със среден месечен доход под  1000 евро.\r\nНа това отгоре се прибавя и нашествието от туристи. Още от ранна  утрин опашката от туристи на площад „Мартим-Мониз“ вече е безкрайна -  всички искат да се повозят из града на знаменитата трамвайна линия номер  28; а за по-възрастните лисабонци от квартала, които вече не могат да  карат кола, тя е единственото превозно средство и за съжаление – често  недостъпно.     Цените  на имотите в квартала са станали буквално астрономически, някогашните  дюкянчета са преустроени в магазини за сувенири. Включително и по тази  причина кметът Коельо е стартирал гражданска инициатива срещу  обезлюдяването на старата част на града. Дали инициативата ще помогне,  не се знае. \"Общината се интересува само от парите, които носи туризмът.  На главния кмет не му пука, че качеството на живот на лисабонците  пада\", възмущава се Луиш Пайсана.   Кметът на Лисабон Фернандо  Медина има големи планове. Лисабон вече се е наложил като туристическо  средище, но може да приема и още повече туристи, смята той. Международни  прояви от рода на песенния конкурс \"Евровизия\" са направо идеални за  целта, те биха направили Лисабон още по-популярен, смята той.  Благодарение на \"Евровизия\" за Лисабон сега говорят всички, броят на  туристите през тази година със сигурност отново значително е нараснал.  За нещастие на лисабонци, гневи се Луиш Пайсана. В знак на протест той  изобщо не гледал тазгодишната \"Евровизия\".  \r\nИзточник: ", "date": "2018.05.22", "title": "Лисабон: Как един град страда от туристите"}
{"url": "https://www.actualno.com/business/sled-radev-i-borisov-otiva-v-rusija-na-tema-energetika-news_675853.html", "text": "  Още в края на този месец премиерът Бойко Борисов ще посети Русия, вероятно 29-30 май. Това твърди bTV, позовавайки се на свои източници.  Визитата ще бъде на тема \"енергийни проекти\". Припомняме, че в момента що се отнася до енергетиката Борисов залага много на т.нар. хъб \"Балкан\", макар след миналата година информация по въпроса да няма. За да заработи този проект обаче трябва руски газ, а през лятото на миналата година , че \"работим активно 15,4 млрд. куб. метра руски газ да дойде в хъб \"Балкан\". Половин месец по-рано пък ЕК прати писмо до България, с което посочи, че няма нищо против да има руски газ в хъб \"Балкан\", ако се спазват правилата на общия европейски пазар.   Вчера, 21 май, при визитата си в Москва президентът Румен Радев посочи пред руския премиер Дмитрий Медведев, че най-голяма сигурност на газовите доставки за Европа може да се постигне само с газопровод от Русия до българското крайбрежие. Радев дори посочи име на евентуалния проект - \"Български поток\". Отделно президентът защити възраждането на АЕЦ \"Белене\", което не може да стане без руска намеса.   ", "date": "2018.05.22", "title": "След Радев и Борисов отива в Русия - на тема \"енергетика\"?"}
{"url": "https://www.actualno.com/smolyan/nad-700-hil-lv-leva-plati-bolnicata-v-smoljan-za-smyrtta-na-dete-news_675867.html", "text": "  Над 700 000 лева е платила областната болница в Смолян за смъртта на 4-годишната Никол Сурчева, която почина в лечебното заведение след прекарана тежка варицела преди 9 години.  По информация от д-р Марин Даракчиев – изпълнителен директор на МБАЛ „Братан Шукеров“, първото плащане е било направено през март месец миналата година на стойност 443 066 лв. Второто пък е от 15 май тази година и е за 278 926 лв.\r\nДелото е заведено от родителите на детето - Мая и Николай Сурчеви.   Искът им от по 200 000 лв. е частичен на претендираните суми от по 500 000 лв. Първоначално Окръжният съд в Смолян, а в последствие и Апелативният постановиха личният лекар д-р Денка Лалова, д-р Мария Ирикева от Спешно отделение и МБАЛ „Братан Шукеров“ да платят солидарно по 120 000 лв. на родителите.\r\nС решение от 8 февруари т.г. Върховният касационен съд уважи изцяло иска за по 200 000 лв., представляващи обезщетение за претърпени болки и страдания след смъртта на детето им. Заедно с лихвите и съдебните разноски общата сума, която се дължи на родителите е над 700 000 лв.    4-годишното дете се разболява през септември 2009 година в Смолян. Личният лекар установява варицела и изписва лечение. На третия ден състоянието на момичето се влошава, но от Спешното отделение настояват родителите да продължат лечението, предписано от джипито.\r\nПрез нощта на 20 септември родителите го завеждат отново в Спешното отделение, където им казват, че няма детски лекар и ще трябва да чакат до сутринта. Момиченцето издъхва в адски мъки в ръцете на една от сестрите от Спешно отделение. „Мамо, не мога да говоря\", са последните му думи, а от болка и стискане бе счупило зъбче. Причината за смъртта, посочена след аутопсията, е остра дихателна недостатъчност, сепсис, варицела и пневмония.\r\nСлед дългогодишен тежък съдебен процес през 2014 г.  личната лекарка на детето д-р Лалова получи една година условно и лишаване от лекарски права за същия срок.    Условна присъда от 2 години и лишаване от лекарски права за същия срок получи д-р Ирикева от Спешното отделение на МБАЛ „Д-р Братан Шукеров”.   Смолянската болница е привлечена в съдебния процес в качеството на работодател на д-р Мария Ирикева и отговаря солидарно със служителя за причинените от него вреди, пише в съдебното решение.\r\nСъгласно Закона за задълженията и договорите обаче след като изплати всичко на пострадалите, здравното заведение може да търси сумите както от своя работник, така и от осъденото трето лице – в случая д-р Лалова.\r\n\"Болницата е единствената, която плати обезщетението. Нашата отговорност има обезпечително-гаранционна функция и законодателят я е въвел в интерес на ощетените лица, за да могат те да получат по-лесно дължимите им обезщетения, като се предполага, че работодателят е с по-големи финансови възможности, отколкото преките причинители на вредата\", поясни д-р Даракчиев\r\nОще миналата година болницата е предприели действия за събиране на сумите от виновните лица.   \"В ход са изпълнителни дела. На д-р Лалова е наложен запор върху дяловете в едноличното й търговско дружество, с което практикува като личен лекар. Предявен е иск за прекратяването му. Предстои и предявяване на искове за обявяване на недействителни сделките, с които е прехвърляла свои имоти след като е започнало наказателното дело\", каза д-р Даракчиев.   Работещата в спешно отделение по време на трагичния инцидент д-р Ирикева не разполага с имущества. Сега е в отпуск по майчинство е и след връщане на работа ще ѝ бъде наложен запор върху трудовото възнаграждение.\r\n\"Бихме били радостни, ако осъдените лекари проявят повече активност и инициативност, защото платените средства са на всички работещи в лечебното заведение и с тях бихме могли да задоволим други финансови потребности - за фонд „Работна заплата“, за обновяване на материалната база, за повишаване качеството на обслужване и социалните придобивки на работниците и служителите\", посочи изпълнителният директор.\r\nЗа тежката ситуация той е уведомил и здравното министерство. По думите му платената досега сума е огромна за здравното заведение и представлява допълнителен, непредвиден разход.   \"В условията на работа с лимитиран бюджет изпаднахме в затруднена ситуация. До този момент болницата е нямала просрочени задължения и коректно е изплащала заплати и средствата към доставчици. През 2017 г., въпреки платените 440 хил. лв., ние сме приключили с положителен резултат и без просрочия за годината. Новите близо 300 хил. лева, които платихме сега ни натовариха. Имаме известно просрочие към доставчици, което е около 30 дни. Но имаме лекарства и консумативи, изплащаме и заплатите. Кандидатствахме за кредит към финансова институция. Обявихме обществена поръчка, за да покрием тези допълнителни средства. Кредитът ще бъде за две години и е на стойността на последното плащане 300 000 лв., за да може без катаклизми да се нормализира финансовото състояние и болницата да бъде коректен платец, както сме били винаги досега\", каза шефът на болницата.\r\nТой уточни, че застраховката \"Професионална отговорност\" по онова време е била 50 000 лв, но тя не покрива дори 1/10 от присъденото обезщетение. Сега болницата е застрахована за много по-високи прагове, които биха покрили такова събитие.\r\nДнес от лечебното заведение съобщиха, че МБАЛ е получила отлична акредитационна оценка за срок от пет години.\r\nОценката е отлична и за отделните медицински дейности, и за практическото обучение на студенти в професионално направление \"Медицина\" с образователно-квалификационна степен \"магистър\", както и за следдипломното обучение на магистър-лекари за придобиване на 17 специалности.", "date": "2018.05.22", "title": "Над 700 хил. лв. лева плати болницата в Смолян за смъртта на дете"}
{"url": "https://www.actualno.com/dobrich/sydyt-ne-pusna-obiknoveni-grajdani-kato-strana-po-deloto-za-dobiv-na-gaz-v-spasovo-news_675847.html", "text": "  Общо седем души не бяха допуснати като страни по делото, заведено от \"Русгеоком БГ\" заради отказа да бъде издадена ОВОС за разработване и усвояване на находище \"Спасово\" в блок \"Добрич\". Става въпрос за четири участъка \"Рогозина\", \"Чернооково\", \"Калина\" и \"Рогозина изток\". Седемте физически лица могат да обжалват в 7-дневен срок.  От компанията заведоха дело пред Административен съд-Варна (1060/2018 г.), тъй като директорът на РИОСВ-Варна не одобри инвестиционното предложение. Според \"Русгеоком БГ\" обаче, решението е издадено при допуснати съществени процесуални нарушения и така компанията не могла да изрази позицията си по отрицателни становища за проекта на четири отделни институции - РЗИ \"Добрич\", Басейнова дирекция \"Черноморски регион\", Басейнова дирекция \"Дунавски регион\" и \"ВиК\" Добрич.   На днешното заседание на съда беше изяснено, че за исканията на \"Русгеоком БГ\" относно съдебните експертизи ще има произнасяне в закрито заседание. Следващото открито съдебно заседание е насрочено за 18 септември, 2018 година, от 10:00 часа.   ", "date": "2018.05.22", "title": "Съдът не пусна обикновени граждани като страна по делото за добив на газ в \"Спасово\""}
{"url": "https://www.actualno.com/europe/mogerini-njama-alternativa-na-iranskoto-jadreno-sporazumenie-news_675802.html", "text": "  Върховният представител на Европейския съюз за външната политика и сигурността Федерика Могерини заяви, че \"няма алтернатива на иранското ядрено споразумение\" в отговор на изказването на американския държавен секретар Майк Помпео, в което той заплаши Иран с \"безпрецедентни санкции\", предава AFP, цитирана от \"Фокус\".  \"Речта на държавният секретар Помпео не показва как излизането (на САЩ) от иранската ядрена сделка е направило или ще направи района по-защитен от заплахата за ядрено въоръжаване или как ще ни постави в по-добра позиция да влияем върху действията на Иран извън обхвата на ядреното споразумение\", казва Могерини.   ", "date": "2018.05.22", "title": "Могерини: Няма алтернатива на иранското ядрено споразумение"}
{"url": "https://www.actualno.com/society/tyrjestveno-chestvane-po-povod-24-maj-v-bruksel-news_675810.html", "text": "  По случай 24 май – Ден на  покровителите на Европа Кирил и Методий и Ден на българската просвета и  култура и на славянската писменост, комисарят по цифровата икономика и  общество Мария Габриел, Министерството на образованието и науката,  Министерството на културата и Национална библиотека \"Св. Св. Кирил и  Методий\" организират честване в сградата на Европейската комисия  Berlaymont. Като почетни гости са поканени  министър-председателят на България Бойко Борисов, председателят на ЕК  Жан-Клод Юнкер, председателят на ЕП Антонио Таяни и председателят на  Европейския съвет Доналд Туск. Сред гостите ще бъдат министрите на ЕС по  образование и култура, посланици, евродепутати, български служители в  европейските институции и българската общност в Брюксел. Тържественото отбелязване на  най-светлия български празник на книжовността и духовността включва  изложба на старопечатни книги и безценен ръкопис, а връх в честването ще  бъде тематична 3D визуализация, посветена на празника, съобщиха от  пресофиса на ЕК в София. Събитието ще се проведе на 22  май (вторник) от 19:30 часа в сградата на Европейската комисия  Berlaymont в Брюксел на адрес Rue de la Loi 200.  ", "date": "2018.05.22", "title": "Тържествено честване по повод 24 май в Брюксел "}
{"url": "https://www.actualno.com/asia/mahmud-abas-vse-oshte-ostava-v-bolnica-news_675869.html", "text": "  Палестинският президент Махмуд Абас остава трети ден в болница, където го лекуват с антибиотици от пневмония. Според говорител на медицинското заведение засега не е решено кога той ще бъде изписан, предаде БГНЕС.  \"Чувства се добре, но все още има нужда от грижи\", каза пред АФП говорителя на арабската болница Истишари, намираща се близо до град Рамала в окупирания Западен бряг на река Йордан. \"Засега няма новини за определен срок, след който Абас ще бъде изписан\".   Вчера (22 май) бяха публикувани снимки как Абас се разхожда и чете вестник. Вероятно публикацията е била опит да се разсеят слуховете, че неговото състояние е по-тежко, отколкото официално се съобщава.   \"Той страда от пневмония и е лекуван с антибиотици\", гласи официалната информация. Очаква се палестинският лидер да остане още няколко дена в болницата.\r\nАбас беше приет в болницата в неделя, 20 май, с висока температура. През миналата седмица му е била извършена лека хирургическа операция на ухото. Здравето на палестинския президент често е обект на спекулации, още повече, че не е определен неговия потенциален наследник.    ", "date": "2018.05.22", "title": "Махмуд Абас все още остава в болница"}
{"url": "https://www.actualno.com/business/oshte-dvama-top-lektori-se-prisyedinjavat-kym-fara18-news_675863.html", "text": "  Започвайки като фестивал на оспорвано състезание на креативни идеи и рекламни кампании, ФАРА’18 се превръща и в годишен обучителен семинар като за трета поредна година организира лекционен панел, воден от международни специалисти в сферата на комуникациите, рекламата и бизнеса. Темата тази година е a в програмата са включени лекции, панелни дискусии и уъркшопи, водени от авторитетни имена с богат практически опит и международни фестивални награди. Обявените към момента имена са Пол Арнолд, Стийв Хенри, Ричард Мълъндър и Гурдийп Пури, а организаторите представят още участието на Леван Лепсверидзе и Катаржина Драгович.    изминава пътя от копирайтър до творчески директор, с богат практически опит в агенции като DMB & B, J.Walter Thompson, McCann-Erickson, EURO RSCG. Носителка  е на множество престижни награди от рекламни фестивали, сред които Clio, Epica, Kreatura, Effie, Złote Orły. Била е участник в журито на New York Festivals, Kreatura, Golden Eagles, KTR, POPAi, Kodak Film Festival, а в момента Катаржина е посланик на Golden Drum International Festival of Creativity. Редовно публикува статии в специализирани издания като New Moment, Magazine For Art And Advertising, Impact, Pro-Creation, Brief, Media & Marketing. Съавтор е на книгата Directing of TV commercials, основател на Szkola Mistrzow Reklamy (Advertising Masters School) и е преподавала в Miami Ad School Warsaw, Minneapolis College of Art and Design, Lodz Film School, Warsaw University, Warsaw School of Economics.\r\nПет години след създаването на грузинската агенция Leavingstone, компанията вече е утвърдено име в рекламната индустрия в черноморския регион. За този кратък период от време, , криейтив директор и съосновател на агенцията, заедно със своите колеги и партньори, печелят над 100 награди от международни рекламни фестивали, включително два поредни бронзови лъва във фестивала Cannes Lions и престижни отличия като Eurobest, London International Award, ADCE, Epica, Golden Drum, Golden Hammer, KIAF Grand Prix, Ad Black Sea Grand Prix. Леван съвместява творческите си ангажименти с консултантски услуги в областта на маркетинга, подпомагайки малки фирми в Грузия.   Фестивалът ФАРА за поредна година ще събере на едно място креативни комуникационни агенции, успели бизнес лидери и вдъхновяващи международни специалисти от бранша. Събитието ще се проведе в град Пловдив - център на културата и изкуството в България. Един от основните партньори на ФАРА’18  е Фондация „Пловдив 2019 – Европейска столица на културата“, както и Нова Броудкастинг Груп и Нет Инфо, подкрепящи за поредна година фестивала.        Целта на фестивала е да демонстрира постиженията на комуникационната индустрия в България и да отличи най-добрите рекламни форми и комуникационни кампании. Най-големият рекламен фестивал в България и се организира от 2000-та година насам от Българската асоциация на комуникационните агенции. Обединява в себе си конкурс на комуникационни идеи и лекционен панел с участието на уважавани международни лектори. Във ФАРА участват над 500 професионалисти от комуникационния бранш, представители на творчески професии, режисьори, продуценти, водещи рекламодатели, маркетинг специалисти, медии.\r\nФестивалът ще представи най-добрите рекламни форми и кампании, създадени в България и  реализирани в страната или в чужбина през 2017 и 2018 година. Комуникационните агенции ще демонстрират постиженията си в 26 различни категории в разделите: „Аудио-визуални форми и копирайтинг“, „Художествено оформление и дизайн“, „Дигитални форми и креативно използване на медиа“, „Кампании“.        Българската асоциация на комуникационните агенции е създадена през 1995 година като независима, доброволна обществена организация, която да способства за утвърждаването на рекламната дейност като важна и неотменна сфера в модерната пазарната икономика, за утвърждаване на положителния имидж на рекламата сред широката общественост и за пространно информиране на обществото по отношение на цялостната комуникационна стратегия и политика на организацията и нейните членове.\r\nОсновните цели на Българската асоциация на комуникационните агенции са: да развива и утвърждава високи професионални стандарти и професионална етика сред членовете си без изключение, да защитава професионалните интереси на членовете си пред обществеността, държавни и обществени органи и други юридически лица, да се включи в международния обмен на информация между асоциации и други организации със сходни цели и задачи.", "date": "2018.05.22", "title": "Още двама топ лектори се присъединяват към ФАРА’18"}
{"url": "https://www.actualno.com/health/sterilnata-sreda-provokira-levkemija-pri-decata-news_675823.html", "text": "  Повечето случаи на детска остра  лимфобластна левкемия са свързани с генетично предразположение и  стерилна среда , твърдят британски учени от Института за проучване на  рака. Учените са анализирали десетки  работи, посветени на лимфобластната левкемия, и са стигнали до извода,  че болестта се развива на два етапа. Първоначално, в резултат на  генетична мутация у зародиша се формира предразполагане към този недъг.  След това лимфобластната левкемия се провокира от най-обикновено  заболяване, като простуда. Авторите на изследването  обръщат внимание, че много по-силно на него са изложени децата, които се  прекарали своята първа годинка в „стерилни“ условия, избягвайки  контакти с връстници и рядко посещавайки публични места. В същото време  този вид заболяване се среща много по-рядко при деца, посещаващи ясли. Ръководителят на изследването  професор Мел Грейвс нарича това „парадокс на прогреса“. Той отбелязва,  че в достатъчна степен, предаде БГНЕС.  „Проблемът не е инфекцията, а в нейното  отсъствие“, заключава проф. Грейвс.   ", "date": "2018.05.22", "title": "Стерилната среда провокира левкемия при децата"}
{"url": "https://www.actualno.com/society/vyzdushnoto-ni-prostranstvo-moje-da-ostane-bez-ohrana-oshte-prez-tazi-godina-news_675852.html", "text": "   Това се казва в доклада за състоянието на отбраната и въоръжените сили за 2017 г., който беше приет от правителството и предстои да бъде гласуван от парламента.      Отбелязано е и , както и това, че небето ни бе пазено от съюзнически сили. Това става на фона на забавения с близо година проект за купуване на нови изтребители и сключения в началото на годината договор с руската компания РСК-МиГ за поддръжка и ремонт на съветските ни самолети МиГ-29. Договорът е за 3 години и е на стойност 81 млн. лв.   По отношение на новите изтребители се казва, че е предвидено придобиването на 16 бойни самолета на два етапа. За първия етап е предвидено придобиването на 8 (9) бойни самолета в рамките на 1,5 млрд. лв.\r\n\"Към 31 декември 2017 г. е реализирано значително закъснение спрямо утвърдената времева рамка за изпълнение на проекта и утвърдените за 2017 г. финансови средства не бяха усвоени. Поредното рестартиране на проекта повишава риска от забавяне модернизацията на Военновъздушните сили и възможностите за изпълнение на съюзните ангажименти по охрана и отбрана на въздушното пространство\", пише още в доклада.       В доклада за състоянието на въоръжените сили се посочва още, че България остава далеч от изпълнението на поетия на срещата на върха на НАТО в Уелс ангажимент да отделя 2% от БВП за отбрана. Все още има проблеми с неокомплектоваността на личния състав, която е 20%. Най-тежко са засегнати Сухопътните войски, които имат най-голям принос към мисиите на НАТО и ЕС и за охрана на границата. Доброволният резерв остава попълнен едва на 17%. \"Кризисните процеси в Близкия изток, Африка и в някои страни от Централна Азия, наред с влошаващите се икономическа и хуманитарна обстановка, оформиха зона на нестабилност в регионален и глобален план. Хибридните заплахи в почти всички свои прояви, но особено международният тероризъм и киберпрестъпността, оказваха съществено влияние върху средата на сигурност\", се казва още в документа.       Отчита се, че Балканският полуостров е оперативно поле за работа на редица разузнавателни служби. ", "date": "2018.05.22", "title": "Въздушното ни пространство може да остане без охрана още през тази година"}
{"url": "https://www.actualno.com/sofia/dvama-ot-vseki-trima-stolichani-imat-pretencii-kym-chistotata-v-sofija-news_675816.html", "text": "   Данните са от анализ на Евростат, посветен на \"Зелената седмица в Европейския съюз\", която продължава до 25 май.  Едва 4 % от участвалите в допитването са \"много доволни\", докато 28 % от софиянци са \"много недоволни\" от чистотата на столицата, отчита Евростат.   По този показател българската столица е на 26-та позиция сред столиците на страните-членки, зад нас са само Братислава и Рим.   Най-доволни от чистотата са в Люксембург. Следват Виена и Любляна.", "date": "2018.05.22", "title": "Двама от всеки трима столичани имат претенции към чистотата в София"}
{"url": "https://www.actualno.com/politics/angelkova-ne-znam-zashto-tezi-koito-kympinguvat-smjatat-che-sa-izvyn-zakona-news_675791.html", "text": "  \"Не знам защо тези, които къмпингуват, смятат, че са извън закона и не трябва да бъдат проверявани. И това лято ще има проверки, не смятам, че едни хора трябва да имат права над други хора. Тези хора, които къмпингуват \"свободно\" по плажовете, не искат да има регулация. Това заяви министърът на туризма Николина Ангелкова.  По думите ѝ именно заради \"група хора на прекалено крайни позиции\" работната група не е успяла да разработи облекчени регулации за създаването на къмпинги у нас.   В коментар за плаж \"Корал\", където природозащитници се опасяват, че частен инвеститор ще заграби плажа и прилежащата му територия, Ангелкова уточни пред bTV, че е нужно изготвянето на общ устройствен план, но \"когато се стартира такава процедура се слага каруцата пред коня, започват едни спорове, на които не им е мястото на този етап.\"   На въпрос защо е допуснат хотелът, построен директно върху плажа до Слънчев бряг министърът на туризма каза, че държавата е реагирала, но строителството му  е станало през 2001 година: \"Държавата е реагирала, това се е случило през 2001 г. Има много безумия от приватизацията. Той е частна собственост. По Конституция частната собственост е неприкосновена.\"\r\nАнгелкова уточни още, че министерството на туризма няма правомощия да следи за нивата на шум по Черноморието. Тя прогнозира през настоящия сезон чуждестранните туристи да бъдат близо 6 милиона, а очакваните печалби да са на стойност около и над 4 милиарда лева.       ", "date": "2018.05.22", "title": "Ангелкова: Не знам защо тези, които къмпингуват, смятат, че са извън закона"}
{"url": "https://www.actualno.com/smolyan/virtuozen-hirurg-vyrna-zrenieto-na-myj-oslepjal-s-ednoto-oko-ot-detskite-godini-news_675821.html", "text": "  52-годишен мъж от девинското село Стоманово прогледна с окото, ослепяло в детските му години. Ялдъз Газиев получил травма на десетгодишна възраст, при която ослепяло напълно дясното му око. Доскоро гледал само с едното. Заради високо кръвно обаче получил запушване (тромбоза на централната артерия на ляво око) и ослепял напълно.  Лекарите от очното отделение на смолянската болница решават, че след като не може да се спаси лявото му око, ще оперират дясното, макар мъжът да смятал, че ситуацията е безнадеждна.   \"След операцията окото, с което не виждаше от дете, прогледна. Случи се медицинско чудо. Затова изказвам огромната си благодарност към лекарите хирурзи от очно отделение на МБАЛ Смолян\", каза кметицата на Стоманово Тюркян Гаази – сестра на пациента.   \"Бях се отчаяла. Сега ще може да се обслужва, да чете. Той много обича да чете. Целият му живот дотук мина, невиждайки с това око. Завърши основно образование и беше принуден да не работи. Не беше и ходил в казармата, заради окото. Иначе е голям техничар. Разбира от много неща, поправя всякакъв вид техника, автомобили, електроника, идва му от вътре. Окото е лениво, ще е необходимо още време, докато се възстанови, докато всички мускули и нерви заработят, но вижда\", каза кметицата.\r\nНачалникът на очното отделение д-р Галя Драгнева каза, че за лявото око не са могли да очакват нищо, защото ситуацията била предизвестена. Тогава решили да оперират дясното, което било отписано от него и от роднините му.       \"Окото беше изкривено навън от травмата, която е получил. Пред ретината се появява белезникава материя като хрущял, който всъщност е пречил да вижда. Изчистихме окото от тази материя, за да направим място да минава светлината от някъде и човекът да вижда. Хирургът ни е виртуозен - д-р Андрей Маринов. На него дължим най-голямата заслуга. И за нас е голямо удовлетворение, че този човек отново вижда. Изписахме му очила и за близо, и за далече и той вижда много добре. Може да чете сам\", каза д-р Драгнева.", "date": "2018.05.22", "title": "Виртуозен хирург върна зрението на мъж, ослепял с едното око от детските години"}
{"url": "https://www.actualno.com/balkani/gyrcija-gotovi-sme-da-priemem-edno-ot-predlojenijata-na-nimic-news_675808.html", "text": "   между властите в  Скопие и Атина. Това каза гръцкият министър на  външните работи Никос Кодзияс след срещата си във Вашингтон с държавния  секретар Майк Помпео.  По този начин той      \"Никой не натиска Гърция за каквото и да е\", каза още дипломат №1 на Атина.   ", "date": "2018.05.22", "title": "Гърция: Готови сме да приемем едно от предложенията на Нимиц"}
{"url": "https://www.actualno.com/europe/prezidentyt-na-italija-reshava-za-pravitelstvoto-news_675766.html", "text": "  Италианският президент Серджо  Матарела ще вземе решение за съставяне на правителство на 22 май след среща с  председателите на двете камари на парламента. В 12.00 часа българско време  той ще приеме председателя на долната камара Роберто Фико, а след това в  13.00 часа – председателя на Сената Мария Елизабета Казелати, предава ТАСС. По-рано днес Матарела проведе  кратки консултации с лидерите на двете партии, които се смятат за  победители на парламентарните избори на 4 март, „Движението 5 звезди“ и  „Лига“ на Луиджи ди Майо и Матео Салвини.  Те предложиха на президента  своето виждане на тяхното бъдещо коалиционно правителство, посочвайки  името на кандидата за премиер. Това е юристът Джузепе Конти.   ", "date": "2018.05.22", "title": "Президентът на Италия решава за правителството "}
{"url": "https://www.actualno.com/business/bylgarija-izostava-seriozno-po-navlizane-na-cifrovite-tehnologii-news_675767.html", "text": "   Позицията на страната ни остава неизменно на дъното през последните няколко години.  Това се случва въпреки широко рекламираните усилия на управляващите за навлизане на новите технологии и за въвеждане на електронно управление. Нещо повече - България обяви като един от приоритетите на европредседателството си дигиталната свързаност на Западните Балкани. В края на миналата седмица на Виенския икономически форум, проведен след срещата на високо равнище на лидерите на ЕС, българският еврокомисар Мария Габриел каза, че цифровата програма на Западните Балкани е заявка за ускоряване на европейската интеграция на региона, като ще помогне на бизнеса, институциите и гражданското общество.   Проучването идва и на фона на информациите за която правителството на Бойко Борисов също нареди сред основните си приоритети, пише Тя няма да се реализира в обозримо бъдеще, макар въвеждането на е-управлението досега да е погълнало огромни суми. Преди няколко дни стана ясно, че за да имаме електронно управление, ще трябва да се променят 20% от действащите нормативни актове - задача, която със сигурност ще отнеме години на парламента и на ведомствата на изпълнителната власт.   В доклада на ЕК се отчитат пocтижeниятa нa дъpжaвитe члeнки в oблacттa нa цифpoвaтa cвъpзaнocт, изпoлзвaнeтo нa цифpoвитe yмeния oнлaйн, цифpoвизaциятa нa пpeдпpиятиятa и цифpoвитe oбщecтвeни ycлyги, тоест електронното управление. Тъй като има трудности при освобождаването на честотен спектър, се бави разпространението на висококачествени безжични услуги в България. Мрежите, които могат да осигурят достъп до интернет със скорост поне 30 Mbps, са на разположение за 75% от българските домакинства, което е малко по-ниско от средното ниво за ЕС (80%), пише още в доклада.       Според анализа Този факт, както и недостигът на ИТ специалисти и недостатъчните инвестиции в цифровата инфраструктура са сред причините за забавянето на цифровизацията в България и в частния, и в обществения сектор. Освен това България все още няма стратегия за 5G мрежи, каквито се разработват в повечето напреднали страни.\r\nОбщото равнище на уменията в областта на цифровите технологии е сред най-ниските в ЕС. - от 26% през 2017 г. до 29% през 2018 г. Освен това хората, които използват интернет, са едва 62% от всички на възраст 16-74 години. 85% от българите през последните няколко месеца са ползвали интернет за тези цели. Българите използват най-много социалните мрежи, но избягват електронната търговия. През 2017 г. делът на интернет потребителите, които са поръчали стоки и услуги по интернет, е бил 27% при среден дял за съюза 68%. Онлайн банкирането също е услуга, която се ползва от много малка част от населението - 9% от всички потребители в интернет (което съответства на 5% от всички лица), се казва в доклада. Потребителите на облачни услуги са 5.5%.        По показателя за внедряването на цифровите технологии в индустрията страната ни е на 26-о място, като не е отбелязала голям напредък от миналата година. Инвестициите в цифровизацията на икономиката все още са ограничени. През 2017 г. броят на цифровизираните предприятия е бил сред най-ниските в ЕС - 12%.\r\nПри разпространението на се отчита леко подобрение до 87%, което се доближава до средното ниво за ЕС от 90%. Положителна нотка е, че разпространението на бърз широколентов достъп до интернет нараства до 39%, което е над средното за ЕС от 33%, а покритието със свръхбърз широколентов интернет достига близо 75%, което също е над средното за Европа - 58%. Въпреки това разпространението на свръхбърз широколентов интернет сред потребителите е едва 6.54% в страната, докато средното за ЕС е 15.4%.", "date": "2018.05.22", "title": "България изостава сериозно по навлизане на цифровите технологии"}
{"url": "https://www.actualno.com/balkani/kitaj-veche-e-po-napred-po-investicii-v-syrbija-ot-rusija-news_675775.html", "text": "  Сърбия осъществява икономически проекти с Китай на обща стойност около 3 милиарда евро. Това съобщи Икономическият институт на балканската държава, предаде БГНЕС.  До момента Пекин е инвестирал около 600 милиона евро по въпросните проекти. Инвестициите на Поднебесната империя в Сърбия нарастват средно с между 160 и 200 милиона евро годишно.   През 2017 година Китай надминава Русия по инвестиции в Сърбия. Китай е заел шестото място в своеобразната класация с вложени 177,3 милиона евро.   ", "date": "2018.05.22", "title": "Китай вече е по-напред по инвестиции в Сърбия от Русия"}
{"url": "https://www.actualno.com/europe/ek-italija-trjabva-da-sledva-otgovorna-budjetna-politika-news_675825.html", "text": "  Италия трябва да се стреми да следва  \"отговорна\" бюджетна политика, заяви вицепрезидентът на Европейската  комисия, отговарящ за еврото , в интервю за в. „Ханделсблат“ Неговото изявление идва в  момент, в който зараждащата се популистка крайно дясна коалиция в Италия посочи като свой избор за премиер един малко известен на политическата  сцена адвокат. \"Ние считаме, че е важно  италианското правителство да остане на ход в провеждането на отговорна  бюджетна политика\", каза Валдис Домбровски, отбелязвайки, че Италия има  второто най-високо ниво на държавен дълг след Гърция. Дългът на Италия от 2,3  трилиона евро   представлява 132% от брутния вътрешен продукт (БВП),  което е най-високият коефициент навсякъде в Европа, с изключение на  Гърция. ЕС прогнозира, че италианският  държавен дълг ще остане 130% над нейния БВП тази година. Това е повече  от два повече от 60-процентовия таван на ЕС. Ето защо Брюксел се безпокои,  че Италия продължава усилията си да съкрати огромните си дългове в  съответствие с правилата на ЕС, като се опасява, че новото правителство в  Рим ще се стреми да увеличи публичните разходи. „Договорът за правителство на  промяната“ между Движението Пет звезди и националистите от  „Лига“  отхвърля строгите икономии, които трябва да се прилагат вследствие на  финансовата криза, и предвижда твърдолинейни действия в областта на  имиграцията и сигурността, предаде БГНЕС. Описаните в 580страничния  документ съпроводени от сериозни разходи финансови мерки  и  евроскептичният му  тон разтревожиха финансовите пазари. Домбровски отбеляза, че планът  на коалицията за драстично намаляване на данъците и обратно намаляване  на пенсиите със задна дата ще  излезе  скъпо. \"Само можем да съветваме да  останата на курса на икономическата и  фискалната политика, да  стимулират растежа чрез структурни реформи и да поддържа бюджетния  дефицит под контрол\", каза Домбровскис.  ", "date": "2018.05.22", "title": "ЕК: Италия трябва да следва отговорна бюджетна политика "}
{"url": "https://www.actualno.com/healthy/ananiev-preporycha-rabotodatelite-da-plashtat-poveche-na-medicinskite-sestri-news_675827.html", "text": "  Ключова роля за привличане и задържане на медицинските сестри в  професията имат работодателите, които следва да осигурят адекватно  възнаграждение, по-добри условия на труд и подкрепа на професионалното  развитие на медицинските сестри през цялата им кариера. Това отбелязва министърът на здравеопазването Кирил Ананиев в отговор на депутатско питане за мерките за преодоляване на недостига  на медицински специалисти в училищата в страната, предаде БГНЕС.  Във връзка с кадровото обезпечаване на системата на здравеопазването с медицински специалисти Министерството на здравеопазването ежегодно предлага на Министерството на образованието и науката максимално увеличаване броя на студентите по специалност „медицинска сестра\". Така броят на студентите по специалност „медицинска сестра\" за учебната 2018/2019г. е    В допълнение Министерството на здравеопазването е предложило да бъдат, предвидени средства и за увеличаване на заплатите на заетите медицински сестри и други медицински специалисти в детските градини и училищата пропорционално на предвиденото ниво на увеличаване заплатите на педагогическите специалисти, се казва още в отговора на министъра.   В отговора си Ананиев отбелязва и факта, че в редица развити европейски страни, като например Германия и Франция, също се наблюдава недостиг на лекари и медицински сестри.\r\nТова, което е възможно да повлияе осигуряването на здравната система с необходимите специалисти чрез политиките на Министерство на здравеопазването, е въвеждането на мерки по отношение на тяхното създаване като такива. Както е посочено в Здравния профил за България в рамките на инициативата на Европейската комисия Състояние на здравето в EC (State of Health in the EU) човешките ресурси в здравеопазването в България се характеризират с много малък брой на медицинските сестри. Рязък спад в броя на работещите медицински сестри в България се наблюдава през 2000г., когато броят им намалява с повече от 30%. Най-ниската си стойност този показател отбелязва през 2002 г., като през следващите години е налице тенденция за слабо увеличение.       Основни причини за отрицателната динамика в броя на медицинските сестри в България през последните 17 години са За преодоляването на тази тенденция са необходими съвместните усилия на държавните институции, на работодателите, на останалите медицински специалисти, на медиите и на обществото като цяло, категоричен е Ананиев.\r\nЦелта медицинските сестри да бъдат мотивирани да останат в професията и в страната може да бъде постигната чрез създаване на благоприятни условия за работа и възможности за професионално развитие. Важно е медицинските сестри да получават достойно заплащане за труда си - в тази връзка отново бих искал да отбележа, че компетентността по формирането на работните заплати на работниците и служителите е в правомощията на органите за управление на лечебните и здравните заведения, допълва министър Ананиев в своя отговор.       Министерството на здравеопазването, в рамките на своите правомощия, е регламентирало минималното възнаграждение на специализантите в системата на здравеопазването именно с цел защита на техните интереси - не по-малко от минималния месечен размер на осигурителния доход за съответната икономическа дейност и квалификационна група професии.", "date": "2018.05.22", "title": "Ананиев препоръча работодателите да плащат повече на медицинските сестри"}
{"url": "https://www.actualno.com/actualno/iskate-aec-belene-a-jadreni-otpadyci-v-kyshtata-si-iskate-li-news_675828.html", "text": "  Позволявам си да поканя от вашия ефир всички, които искат енергийна и социална сигурност, в 18:00 часа пред сградата на правителството. С тези думи новият лидер на АБВ и вътрешен министър от времето на Тройната коалиция проекта АЕЦ \"Белене\".      Други думи, които Петков изрече относно \"Белене\", касаеха въпроса къде ще складираме и какво точно ще правим с отработеното ядрено гориво от централата. Защото в Русия не можем да го връщаме, има евродиректива по въпроса – отработеното ядрено гориво е грижа на страната-членка на ЕС, а не на трета страна. Та Петков разказа набързо как правели в Германия – само че не каза в България може ли така, и предложи да съхраняваме горивото от \"Белене\" там, където сега са 1-4 блок на АЕЦ \"Козлодуй\".   За \"Белене\" отдавна се изговори достатъчно и който не е разбрал, колкото и да се говори, никога няма да разбере. А след като според Петков никога не сме имали проблем със съхранението на отработеното ядрено гориво, значи наистина няма проблем – тези, които бутат и ръчкат най-много за \"Белене\", да си вземат отпадъците. Примерно в Плевен. А защо не в \"Стрелбище\", където живее лидерът на АБВ? Или в Банкя, откъдето грее държавното Слънце? Дали ще е в трапезарията или в кухнята, да си решат приемащите. Само че мъничко се съмнявам, че ще стане точно така. Защото едно е да говориш по телевизията, друго е щом дойде ред на действието. А ред на действие ще дойде - няма как да има АЕЦ \"Белене\" без ново хранилище за ядрени отпадъци. Да видим кой ще е печелившият домакин?!     ", "date": "2018.05.22", "title": "Искате АЕЦ \"Белене\" - а ядрени отпадъци в къщата си искате ли?"}
{"url": "https://www.actualno.com/crime/borisov-se-okaza-s-10-akta-ot-kat-news_675781.html", "text": "  Премиерът Бойко Борисов стана жертва на грешка, след като неизправност в системата на КАТ присъди десет акта за нарушения на негово име. Самият вътрешен министър Валентин Радев е представил справката за това колко пари от глоби дължат някои ведомства за нарушения на пътя, съобщи в. \" \". Тази справка идва по искане на самия Борисов, който през април пожела да научи кои държавни служители са с неплатени глоби, след като тогава от всички министерства твърдяха, че са изрядни.  Истината е, че Бойко Борисов от години не шофира личен автомобил, но пък има актове на коли от Министерски съвет. Ядосан от наличието на неплатени глоби, премиерът разпоредил проверка, която показала, че паричните наказания са платени отдавна, но системата на КАТ не е отчела това. Вътрешният министър бил посъветват да отстрани проблема.   Според служители на Пътна полиция проблемът идва най-често от това, че се попълват погрешно платежните нареждания, когато се правело плащането в банката. Освен това платените фишове не се отразяват в системата като платени, когато се плаща повече от една санкция от една и съща банкова сметка. Друг проблем е, че хората масово бъркат номера на акта за установяване на административно нарушение с наказателното постановление.   ", "date": "2018.05.22", "title": "Борисов се оказа с 10 акта от КАТ"}
{"url": "https://www.actualno.com/celebrate/sv-mychenik-vasilisk-news_675723.html", "text": "  Св. Василиск бил племенник на св. Теодор Тирон. Той страдал мъченически заедно с Евтропий, Клеоник (паметта им се празнува на 3 март), но бил посечен с меч подир тях.  Мъченията, на които той бил подложен, се придружавали от най-поразителни чудеса, за което свидетелствува техният очевидец свещеномъченик Евсигний (паметта му се чествува на 5 август).   Мъченик Василиск, както свидетелствуват мнозина историци, се явил на св. Йоан Златоуст преди неговата смърт и му казал: \"Утре ще бъдем заедно\".   Св. мъченик Василиск пострадал в царуването на МаксиминРечник в 308 година.        ", "date": "2018.05.22", "title": "Св. мъченик Василиск"}
{"url": "https://www.actualno.com/education/kauzata-steniskanabala-2018-obedini-2382-abiturienti-ot-47-uchilishta-v-cjalata-strana-news_675783.html", "text": "  Кампанията с дарителските тениски в полза образованието на абитуриенти сираци от Випуск 2018 се разраства и петият сезон е на път да регистрира най-масовото участие досега. Тази година на страната на каузата #steniskanabala застанаха актьори от хитовите уеб сериали – Мино Караджов и Михаела Велкова от \"Не така, брат!\", Михаела Павлова и Илиян Илиев от \"Следвай ме\", които редовно публикуват видеа и вдъхновяват своите последователи в социалните мрежи да помогнат, дарят и вземат тениска. Застъпници на кампанията от предходни години – Рут Колева, VenZy, Митко Павлов, Крис Захариев – пак призовават чрез постове в Интернет присъединяване към благородната кауза, осигуряваща стипендии за зрелостници без родители, за да продължат образованието си във ВУЗ след завършване на XII-и клас.   До момента #steniskanabala2018 обедини дарителския потенциал на 2382-ма абитуриенти от 47 училища в цялата страна. Най-масово се включват тези в Пловдив, Петрич, Бургас, Враца, Горна Оряховица. По брой участници класацията, очаквано, се води от София, предвид факта, че в столицата е най-голям и броят на учебните заведения със завършващ 12-и клас. През последните дни много гимназии изпратиха своите дванадесетокласници и абитуриентите вече изпращат снимки с тениски на кампанията. Предстоят баловете и заявките за тениски на сайта нарастват.    Интересно е, че в кампанията 2018 се включват не само абитуриенти. Постъпления по нарочната банкова сметка, в която набраната към момента сума възлиза на общо 49 843 лева, както и заявки за тениски осъществяват включително ученици от първи клас, които съпровождат дванадесетокласници на тържеството за завършване на училище, служители в офиси, които отиват с тениските на тиймбилдинг, множество единични дарители, които просто харесват каузата, както и цели класове, които смятат да се облекат по този начин на 24 май или 15 юни.     Доставката до дарилите се осъществява благотворително от страна на DHL като официален логистичен партньор, а разпределението на стипендии сред абитуриентите сираци, които са приети във ВУЗ през 2018 ще се осъществи от Столичен комитет на Български Червен Кръст. Регламентът за кандидатстване също се намира на сайта      ", "date": "2018.05.22", "title": "Каузата #steniskanabala 2018 обедини 2382 абитуриенти от 47 училища в цялата страна"}
{"url": "https://www.actualno.com/asia/rusija-svali-dron-nad-sirijskata-si-baza-v-hmejmim-news_675772.html", "text": "  Руската ПВО на авиобазата Хмеймим е унищожила неизвестен дрон, предаде БГНЕС, позовавайки се на официално съобщение.  \"На 21 май с настъпването на вечерта средствата за контрол на въздушното пространство на руската авиобаза Хмеймим са открили дрон с неизвестна принадлежност“, се казва в съобщението.   Безпилотният апарат моментално е бил свален.   \"Пострадали или материални щети няма. Руската авиобаза функционира в щатен режим\", се посочва още в съобщението.", "date": "2018.05.22", "title": "Русия свали дрон над сирийската си база в Хмеймим"}
{"url": "https://www.actualno.com/america/oshte-edna-jertva-na-goljamata-samoletna-katastrofa-v-kuba-news_675779.html", "text": "  Една от трите жени, оцелели след катастрофата на самолета Боинг 737 край Хавана, е починала. Това съобщава агенция ЕФЕ, цитирана от БГНЕС.  23-годишната Гретел Ландрове е починала в хаванската болница \"Каликсто Гарсия\". С нейната смърт броят на жертвите на самолетната катастрофа нарасна до 111 души.   Инцидентът стана на 18 май. Самолетът катастрофира минута след излитането си. Той падна в земеделската зона между летището и населеното място Сантяго де-Лас-Вегас, намиращо се на 20 километра южно от Хавана. На борда му имаше 113 души.   ", "date": "2018.05.22", "title": "Още една жертва на голямата самолетна катастрофа в Куба"}
{"url": "https://www.actualno.com/interest/trymp-narushava-sigurnostta-na-komunikaciite-si-ot-myrzel-news_675774.html", "text": "  Отделът на информационни технологии на Белия дом е предоставил на американския президент Доналд Тръмп два смартфона iPhone, единият от които той използва само за четене на новинарски ленти и публикации в Twitter. Това съобщава авторитетният американски сайт Politico, позовавайки се на източници във вашингтонската администрация, предаде БГНЕС.  Според информацията, вторият от двата телефона е предназначен само за говорене. Но американският лидер постоянно използва именно първото мобилно устройство за връзка със своите приятели и публикации на съобщения в Туитър. Проблемът е в това, че специалистите не са оборудвали този смартфон със средства, които биха могли да предотвратят потенциално следене на държавния глава.   Тръмп е отказал ежемесечно да сменя телефона си \"за\" Twitter и смята подобно предложение за не много удобно. Освен това, този смартфон не е проверяван от експертите по сигурност вече пети месец.   Приятели и съветници на американския президент заявиха, че Тръмп доста често им звъни по телефона. Конгресменът от щата Флорида и доверено лице на президента Мат Гец разказа пред Politico, че Тръмп му е звънял късно вечерта и рано сутрин, като на екрана се е изписвал или блокиран номер, или обичаен десетцифрен код от Вашингтон. А в книгата на Майкъл Улф \" \" се разказва точно за този навик на милиардера да звъни на кого ли не. Няма предшественик на Тръмп на този пост никога не са отказвали да обезопасят своите телефони. Настоящият американски лидер отказва предложения от такъв характер.", "date": "2018.05.22", "title": "Тръмп нарушава сигурността на комуникациите си от мързел"}
{"url": "https://www.actualno.com/asia/amerikanskijat-viceprezident-zaplashi-kim-chen-un-s-vij-kakvo-stana-v-libija-news_675778.html", "text": "  Ако Пхенян не се откаже от ядреното оръжие, в КНДР ще се случат събития подобни на тези, които се разиграха в Либия и доведоха до падането на режима на Муамар Кадафи. Това заяви американският вицепрезидент Майк Пенс в интервю за телевизия Fox News.  \"За Ким Чен Ун ще бъде голяма грешка да мисли, че може да си играе с Доналд Тръмп\", подчерта Пенс, говорейки за възможната отмяна на планираната за 12 юни среща в Сингапур. На въпрос дали Тръмп е готов при необходимост да се откаже от тази среща, вицепрезидентът отговори: \"Без съмнение, може. Надяваме се на по-добро. Наистина се надяваме, че Ким ще се възползва от възможността да се откаже от програмата за разработване на ядрено оръжие и ще го направи по мирен начин\".   \"Миналата седмица имаше някои разговори за либийския модел\", напомни в тази връзка Пенс. \"И президентът даде ясно да се разбере, че това ще приключи така, както приключи в Либия, ако Ким Чен Ун не сключи сделка\", добави той. На репликата на журналиста, че тези думи на Тръмп биха могли да се оценят като заплаха по адрес на Пхенян, Пенс отговори: \"Мисля, че това е по-скоро факт\".   \"Президентът Тръмп даде ясно да се разбере, че под неговото лидерство САЩ няма да търпят ситуация, при която севернокорейският режим разполага с ядрено оръжие и балистични ракети, които заплашват САЩ и нашите съюзници\", добави американският вицепрезидент. Той не изключи, че САЩ могат да прибегнат до военна сила. \"Ясно дадохме да се разбере, че ще продължим да оказваме дипломатически и икономически натиск върху Северна Корея, разглеждат се всички варианти за постигането на тази цел\", заяви той.\r\nТези оценки на Пенс отчасти се разминават с изявленията на самия Тръмп. По време на неотдавнашната си среща с генералния секретар на НАТО Йенс Столтенберг, Тръмп каза, че САЩ нямат планове за свалянето на властта в КНДР подобно на това, което се случи преди няколко години в Либия с режима на Кадафи.       \"Либийският модел е напълно различен от модела, който имаме, когато мислим за КНДР. Ние опустошихме Либия, тази страна беше унищожена. Нямаше сделки, предвиждащи запазването на Кадафи на власт\", заяви тогава стопанинът на Белия дом.", "date": "2018.05.22", "title": "Американският вицепрезидент заплаши Ким Чен Ун с \"виж какво стана в Либия\""}
{"url": "https://www.actualno.com/society/prognoza-za-vremeto-22-maj-vtornik-news_675750.html", "text": "  Преди обяд ще е предимно слънчево, но след обяд и до полунощ, главно в Западна България, отново ще се развива купеста и купесто-дъждовна облачност. На места ще има краткотрайни валежи от дъжд с гръмотевици и ще има условия за градушки. Ще духа слаб до умерен вятър от изток-североизток. Максималните температури ще са между 23° и 28°.  Това съобщи за Агенция \"Фокус\" Боряна Маркова, дежурен синоптик в Националния институт по метеорология и хидрология (НИМХ) към Българската академия на науките (БАН).   По Черноморието преди обяд на места ще е с ниска облачност, която бързо ще се разкъса и ще се установи предимно слънчево време. Ще духа слаб до умерен вятър от север-североизток. Максималните температури ще са 18°-21°. Температурата на морската вода е 18°-23°. Вълнението на морето ще бъде около 2 бала.   В планините ще се развива купеста и купесто-дъждовна облачност. На много места, главно в следобедните часове ще има краткотрайни валежи, с гръмотевици, като по-значителни ще са в масивите от Западна България. Ще духа слаб до умерен предимно южен вятър. Максималната температура на височина 1200 метра ще е около 15°, на 2000 метра – около 8°.\r\nАтмосферното налягане e и ще се задържи по-високо от средното за май.       В сряда следобедни превалявания ще има на места, главно в Западна България. Ще духа слаб до умерен източен вятър. Температурите слабо ще се повишат – в по-голямата част от страната ще са между 25° и 30°. В четвъртък и петък нараства вероятността за по-интензивни гръмотевични бури и локални валежи, има условия и за градушки. Първия ден явленията ще са главно в югозападната половина от страната, втория - из цялата страна. Вятърът ще се ориентира от североизток, в Източна България и ще се усили. Дневните температури в петък и събота временно ще се понижат.", "date": "2018.05.22", "title": "Прогноза за времето - 22 май (вторник)"}
{"url": "https://www.actualno.com/europe/britanskijat-vynshen-ministyr-zagovori-za-novi-sankcii-sreshtu-rusija-news_675773.html", "text": "  Британският външен министър Борис Джонсън смята, че въведените от САЩ допълнителни санкции спрямо Русия са действащи и обмисля възможността за подобна стъпка от страна на Великобритания, предаде БГНЕС.  \"Смятам, че влиянието на американските санкции срещу Русия, особено по отношение на някои хора, са доста забележими. Взех предвид това, макар че ние имаме свой подход\", каза Джонсън на път за срещата на външните министри на страните от Г-20, която се провежда в Буенос Айрес.   \"Остава въпросът какво може да направи Великобритания, за да се справи с хората, близки до президента Владимир Путин, които могат да имат незаконно натрупано богатство\", продължи Джонсън. Според него Лондон няма право да взема решение за ожесточаване на санкциите самостоятелно и трябва да съгласува тези въпроси с Евросъюза. Но, когато Обединеното кралство напусне ЕС, то ще има възможността да вземе по-твърд курс спрямо Москва, категоричен е британският външен министър.   На 6 април американската администрация въведе санкции спрямо редица руски чиновници, бизнесмени и фирми. Сред тях се оказа и бизнесменът Олег Дерипаска и неговата компания \"Русал\". Това принуди от директорския борд на компанията-майка на \"Русал\". А междувременно Великобритания все още не преиздава визата на собственика на \"Челси\" .\r\nВчера, 21 май, във Великобритания беше публикуван доклад под названието \"Златото на Москва - руската корупция във Великобритания\". Той е подготвен от Комисията по международни въпроси на Камарата на общините на британския парламент, която призова британските власти да въведат допълнителни санкции срещу \"свързаните с Кремъл лица\", а също така да блокират на глобалните пазари емитирането на руски дълг.       След публикуването на доклада говорителят на руския президент Дмитрий Песков заяви, че след този документ и други страни и инвеститори могат да се сблъскат с подобни недружелюбни действия и нелоялна конкуренция.", "date": "2018.05.22", "title": "Британският външен министър заговори за нови санкции срещу Русия"}
{"url": "https://www.actualno.com/america/trymp-pak-nasochi-pogled-kym-venecuela-news_675777.html", "text": "  Американският президент Доналд Тръмп поиска от властите във Венецуела да възстановят демокрацията, да проведат свободни и честни избори, да освободят всички политически затворници и да прекратят репресиите. Това се казва в изявление, разпространено от Белия дом, предаде БГНЕС.  \"САЩ, както и преди, подкрепят народа на Венецуела, който е подложен на огромни страдания заради режима на венецуелския президент Николас Мадуро. Ние призоваваме режима на Мадуро да възстанови демокрацията да проведе свободни и честни избори, незабавно и без уговорки да освободи всички политически затворници, а също така да прекрати репресиите и икономическите лишения на венецуелците\", заяви Тръмп.   Той също така заявява, че е подписал нов указ, който забранява на американците да купуват венецуелски дългове.   Вашингтон определя провелите се във Венецуела президентски избори като \"фиктивни и нелегитимни\".", "date": "2018.05.22", "title": "Тръмп пак насочи поглед към Венецуела"}
{"url": "https://www.actualno.com/cite/sydyt-za-men-e-syvestta-na-edna-dyrjava-i-primer-kakyv-primer-dadohme-news_675787.html", "text": "  Това заяви майката на малкия Ивайло Стоянов, който пострада след сблъсък преди три години с джипа на бившия кмет на Трън Станислав Ангелов, но съдът отсъди, че Ангелов няма вина, като още се чакат мотивите за присъдата.  ", "date": "2018.05.22", "title": "Съдът за мен е съвестта на една държава и пример - какъв пример дадохме?"}
{"url": "https://www.actualno.com/america/sasht-i-kitaj-prodyljavat-s-tyrgovskite-pregovori-prez-uni-news_675780.html", "text": "  Министърът на търговията на САЩ Уилбър Рос ще посети Китай в началото на юни и ще обсъди с властите на страната постигнатото във Вашингтон търговско споразумение. Това съобщава CNBC, позовавайки се на източници от американската администрация, предаде БГНЕС.  Рос ще замине за Китай след форума на Организацията за икономическо сътрудничество и развитие, който ще се проведе в Париж на 29 и 30 май.   Преговорите по търговските въпроси между Китай и САЩ се проведоха на 17 и 18 май във Вашингтон. Американската страна беше представена от министъра на финансите Стивън Мнучин, Рос и търговския представител на САЩ Робърт Лайтхайзър. Китайската делегация беше водена от вицепремиера на страната Лю Хе. Страните постигнаха консенсус по въпроса за приетите мерки, насочени към ликвидирането на търговския дисбаланс между двете страни. Пекин се съгласи да увеличи вноса си от САЩ.   ", "date": "2018.05.22", "title": "САЩ и Китай продължават с търговските преговори през юни"}
{"url": "https://www.actualno.com/business/koshmarni-zadrystvanija-po-hemus-ochakvat-shofiorite-cjalo-ljato-news_675768.html", "text": "   Това се разбра от информация на Агенция \"Пътна инфраструктура\" (АПИ).  Скандалното е, че той съвсем наскоро беше ремонтиран и в него в момента не се извършва нищо. От миналата седмица преди тунела и в двете посоки се образуват гигантски задръствания. Обяснението на АПИ е, че тече заздравяване на близкия виадукт при 33-ти км, а \"тунел \"Витиня\" попада в този участък\". Този аргумент е абсолютно несъстоятелен, тъй като през септември м.г. ремонтът на двете тръби беше отчетен като постигане на \"изключително качество на строителството\" от регионалния министър Николай Нанков.   Лошата новина за пътуващите е, че цяло лято трафикът ще минава двупосочно само през едната тръба на тунела. Тръбата за София няма да бъде отворена, преди да бъде завършен виадуктът. Според отговора на АПИ това ще продължи \"до края на строителния сезон\". На страницата на агенцията обаче е уточнено, че се очаква ремонтът да продължи до декември.   Дори и тогава обаче адът няма да свърши. АПИ съобщи, че всъщност, докато тунелът към София е затворен, ще се извършват проучвателни дейности, за да се планира негов бъдещ ремонт. Което означава, че по \"Хемус\" в близките години едва ли ще се пътува нормално.\r\nКошмарът обаче тепърва предстои. Във вторник трябва да бъдат отворени офертите за изработването на технически проекти за ремонт на още два тунела по \"Хемус\" - \"Топли дол\" и \"Правешки ханове\". Задание за ремонт има и за тунел \"Траянови врата\" на магистрала \"Тракия\". Стойността на поръчката за проектиране е 1.01 млн. лв. без ДДС и се финансира от данъкоплатците. Така реално основните изходи на столицата на север и на изток ще бъдат блокирани за дълго време - от два месеца и магистрала \"Люлин\" е затворена в посока към София заради срутване.       ", "date": "2018.05.22", "title": "Кошмарни задръствания по \"Хемус\" очакват шофьорите цяло лято"}
{"url": "https://www.actualno.com/europe/ne-razreshavat-na-majkata-na-skripal-da-razgovarja-s-nego-news_675782.html", "text": "  89-годишната майка на Сергей Скрипал Елена разказа, че след отравянето синът е престанал да ѝ се обажда. Това е казала тя в интервю за руската телевизия REN TV. По думите ѝ след обмена през 2010 година синът ѝ редовно ѝ се е обаждал от Солсбъри.  Жената твърди, че ако Сергей Скрипал е напълно здрав, то той веднага би се свързал с нея.   Племенницата на Сергей Скрипал Виктория вече два пъти получи отказ от британските власти за издаване на виза. Роднините на Скрипал недоумяват защо \"не го показват\" щом всичко с него е наред.   Сергей Скрипал и дъщеря му Юлия, които бяха отровени на 4 март 2018 година в Солсбъри, където живее бившият руски шпионин, са изписани вече от болницата, но британските власти не казват къде се намират двамата в момента.", "date": "2018.05.22", "title": "Не разрешават на майката на Скрипал да разговаря с него?"}
{"url": "https://www.actualno.com/europe/rusija-e-izvyrshila-neuspeshni-izpitanija-s-krilati-raketi-news_675784.html", "text": "  Американският телевизионен канал CNBC съобщи за неуспешни изпитания на руски ракети по данни свои източници, предава руската агенция Интерфакс.  Според данните на източниците, които имат пряк достъп до доклад на разузнаването на САЩ \"изпитания на крилати ракети са проведени четири пъти от ноември 2017 година до февруари 2018 година и всяко от тях е завършило с неуспех\", предаде агенция Фокус.   По оценките на САЩ най-дългото изпитание е продължило две минути и ракетата е прелетяла 22 мили и се е разбила, а най-краткото е траяло само четири секунди и ракетата е прелетяла пет мили, отбелязват източниците.   По техни думи за изстрелване на ракетите, разработвани след 2000-та година се използва обикновен двигател, а след това полетът продължава с превключване на ядрен двигател.\r\nИзточниците подчертават, че „заповед за провеждането на изпитанията са давали високопоставени лица, независимо от възраженията от страна на инженерите, които са изказвали загриженост за това, че системите на ракетите към този момент се намират в начален етап на готовност“.       Телевизионният канал съобщава също така, че „хиперзвуковият летателен апарат, срещу който САЩ на този етап нямат защита ще бъде готов за използване в бойни действия към 2020 година.\r\nВъпреки това, по данни на източниците Русия два пъти е изпитала успешно оръжие, което може да носи ядрена бойна глава през 2016 година. През миналата година е проведен един неуспешен опит, а за лятото на тази година се планира още един.", "date": "2018.05.22", "title": "Русия е извършила неуспешни изпитания с крилати ракети?"}
{"url": "https://www.actualno.com/chronicles/prezidentyt-na-sasht-hari-truman-podpisva-doktrinata-truman-news_675701.html", "text": "  Доктрината „Труман” е външнополитическа инициатива на САЩ, целяща да   възпре разпространението на комунизма в Турция и Гърция. Печелейки   подкрепата на Републиканската партия, която е имала мнозинство в   Конгреса на САЩ, президентът Хари С. Труман обявява доктрината на 12   март 1947 г. В нея се декларира, че САЩ ще оказват икономическа и военна   помощ на Гърция и Турция, за да не се превърнат в сателити на СССР.   Доктрината променя външната политика на САЩ към СССР от спокойна (т.нар.   détente), към политика за възпиране на експанзията на съветското   влияние. Някои историци считат този момент за начало на Студената война.  По това време се води гражданската война в Гърция между леви и десни   сили. Труман развива тезата за настъплението на комунизма на Балканите.   Според него САЩ трябва да се притекат на помощ на Гърция и Турция,  които  са застрашени от това настъпление.   На 22 май Труман подписва Доктрината Труман, с която отпуска 400   милиона щатски долара военна и икономическа помощ на Турция и Гърция, за   да противодействат на вътрешните комунистически движения.   През май 1947 г. на Гърция и Турция се предоставят 400 млн. щатски   долара в икономическа и военна помощ, както и военни експерти. В САЩ за   най-успешна и дългосрочна доктрина се смята Доктрината за сдържане на   комунизма. Като неин резултат се смята разпадането на СССР и   социалистическия лагер. Преди да се оформи обаче тезата за сдържането на   комунизма, за кратко властва идеята за пълно отхвърляне на комунизма.   Тази доктрина съдържа идеята, че САЩ могат да отхвърлят комунизма, за  да  бъдат освободени „поробените” народи. Но бързо става ясно, че е   неприложима, защото би довела до Трета световна война.\r\nИзточник: Уикипедия       ", "date": "2018.05.22", "title": "Президентът на САЩ Хари Труман подписва Доктрината \"Труман\""}
{"url": "https://www.actualno.com/business/rumen-petkov-brani-aec-belene-kato-matrosov-na-ambrazurata-news_675785.html", "text": "  Няма протест и контрапротест. Има митинг в подкрепа за АЕЦ \"Белене\" и \"Южен поток\" - каня всички желаещи да дойдат в 18:00 часа пред Министерския съвет (бел. ред. - ). Искаме да няма двойни стандарти – не е нормално канцлерът на Германия да се изправи и да каже, че гледа на „Северен поток 2” като на икономически проект (бел. ред. – ). Не може ЕС да има двойнствени оценки за едно и също събитие. Така новият председател на АБВ и бивш вътрешен министър Румен Петков защити поредния \"голям енергиен шлем\", който добави, че не можел да прецени защо третото правителство на Бойко Борисов  сега решило да рестартира \"Белене\", но трябвало да се подкрепи.  В продължение на 30 години АЕЦ \"Белене\" не се случва. Единственото обяснение е, че този проект отдавна е престанал да е икономически – той е политически. Очевидно е, че той е свързан с това България да избере политически партньор, с който да го прави. Това заяви председателят на \"Движение България за гражданите\" Димитър Делчев. . Няма кой друг да построи \"Белене\", освен \"Атомстройекспорт\", уточни председателят на ДБГ.   Делчев напомни какво е говорил Борисов от 2009 до 2018 година – минава се през „гьол, пълен с жаби”, за да се стигне до обоснован проект. Ако този проект се управлява така, както държавата, той ще гръмне. Питам защо и КОЙ в момента иска АЕЦ „Белене” да се строи, зададе въпрос Делчев чрез Нова телевизия.   Когато цитират премиера Борисов преживе, душата ми се пълни с топлина, влезе в обичайното си духовито настроение Петков. Нека видим какъв е проектът – нека депутатите да свалят мораториума, да видим интереса, да видим условията, които ни се предлагат и да решим. , е тезата на Петков.\r\nСъщевременно Делчев възрази – това е все едно банка да ти даде кредит, без да знае за какво, смята той. И изрази увереност, че при сегашното положение на нещата мораториумът лесно ще падне в парламента. Той напомни, че , заяви Делчев.       Относно съхраняването на отработеното ядрено гориво , че и обясни как се съхранявало в Германия – в специални контейнери, без да става ясно ние такива контейнери имаме ли, като добави . Съгласно проекта за изваждане на експлоатация на тези блокове на ДП РАО, там е предвидено - т.е. възстановяване на местността такава, каквато е била преди изграждането на ядрените блокове, но ще се запазят сградите и инфраструктура, която да се ползва за работата на останалите блокове.", "date": "2018.05.22", "title": "Румен Петков брани АЕЦ \"Белене\" като Матросов на амбразурата"}
{"url": "https://www.actualno.com/asia/dve-golemi-zemetresenija-v-aziatskija-region-news_675770.html", "text": "  Две големи земетресения се случиха през тази нощ в региона на Азия, предаде БГНЕС.  Земетресение с магнитуд 6 бе регистрирано край бреговете на остров Гуам в западната част на Тихия океан, съобщи Геоложката служба на САЩ.   Епицентърът на земния трус се намирал на 123 километра източно от населения пункт Инараджан с около 20 000 жители население. Дълбочината на труса е 10 км.   Данни за разрушения и жертви няма. Не е обявена и опасност от възникване на цунами.\r\nМеждувременно земетресение с магнитуд 5,7 е регистрирано на Камчатка.       Епицентърът се е намирал на дълбочина 90 километра, дълбоко под вулкана Шивелуч и на 52 километра североизточно от селището Ключи Уст.\r\nСпоред сеизмолозите това е обичайно земетресение за Камчатка с умерена сила. Няма данни за разрушения или пострадали.", "date": "2018.05.22", "title": "Две големи земетресения в Азиатския регион"}
{"url": "https://www.actualno.com/balkani/sasht-i-gyrcija-zapochvat-proces-na-sblijavane-news_675776.html", "text": "  Държавният секретар на САЩ Майк Помпео и гръцкият външен министър Никос Кодзиас се договориха за започването на двустранен стратегически диалог в ключовите области на сътрудничество. Това съобщи директорът на пресслубжата на Държавния департамент Хедър Науърт след приключването на преговорите между ръководителите на външнополитическите ведомства на двете страни, предаде БГНЕС.  \"Държавният секретар Помпео и министър Кодзиас обсъдиха отличното състояние на двустранните отношения и се съгласиха да стартират стратегически диалог в ключовите области на сътрудничество. Държавният секретар високо оцени водещата роля на Гърция в региона, включително нейните усилия за урегулирането на проблемите на Балканите и Източното Средиземноморие\", отбеляза Науърт.   Помпео е уверил Кодзиас, че \"САЩ са готови и занапред да оказват подкрепа на Гърция в нейните усилия за възстановяването на икономиката\".   ", "date": "2018.05.22", "title": "САЩ и Гърция започват процес на сближаване"}
{"url": "https://www.actualno.com/politics/radev-se-sreshta-s-putin-za-kakvo-shte-si-govorjat-news_675771.html", "text": "  Днес, 22 май, в руския курортен град Сочи, руският президент Владимир Путин ще се срещне с българския си колега Румен Радев, който се намира на работно посещение в Русия. Както съобщи пресслужбата на Кремъл, по време на преговорите се планира да бъдат обсъдени сътрудничеството в различни сфери.  Отбелязва се, че са планира да бъдат обсъдени и да бъдат разменени мнения по актуални международни и регионални въпроси, пише БГНЕС.   От пресслужбата на българския президент беше съобщено, че в центъра на внимание по време на разговорите на Радев с Путин ще бъдат .   Вчера, 21 май, Радев се срещна в Москва с премиера Дмитрий Медведев и заяви, че . Той определи като много важен за София и за ЕС въпроса за сигурността на енергийните доставки.\r\nНа 1 декември 2014 г. по време на визитата си в Анкара руският президент Владимир Путин заяви, че Москва се отказва от проекта за газопровод \"Южен поток\" и го заменя с аналогичен тръбопровод, който по-късно стана известен като \"Турски поток\". Това решение беше взето, след като проектът се сблъска с противодействието на Европейската комисия, която настояваше той да отговаря на Третия либерализационен пакет т.е. да има свободен достъп до газопровода от трети страни.    В момента \"Турски поток\" е на фаза изграждане само до Турция, като засега предвидената втора тръба, която трябва да служи за износ за Европа, все още се бави.   Първият заместник-председател на Комитета по енергетика на Държавната дума Игор Ананских съобщи пред \"Известия\", че строителството на \"Български поток\" (бел. ред. - ) зависи от конкретните действия на българската страна.\r\n\"Без съмнение, газотранспортната система на България е много развита. По принцип, тя е удобно място за вход на руския газ. И пътят за Южна Европа е по-кратък. Плюсовете са много. Не е случайно, че по-рано \"Южен поток\" беше планиран през България. Но, за съжаление, ЕС направи така, че проектът да бъде отложен. До голяма степен в момента много неща зависят от България и от нейните конкретни действия, а не от приказки. Русия е готова да се върне към обсъждането на \"Южен поток\" или така нареченият \"Български поток\" при по-ясна позиция на България\", каза Ананских.    \"Това не беше политически проект, по тази причина не трябваше да се отчита мнението на Евросъюза. Ние многократно се опитахме да кажем това на българите. Тъй като проектът е пазарен, следователно, той зависи директно отношенията между Русия и България\", добави Ананских.    Всички политически формации в България, които са против изграждането на проекта АЕЦ \"Белене\", разкритикуваха визитата на Радев. Особено остра беше позицията на БЗНС - че президентът иска да засили зависимостта ни от Русия. Припомняме, че според Радев АЕЦ \"Белене\" твърдо трябва да се реализира.\r\n\"Отказът на България от \"Южен поток\" беше груба грешка. Турция веднага хвана своя шанс, а ФРГ строи „Северен поток-2\". Добър урок за София\". Този пост в Twitter на сенатора Алексей Пушков обобщи настроенията в Русия що се отнася до енергетиката. След намаляването на стокообмена през 2013-2015 г. от 5 милиарда до 2,1 милиарда долара през последните години този показател отново започна да расте. В края на 2017 г. той достигна 3,4 милиарда долара. През януари-март 2018 г. обаче стокообменът е достигнал 882,3 милиона долара, което е с почти 8% по-малко, отколкото за същия период на миналата година. Русия е извън топ 3 на пазарите за България      По данни на Централната банка на Руската Федерация, на 1 октомври 2017 г. сумата на преки натрупани български инвестиции в Русия достига 87 милиона долара, обемът на преките руски натрупани инвестиции в България – 3,3 милиарда долара. Освен това, най-големият руски инвеститор в България \"Лукойл\" е вложил в икономиката на страната 2,8 милиарда долара. Според експертните оценки, размерът на инвестициите на руски граждани в българска недвижимост достига около 5 милиарда долара. По данни на Регистрационната агенция към министерството на правосъдието на България руските граждани в България официално притежават 74 хиляди недвижими обекта.\r\nПрез 2017 г. България е посетена от 560 хиляди руски туристи.", "date": "2018.05.22", "title": "Радев се среща с Путин - за какво ще си говорят?"}
{"url": "https://www.actualno.com/art/poseshtenijata-v-muzeite-prez-2017-g-namaljavat-sprjamo-2016-g-news_675845.html", "text": "  Към 31 декември 2017 г. в страната функционират 191 музея, регистрирани съгласно Закона за културното наследство, като по тематичен обхват 93 от тях са общи, а 98 - специализирани (вкл. художествени галерии). Това показвата данните на Националния статистически институт (НСИ).  През 2017 г. движимите културни ценности, формиращи Националния музеен фонд, са 7 406 000 фондови единици и в сравнение с 2016 г. техният брой се увеличава с 46 000 (0.6%). Цифровизирани са 343 000 фондови единици, което е с 10 хил. повече спрямо предходната година.   Посещенията в музеите през 2017 г. са 5 109 000 и съпоставени с 2016 г. намаляват с 2.3%. Приблизително една четвърт от тях (1 221 000) са осъществени в дните със свободен вход. Регистрирано е увеличение на посещенията на чужденци в музеите - със 104 000, или с 10.3% спрямо предходната година.Общите приходи на музеите през 2017 г. са 61 973 000 лв., като от тях размерът на бюджетната субсидия е 47 424 000 лв. (76.5%), приходите от посещения са 8 729 000 лв. (14.1%) и от европейски програми и проекти - 972 000 лева (1.6%).   Общият персонал на музеите през 2017 г. е 3 224 души и се увеличава с 2.3% в сравнение с 2016 година.\r\nПрез 2017 г. в музеите са използвани 1 457 компютъра за административни цели, 607 - за съхранение на бази данни, и 209 - за предоставяне на данни на посетителите.       ", "date": "2018.05.22", "title": "Посещенията в музеите през 2017 г. намаляват спрямо 2016 г."}
{"url": "https://www.actualno.com/europe/es-zapochva-pregovori-za-tyrgovski-sporazumenija-s-avstralija-i-nova-zelandija-news_675843.html", "text": "     Ходът е част от стремежите на Брюксел да насърчава сделки в отговор на засилващия се протекционизъм на САЩ, предава AFP.   „Днешното решение за стартиране на търговски преговори с Австралия и Нова Зеландия е напомняне на света за ангажимента на ЕС към отвореност, свободна търговия и глобално сътрудничество\", заяви Емил Караниколов, министър на икономиката на България – страната, която председателства Съвета на ЕС, предаде Фокус.   ", "date": "2018.05.22", "title": "ЕС започва преговори за търговски споразумения с Австралия и Нова Зеландия"}
{"url": "https://www.actualno.com/smartguide/novijat-smartfon-moto-g6-vdyhnovjavasht-dizajn-tvorchesko-izpylnenie-news_675794.html", "text": "  Motorola представи новата серия moto g6 на събитие в Sofia Ring Mall в столицата. С премиум характеристики и функционалности, телефоните от новото семейство moto g6 са създадени с мисъл за потребителя и са на изключително достъпна цена. Устройствата са налични в търговската мрежа от понеделник, 21-ви май, на цени, започващи от 399 лв.  Преди 5 години Motorola се посвети на амбициозната задача да запълни пазарната ниша с качествени телефони, притежаващи страхотни характеристики, на цена, която да бъде достъпна за по-широк кръг потребители. Тези телефони трябваше да са създадени през текущата година, а не да бъдат предишни модели на по-ниски цени.\r\nПървият moto g стана най-продаваният смартфон в историята на Motorola. Оттогава до днес ние продължаваме да разширяваме хоризонтите, особено с появата на moto e - смартфон с отлични спецификации на добра цена. Сериите moto g и moto e предлагат перфектната комбинация от характеристики за потребителите, които не желаят да правят компромис с качеството, стила или изживяването.   Тази година продължаваме с най-новото поколение в серията moto g. То ви предлага всички иновации, които са най-важни за вас. Новите moto g6 смартфони са по-умни от всякога, със специален фокус върху дисплея, дизайна и батерията. Притежават мощен процесор Qualcomm® Snapdragon™ и работят с Android™ 8.0 Oreo™. Поддържат ексклузивните функции Moto Experiences, които отключват редица AI възможности.     Новият moto g6 plus прави перфектни снимки по всяко време. 5,9-инчовият екран със съотношение на картината 18:9 прави moto g6 plus тънък и елегантен и гарантира изключителен комфорт при работа. Неговият Full HD Max Vision дисплей ви дава ярки и наситени цветове във всеки детайл. Използвайте усъвършенствания софтуер и технологията за двоен автофокус, за да направите най-красивите си снимки досега.\r\nСтрахотните снимки са само част от това, което двойните камери могат. Благодарение на широката f/1.7 бленда и 1.4um размер на пиксела правите снимки с отлично качество дори и при слаба светлина. Но това не е всичко. Камерата на moto g6 plus поддържа сканиране на текст, както и разпознаване на обекти и забележителности.\r\nСмартфонът е с гръб от 3D стъкло, с какъвто могат да се похвалят много малко премиум устройства.     moto g6 е създаден, за да впечатлява. Със своя 5.7\" Full HD Max Vision дисплей, той предлага живи цветове и прецизни детайли, а гърбът от 3D стъкло го откроява от редица премиум смартфони.\r\nУсъвършенстваният софтуер на камерата гарантира портрети със студийно качество и артистични черно-бели снимки, а забавните филтри идват заедно с двойната  5MP + 12 MP задна камера. Има и още - мигновено заключвате и отключвате телефона си и правите оторизирани мобилни плащания със сигурния мултифункционален четец за пръстови отпечатъци.\r\nС 3000 mAh батерия разполагате с енергия за целия ден, а когато е време да презаредите, с включеното в кутията TurboPower 15W зарядно устройство получавате енергия за часове само след няколко минути в контакта. Мощният 1.8 GHz 8-ядрен процесор ви дава скоростта, от която се нуждаете за достъп до вашите снимки, приложения и всичко друго без насичане или забавяне. moto g6 play работи неуморно - също като вас, и ви оставя достатъчно време за игра. Неговата мощна 4000 mAh батерия издържа до 36 часа само с едно зареждане, като ви осигурява максимална сигурност и спокойствие, когато сте далеч от контакт. Направете крачка напред с мощния 1.4 GHz 8-ядрен процесор, който ви дава необходимата скорост за отваряне на снимки, приложения и всичко друго без никакво насичане или забавяне.   С 5.7” Max Vision дисплей и съотношение на картината 18:9, moto g6 play е тънък и елегантен и гарантира изключителен комфорт при работа.\r\nУловете момента с 13 MP камера с автофокус с детекция на фазата, който гарантира бързо фокусиране и снимки с отлично качество.\r\nПравете селфита, които ще искате да споделите, с 8 MP предна камера, която осигурява впечатляващи резултати дори при слаба светлина. Мощният 1.4 GHz 8-ядрен процесор ви дава скоростта, от която се нуждаете, за отваряне на снимки, приложения и всичко друго без насичане или забавяне.\r\nТелефонът ви и информацията в него са защитени! Само с едно докосване на четеца за пръстови отпечатъци, разположен на гърба на устройството, можете мигновено да отключите и заключите своя moto g6 play. Както при всички телефони на Motorola, Google Photos5 е галерията по подразбиране, където се запазват всички ваши снимки и видеоклипове. Всичките ви спомени се съхраняват там автоматично и разполагате с възможност за достъп до тях, споделяне и редактиране от всяко устройство. Характеристиките, функционалностите и продуктовите спецификации варират спрямо мобилните оператори и подлежат на промяна без предизвестие. Някои характеристики, функции и продуктови спецификации може да зависят от мрежата и да бъдат обект на допълнителни правила, условия и такси. Всички те подлежат на промяна без предизвестие. Моля .            MOTOROLA, стилизираното лого M, MOTO и всички марки от семейството на  MOTO са регистрирани търговски марки на Motorola Trademark Holdings,  LLC. Android, Google и Google Photos са търговски марки на Google Inc.  Oreo е търговска марка на Mondelez International, Inc. group. Qualcomm и  Snapdragon са търговски марки на Qualcomm Incorporated, регистрирани в  САЩ и други държави. Qualcomm Snapdragon е продукт на Qualcomm  Technologies. Всички други търговски марки са собственост на съответните  им притежатели. © 2018 Motorola Mobility LLC. Всички права запазени.", "date": "2018.05.22", "title": "Новият смартфон moto g6 - вдъхновяващ дизайн, творческо изпълнение"}
{"url": "https://www.actualno.com/travel/5-evropejski-grada-koito-mojete-da-obikolite-samo-za-3-dni-news_675710.html", "text": "  Толкова голяма Европа, толкова малко време. Противно на това, което може да си помислите, нямате нужда от шест седмици отпуск, за да се потопите изцяло в европейския начин на живот. Ето пет града, които можете да видите в рамките на три дни, или дори по-малко.       Ако уикенд, прекаран в компанията на шоколад и бира ви звучи като мечта, Брюж е вашето място. Този запазен средновековен град е известен и с двата вида изкушение, така че прекарвайте дните си в някой (или защо не всички) шоколадови магазини и пъбове в централния площад на Марк, в Брюж.             Разположен сред спираловидните, ветровити канали, този град е един от най-красивите в Европа. И докато със сигурност можете да прекарате повече от три дни тук, 3 дни е това, от което се нуждаете, за да видите повечето от горещите места. Качете се на обиколка с велосипед, за да заснемете някои класически канали с фотографии в живописните холандски градчета, а след това посетете един от техните 75 музея (Музеят на Ван Гог и Къщата на Ане Франк). Вземете букет от местни лалета преди да прекарате остатъка от уикенда, докато се разхождате по водните пътища с пържени картофи или парче торта в ръка (или и двете).     Плаващият град е познат като едно от най-предпочитаните места в Европа. Но, за да получите пълноценно преживяване и да разгледате напълно града  вземете гондола още в първия ден. След като се качите ще видите, че истинската магия идва от „лутането“ в извитите улички, свързани с идилични пешеходни мостове. Скритите магазини за изкуство, не трябва да се пропускат, похапване от пастата им и спиране за бързо разглеждане на колекцията \"Пеги Гугенхайм\" са повече от достатъчни, за да ви задържат вниманието още два дни.       Париж винаги ще има място в сърцето ни, но Ница е също толкова добра и хубава дестинация. Наред с прекрасните си крайбрежни гледки, дестинацията има брилянтна репутацията с музеите си на изкуството и ботаническите градини. Разходете се през VieilleVille (Стария град)  и се отправете към примамливите му бутици, а след това почивайте с чаша шампанско край морето. Искате още? Кан и Монако са достатъчно близо, за да си прекарате зашеметяващо втори и трети ден.     Лисабон получава шестица, но Порто е еднакво красив и определено по-малко туристически населен. Крайбрежният град, на около три часа път с кола северно от Лисабон, практически е известен с портовайна и пресните морски дарове. Самият град е малък и компактен - няма да намерите великолепни европейски катедрали и площади, но това прави перфектния релаксиращ уикенд прекаран в отпиване на сангрия до река Дуро.", "date": "2018.05.22", "title": "5 европейски града, които можете да обиколите само за 3 дни"}
{"url": "https://www.actualno.com/curious/9-neshta-v-jenite-koito-podludjavat-myjete-news_675873.html", "text": "     Не е нужно да се допитваме до резултатите от изследванията, които са достатъчно неопровержими, за да сме наясно, че правите и бели зъби са далеч по-привлекателни и впечатляващи от жълтите и неподдържани такива. Ще останете шокирани обаче от твърденията на други проучвания, според които много хора не поддържат дори елементарна хигиена на зъбите.       Тази точка е немислима без предходната. Добре поддържаните и бели зъби са безспорен трамплин към ослепителната усмивка. За да я подчертаете и направите още по-привлекателна в очите на мъжете, просто повдигнете колкото ви е възможно по-нависоко нейните изящни ъгълчета. Според психолози усмихващата се жена предразпoлaга на подсъзнателно ниво мъжа към нея. Сигурно е обаче още едно - усмивката ни прави още по-красиви и магнетични.     Шията и деколтето винаги са се славели като едни от най-привлекателните части от женското тяло. Така че не ги крийте, а започнете да ги подчертавате, било то с тоалет с по-дълбоко деколте или с коса, вдигната на кок. Те със сигурност ще подчертаят вашата женственост и грация.    Пискливият, твърде висок и силен глас отблъсква мъжете. Изследователите са категорични, че по-ниският, дълбок и кадифен тембър на гласа не само успокоява, но привлича и дори възбужда мъжете на сексуално ниво.     Не е тайна, че жена с къса пола привлича далеч по-голям брой мъжки погледи върху себе си, отколкото тази, заложила на дългата. И това е напълно обяснимо, стига да знаете как да подчертаете и придадете финес и сексапил на краката си. Най-важното е да не забравяте едно \"златно правило\" – обувка на висок ток.    Според резултатите от проучване, в което на представители на силния пол били поднесени фотографии с жени с дрехи в червен цвят и такива, облечени в тоалети в други цветове, именно дамите в червено се оказали далеч по-привлекателни, бидейки оценени от мъжете като доста по-сексапилни от останалите. Явно червеното, независимо от избора на тоалет – е цветът, който влияе най-силно на сексуално ниво върху мъжете. Когато една жена има спокойни маниери, независимо дали тя се чувства спокойна или не, това със сигурност я прави по-привлекателна и примамваща. Колкото по-резки и отсечени са жестовете и движенията й, толкова повече отблъскват и дори изнервят и плашат мъжете. Напротив - небрежното замятане на косата, леко приведената настрани глава, мекият финес на ръцете, подпряната на дланта брадичка, концентрираният поглед, разкриващ ангажираност – всичко това са все жестове, които силно впечатляват и магнетизират вниманието на мъжа.      Резултати от проучване в университета в Манчестър установили, че устните са най-привлекателните физически атрибути на жената. Неслучайно знаменитости като Анджелина Джоли и Скарлет Йохансон се нареждат в челните места в списъка на най-атрактивните и секси дами в очите на мъжете. Други изследвания пък категорично потвърждават, че розовите и червени нюанси върху устните магнетизират и задържат вниманието на мъжа още по-дълго време Очите са много повече от \"прозорец\" към душата. Те са и \"врата\" към сърцето на мъжа. Няма представител от силния пол, който да остане безразличен към впитите в него големи копнеещи женски очи. Ако сте влюбени, не се стеснявайте да загатнете за чувствата си пред обекта на вашия интерес. Той определено ще бъде привлечен не само от чара на на изразителните ви очи, но и от самата вас.   ", "date": "2018.05.22", "title": "9 неща в жените, които подлудяват мъжете"}
{"url": "https://www.actualno.com/society/syvsem-skoro-novi-ekotaksi-za-avtomobilite-uverjava-neno-dimov-news_675789.html", "text": "  Предполагам, че в рамките на този или началото на следващия месец наредбата за новите екотакси за автомобилите ще влезе в Министерския съвет за обсъждане и одобрение. Това заяви екоминистърът Нено Димов.  Съгласно проектонаредбата (Наредба за определяне на реда и размера за заплащане на продуктова такса), електромобилите няма да плащат екоданък, хибридните ще са с миминален налог, а автомобилите с двигател с вътрешно горене, които са на възраст до 5 години, размерът на данъка ще бъде запазен. Говорим за всичко купено след влизането в сила на наредбата, стана ясно от думите на министъра.   Всъщност в края на миналата седмица т.е. на 18 май, Димов обяви, че наредбата \"се съгласува\" и тепърва ще бъде пусната на обществено обсъждане. Според информацията има идея да има диверсифицирана екотакса за автомобили над 12 тона. Тези МПС не плащат такса при първа регистрация съгласно сегашните правила.   Сегашното положение на нещата е следното – за електромобили екотаксата е 102 лева, а за колите с двигател с вътрешно горене на възраст над 10 години е 275 лева. При от 5 до 10 години възраст на обикновен автомобил се плащат 260 лева, а при кола до 5-годишна възраст – 194 лева. За чисто нов автомобил с двигател с вътрешно горене таксата е 138 лева. При хибридите има леко намаление – 124 лева за нови, 170 лева за до 5-годишни, 215 лева за 5-10-годишни и 227 лева за хибрид на над 10 години.        Това не е нещо, което ни влиза в преките ангажименти. За проекта \"Белене\" има ОВОС, което е в нашите ангажименти. Така екоминистърът коментира информацията, че и по-точно програмата за управление на отработено ядрено гориво, като иска отговор в срок от 2 месеца.\r\nДимов уточни, че писмото е към енергийното министерство и управлението на проекта \"Белене\" е тяхно задължение.\r\nНа директен въпрос на Нова телевизия дали е опасно да се строи \"Белене\", Димов отговори, че не е опасно, щом има действаща положителна ОВОС и не коментира защо тогава години наред Бойко Борисов говореше за \"Белене\" като \"гьол\". Екоминистърът не коментира и колко технологично иновативни са реакторите за \"Белене\", защото това не е от неговата компетенция.       Относно евентуалния добив на газ в Добруджа \"Русгеоком\", Димов посочи, че екоминистерството е дало своето становище и затова сега има съдебен процес – тъй като държавата не е позволила нов добив.", "date": "2018.05.22", "title": "Съвсем скоро - нови екотакси за автомобилите, уверява Нено Димов"}
{"url": "https://www.actualno.com/crime/mashtabna-akcija-sreshtu-razprostranenieto-na-narkotici-vyv-vraca-news_675830.html", "text": "   .  Проверките на лица, жилища и МПС са осъществени след оперативно следствени действия на служители от Враца, Бяла Слатина и Мездра. Голяма част от проверките на физически лица и МПС са извършени в районите на учебни заведения.\r\nОколо 15.30 часа във Враца, в района на СОУ „Никола Войводов“ е извършена проверка на лек автомобил „Фолксваген“, управляван от лице на 27 години, криминално проявен и осъждан. В автомобила е била и 18-годишна жена.   В  автомобила са намерени  и иззети 15 грама зелена суха листна маса, която при направения полеви наркотест е реагирала на канабис. При последвали процесуално-следствени действия в жилище, са намерени и иззети 50 плика тип „спейсбек“ с общо тегло около 270 грама зелена суха листна маса, която при направения полеви наркотест реагира на канабис. Намерена  и иззета  е  и електронна везна. Двамата са задържани за срок до 24 часа.\r\nВ Бяла Слатина, в частен дом обитаван от мъж на 25 г., полицейските служители са открили и иззели 10 съцветия канабис. При извършен личен обиск на А.А.,  са открити  и 4 полиетиленови пликчета с бяло кристално вещество, което при направения наркотест е реагирало на амфетамин.    Пред къщата на същото лице, в тротоарна тревна площ са намерени 2 съцветия, които при направеният наркотест са реагирали на канабис. На същото място е намерена и станиолова сгъвка с големината на яйце, с множество бели кристали, които при направеният наркотест са реагирали на амфетамин. Лицето е задържано. \r\nНа улица  в гр. Бяла Слатина, след оперативно-следствени действия е спрян за проверка лек автомобил „Санг Йонг“, управляван от мъж на 23 г. от Бяла Слатина. При спирането на автомобила водачът изхвърлил през прозореца листна маса, която при направения накротест реагирала на канабис.\r\nВодачът е изпробван с техническо средство „DRUG CHECK 3000“, което отчело наличие на метамфетамин и канабис. Водачът е  заведен в болницата  в гр. Бяла Слатина, където е отказал да даде кръв и урина за химически анализ. Уведомен е дежурен прокурор. Той е задържан.       На 21 май, 22.50 часа, на улица в Мездра е спрян за проверка лек автомобил  “Ауди “А3, управляван от мъж на 21 г. от Мездра. При извършената проверка с техническо средство уредът отчел положителна проба на тетрахидроканабинол.\r\nПри претърсване на автомобила са намерени: саморъчно сгъната цигара, съдържаща суха листна маса; полиетиленово пликче тип „спейсбек“ съдържащо суха листна маса с тегло 0,36 грама, която по данни на А.Д.,  е „чай“. Намерен е и „гриндер“- уред за смилане на суха листна маса, съдържащ остатъци от канабис. Той е задържан.\r\nВ Оряхово е извършена проверка  в частен имот/къща и дворно място/  в село Селановци, обитаван от 52-годишен мъж от София, криминално проявен и осъждан. В лозето на имота, между главините са открити засадени 4 тревисти растения, които при направен полеви наркотест са реагирали на канабис.\r\nПри претърсване в къщата са намерени пликове, съдържащи суха тревиста маса, която при направен полеви наркотест е реагирала на канабис. Иззета е и електронна везна. В резултата на специализирана полицейска операция, са образувани 1 досъдебно производство и 6 бързи полицейски производства.", "date": "2018.05.22", "title": "Мащабна акция срещу разпространението на наркотици във Враца"}
{"url": "https://www.actualno.com/politics/ermenkov-se-razkaja-za-otrovnata-voda-v-sofija-ninova-prizna-che-taka-ne-se-pravi-news_675871.html", "text": "  Няма да се крия зад имунитет, ако прокуратурата реши да предприеме действия. Това заяви от парламентарната трибуна депутатът от БСП Таско Ерменков, който се извини на софиянци за публикуваната от него в социалните мрежи информация, че водата в столицата е отровна, предаде БГНЕС.  Ерменков коментира, че поводът да направи тази публикация е била получена от него информация за съмнения в качеството на водата в София. \"Писах на страницата и профила си призив за намеса на компетентните органи. Естествено беше да цитирам и съобщенията, които бях получил по-рано\", обясни народният представител. \"Може някои от гражданите да са били наистина уплашени и да съм създал душевен дисконфорт, за което най-искрено моля да бъда извинен\", допълни той. Ерменков се обърна към управляващите с думите: \"Няма нужда да ми искате оставката, защото не зависи от вас. Когато тези, които са ме избрали, свалят доверието си, аз сам ще я дам\".   Ден след публикацията, ГЕРБ сезираха държавното обвинение, което започна проверка по случая, а в декларация от името на парламентарната група заявиха, че не приемат извиненията на Ерменков и отново призоваха той да подаде оставка.   \"Внушението на господин Ерменков беше, че държавата крие информация от хората и по този начин рискува техния живот и тяхното здраве\", заяви Тома Биков от ГЕРБ и определи това като провокация с цел да бъде загубено доверието между хората и институциите.\r\nПреди началото на заседанието темата коментира и лидерът на БСП Корнелия Нинова. \"Така не се прави. \", смята лидерът на БСП.       ", "date": "2018.05.22", "title": "Ерменков се разкая за отровната вода в София, Нинова призна, че така не се прави"}
{"url": "https://www.actualno.com/showbusiness/ivan-shopov-i-avigeja-goljama-chest-e-da-podgrjavame-thievery-corporation-news_675879.html", "text": "  На 2 юни в София ще се състои концертът на култовата американска банда Thievery Corporation.  В дългоочакваното събитие, което ще се проведе под открито небе в Парка на Летище София, се включват също, от българска страна, музикалният експериментатор Иван Шопов и вокална група Авигея.  Иван Шопов и Авигея ще открият концерта и ще представят пред публиката албума си „Канатица“ в нови преработени концертни, както и непредставяни досега нови парчета.\r\nЕдинство от приказни вокали, съвременни бийтове, преминаващи през гамата на електронните стилове ambient, idm, nu-jazz, dubstep и drum and bass и съчетани с редица музикални инструменти - кавал, китара, пиано, стоят в  музикалната основа на албума „Канатица“. Чрез високия си професионализъм и безгранично вдъхновение, Иван Шопов и младите народни певици от Авигея претворяват вековното песенно изкуство на България в ново измерение и доказват, че музиката е най-светлия символ на българското самосъзнание. Тя e мост между земното и неземното, връзката между човек и космос, средство за извисяване.   Албумът „Канатица“ ще бъде за първи път достъпен за закупуване и на винилова грамофонна плоча, ексклузивно на събитието, а след това ще можете да се сдобиете с нея и онлайн .\r\nНа 20 април Thievery Corporation издадоха десетия си студиен албум под името “Treasures from the Temple”, представляващ своеобразно продължение на култовия албум на бандата от 2017 г.  “The Теmple of I & I“. Не е изненада и че кралете на лаунджа за пореден път доказват превъзходството си в света на независимата музика, като иновативно съчетават downtempo, reggae, acid-jazz, dub, middle-eastern, electronica, bossa nova, trip-hop и какво ли още не.    Описван от критици като „една от най-добрите творби“ на Thievery Corporation, албумът съдържа 12 композиции. В албума взимат участие и добре познатата на феновете на Thievery французойка LouLou Ghelichkhani, Mr. Lif, Sitali, Racquel Jones, Natalia Clavier и дългогодишният денсхол пионер Notch.\r\n“Treasures from the Temple” може да бъде чут и поръчан .\r\n***    Място на събитието: Парка на Летище София до Терминал 2.\r\nВходът за събитието в Парка на Летище София, ще бъде изграден в непосредствена близост до изхода/входа на метро станцията, спирката на автобуси 84 и 184, както и паркинга на Терминал 2, а вратите за всички фенове ще отворят точно в 21:00ч. на 2 юни.\r\nСъбитието във Facebook: БИЛЕТИ:     .\r\nА ето каква казаха Иван Шопов и Авигея преди шоуто: \r\n-  За нас музиката не се описва с думи, тя се преживява. Така че се надяваме съвсем скоро да можем да споделим с публиката едно ново музикално изживяване. В момента работим по ремиксирана версия на албума Канатица, в която музиката ни е пречупена през погледа на музиканти от цял свят. Тази версия на албума ще бъде обявена официално съвсем скоро, а до тогава работим по нови творби във все по-смели посоки.  Вълнуваме се! За мен е сбъдната мечта да застанем до толкова големи и опитни музиканти. Вълнението е невероятно!  В основата стои автентичното, това е нашият корен. А съвременната музика се ражда, вдъхновена от първоизточника. В нашия проект допирните точки са любовта ни към красивото и стремежа ни да сме актуални, без да забравяме от къде идваме. А голямата цел на подобен тип фюжън е традиционната музика да стигне до всички краища на света     Чувство на смелост и удовлетвореност! Ние изразяваме себе си чрез музиката, нашето светоусещане. Именно това е и връзката с автентичната народна песен, която също се е раждала от душата на българина. Да си смел и непоколебим е основно качество в надпреварата с масовото, но също така са нужни и много любов към това което създаваш за да се чувстваш добре от резултата. Аз лично се чувствам удоволетворен и отличим, работейки в тази посока.  Изпълнители, които имат ясно послание към публиката! Музиката е изкуство, чрез което общуваме на едно по-фино ниво. Прекрасно е, когато тази комуникация е пълноценна.    Искрена музика, неподправена с клишета и модни тенденции. Когато създаваш музика от сърце трудно можеш да попаднеш в тази клопка на преходното.   Пожелавам благоденствие на Българския дух и традиции.", "date": "2018.05.22", "title": "Иван Шопов и Авигея: Голяма чест е да подгряваме Thievery Corporation"}
{"url": "https://www.actualno.com/politics/putin-potvyrdi-che-borisov-otiva-v-rusija-sled-njakolko-dni-news_675886.html", "text": "  След няколко дни Русия ще има удоволствието да приеме българския премиер  Бойко Борисов. На тази среща ще продължим дискусията що се отнася до  икономическите въпроси. Това заяви руският президент Владимир Путин след  срещата си с българския си колега Румен Радев.  Припомняме, че по-рано днес (22 май) bTV съобщи неофициално, че в края на месеца за Русия. По подобен начин стана ясно и, че Румен Радев отива в Русия - след като говорителят на Кремъл Дмитрий Песков официално го каза, президентството ни потвърди.   Иначе след срещата с Радев Путин директно премина на въпроса за какво са говорили с българския държавен глава, като уточни, че няма да обсъжда пред медиите въпроси от икономически въпроси, но добави, че през 2017 година вече има увеличение на търговския оборот между Русия и България, а това не можело да не радва. \"Има много повече възможности за сътрудничество\", добави Путин, цитиран от ТАСС.    Очаквам да направим стратегически преглед в нашите двустранни отношения. Ще се радвам на един откровен и задълбочен диалог, който да даде импулс на нашите правителства да работят в тази посока. Целта на посещението ми е да възобновим прекъснатия диалог между България и Русия на най-високо ниво. Това заяви Румен Радев след разговора си с Путин в Сочи, като посочи областите на взаимен интерес - търговия, икономика, образование, култура и енергетика.       Нашите отношения са по-особени, те не се основават само на чисто политически и икономически интереси, а на дълбоките, исторически, културни и духовни връзки между нашите народи. Това прави и нашите отношения по-лесни, но в същото време ни задължават да поставяме откровено всички теми, каза още Радев.\r\nПутин пък не пропусна да каже, че вдругиден ще бъде честван Денят на славянската писменост, който обединява Русия и България. Руският президент подчерта и, че Радев е на визита в Русия заради 140-тата годишнина от Освобождението на България. Именно историята беше посочена от Путин като фактор, който сближава Русия и България.", "date": "2018.05.22", "title": "Путин потвърди, че Борисов отива в Русия след няколко дни"}
{"url": "https://www.actualno.com/society/prijatel-na-bojan-petrov-razkaza-podrobnosti-za-spasitelnata-akcija-news_675796.html", "text": "  \"Китай дадоха едни от най-добрите си катерачи. Непал дадоха шерпа, който е изкачил върха и от двете страни. Групите рапортуваха и ходеха, а ние с хеликоптера гледахме и координирахме нещата с институциите. Китай го направи като дарение към България. Непал поискаха 200 хил. долара, но ние договорихме 50 хил., ако изпратят хеликоптер и 150 хил., ако го намерят жив. Китай го направиха безплатно. Парите бяха дадени от приятели на Боян и дарителската сметка, която приятелката му направи. Операцията струваше над 65 хил. долара. \" Това каза за bTV Кирил Петков, който  който замина за Хималаите със своя баща Петко Петков, за да участва лично в издирването на алпиниста ни.  \"Огледахме много внимателно под скалите, всички места, където може да е паднал, огледахме с чувствителни камери, опитахме да идентицифираме индивиуални точки, а екипът на Китай ги обходи. Самият хеликоптер прелетя над самия връх. Всички сме много недоволни, чене можахме да го намерим... Командирът на китайския спасителен екип ни каза:    По думите на Петков спасителната акция по издирването на Боян Петров е била безпрецедентна и ще осигури повече сигурност в бъдеще за алпинистите.   \"Баща ми тръгна за Непал. Каза ми, че получава различна информация. Беше изтеглил 30 хил. долара и тръгна за Китай. Реших, че ще го придружа. Китайския посланик много помагаше. Посрещна ни с усмивка и получихме безплатни визи\", разказва още приятелят на Боян Петров. Петков.\r\n\"Никога в историята на Непал хеликоптери не бяха прелитали през границата към Тибет. Авиационната администрация на Непал много се притесняваше, че ако хеликоптерите бъдат допуснати по грешен начин в Китай, ще е опасно за тях. Китайската администрация също работи да два през нощта и в три часа получихме разрешението – първото в историята между двете държави за три хеликоптера да могат да излетят до границата\", разказа Петков.       По думите му вече няма граници между Китай и Непал при спасителни акции.\r\nТой отново благодари и на българските и на китайските институции – денонощно на линия за съдействия в България са били министрите Екатерина Захариева и Румен Порожанов, както и шефът на кабинета на премиера Румяна Бъчварова.\r\nПетков благодари и на Китай, и Непал за изключителното съдействие и за това, че техните спасители са рискували живота си в акцията.       ", "date": "2018.05.22", "title": "Приятел на Боян Петров разказа подробности за спасителната акция"}
{"url": "https://www.actualno.com/viewpoint/hotel-na-plaja-moje-palatka-ne-no-angelkova-shte-goni-hiparite-news_675833.html", "text": "  Министърът на туризма Ангелкова днес заяви, че не знаела защо хората с палатки мислят, че са и че е забранено от същия този закон да разпъват палатка на плажа. Разбира се, тази внезапна грижа изглежда като началото на една дълга кампания, чиято крайна цел е на Иракли, Карадере и Корал да изгреят едни хубавички тумбести ол инклузиви, които официално да сложат край на останалия половин процент незастроено Черноморие. Но нека все пак се върнем към думите на Ангелкова - че хипарите мислели, че били над закона - и се опитаме да й обясним защо.  1. Цялото българско Черноморие е над закона. Законът там е пренебрегван десетилетия наред, бетонът се е излял навсякъде, безогледно, завинаги, без контрол и идея. Плажните ивици са се превърнали в потискащи върволици от смесен пейзаж на довършени и недовършени сгради, като би било твърде смело да кажем, че едните изглеждат по-добре от другите.\r\n2. Хипарите мислели, че са над закона; проверете за наркотици, щом е така, достопочтените гости на Какао Бийч например, за да проверим дали законът ще се окаже толкова суров към тях, колкото към хората с палатки. Ако законът се приложи с цялата си строгост към Слънчев бряг, курортът трябва да се затвори и загради без изход оттам както в Средновековието са затваряли цели градове, боледуващи от чума.   3. Как така е законно да се построи бездънен вечен хотел на плажната ивица, а е незаконно да се разпъне за една седмица палатка? Има ли логика, която да позволи първото и забрани второто? \r\n4. Законен ли е рекетът на концесионерите и абсолютният им ценови произвол за чадър и място на плажа? Защо някакви хора трябва да богатеят по лесен начин, при положение, че плажовете, на които въобще ги няма - Карадере, Иракли - са много по-чисти и добре изглеждащи от стандартната леш?    5. На какво и кого по-точно пречи разпъването на палатка на плажа? Чии права са накърнени?  \r\n6. Преди години кметът на Созопол си беше заградил пътя към плажа като хайдутин, а върху дюните на \"Корал\" бяха стоварени две грамадни бетонни плочи, докато кметът на Царево твърдеше, че това не са дюни и това не е бетон, а там едно нещо, дето, нали, така, довиждане. Как законът санкционира действия като техните? \r\n7. Кога най-сетне някой политик ще забележи, че гръцкото море е загробило българското и че вече сме подарили нашето на чужди туристи и сме избрали да се спасяваме другаде? Никога. Пълнете морето с хотели. Another Brick In The Wall.    Автор: ", "date": "2018.05.22", "title": "Хотел на плажа - може, палатка - не. Но Ангелкова ще гони хипарите!"}
{"url": "https://www.actualno.com/asia/izglejda-cjal-damask-veche-e-pod-kontrola-na-asad-news_675876.html", "text": "  Силите на Башар Асад са успели да установят контрол над южните квартали на сирийската столица Дамаск, предаде БГНЕС.  Съгласно информацията, редовни части на сирийската полиция са влезли в бежанския лагер \"Ярмук\", който дълго време беше под контрола на \"Ислямска държава\". Освен това вече е установен контрол над прилежащите предградия Тадамун и Хаджар ал-Асуад, с цял Дамаск е под контрола на Асад за първи път от 2012 година.   Сирийски държавни медии разпространиха снимки на бойци от силите за сигурност на покрива на многоетажна сграда в Ярмук да поставят сирийското знаме. Те също така поставяха ламинирани снимки на президента Башар Асад и неговия баща и предшественик Хафез Асад.   Любопитното е, че никъде в кадър не попаднаха цивилни граждани на предградията.\r\nЯрмук, Хаджар ал-Асуад и Тадамун се намират в южните околности на Дамаск, които бяха извън контрола на властите няколко години. Правителствените сили започнаха да губят контрол върху тези части на столицата през 2012 година, т.е. само година след началото на гражданската война в Сирия. През тази година започна офанзива по превземането им, като Асад използваше смес от натиск с военни средства и сделки за евакуация на бунтовници и джихадисти от Дамаск и неговите околности.    ", "date": "2018.05.22", "title": "Изглежда цял Дамаск вече е под контрола на Асад"}
{"url": "https://www.actualno.com/vidin/kmetyt-na-vidin-podpomogna-s-lichni-sredstva-uchastieto-na-dete-vyv-folkloren-festival-news_675840.html", "text": "  Осемгодишният Анхело е ученик в СУ „Цар Симеон Велики“ във Видин и има отличен успех. Той играе народни танци в детска фолклорна студия, на която предстои участие в международен фестивал в град Охрид, Република Македония. Семейството на момчето няма възможност да осигури средства за заминаването му. Бащата е служител в общинско предприятие, а майката е безработна. Затова Ангел и Стефка Начеви се обърнаха към кмета Огнян Ценков с молба да помогне. Той се отзова и направи лично дарение в размер на 500 лв., за да може Анхело да се представи наравно с другите участници във фестивала, а родителите да се справят със семейния бюджет. Ценков пожела на първокласника да бъде все така прилежен в училище и последователен в обичта си към народното творчество. Родителите на детето благодариха сърдечно на видинския кмет за оказаното съдействие.  Това е поредното дарение на Огнян Ценков, което прави в полза на видински деца и младежи от началото на мандата си. Всеки месец кметът отделя средства от своето възнаграждение, за да помогне в труден момент.   ", "date": "2018.05.22", "title": "Кметът на Видин подпомогна с лични средства участието на дете във фолклорен фестивал "}
{"url": "https://www.actualno.com/society/tehnokrati-pokazvat-mini-vodorodni-koli-na-deca-i-mladeji-pred-ndk-news_675844.html", "text": "  Образователен център ще представи мини водородни коли на деца и младежи на 2 . Събитието е част от първия по рода си у нас , за който директно от   На изложението пред НДК ще запознаят деца и възрастни с бъдещето, което носят възобновяемите енергийни източници чрез интересни и практически експерименти, включващи слънце, вятър и вода. Фокусът ще бъде върху разделянето на водата на съставните ѝ водород и кислород и задвижването на мини автомобил чрез водород. Eкип от обучители ще водят демонстрацията и ще напътстват децата като обясняват всеки елемент от процеса и ще ги насърчават сами да експериментират. Едновременно с практиката, децата ще добият и ценни теоретични познания по въпросите на зелената енергия и бъдещето на световната икономика и енергетика.\r\nСъбитието ще се проведе на пред , с вход свободен, а на на /пред БАН/ от     Децата в Благоевград и Стара Загора ще имат възможността да направят същите експерименти на 30-ти и 31-ви май.     е организиран от Съвместното предприятие “Горивни клетки и водород\" заедно с Петър Курумбашев, член на Делегацията на българските социалисти в ЕП, Българската академия на науките, Министерство на транспорта, информационните технологии и съобщенията, Министерство на образованието и науката и Столична община.\r\nНа официалното откриване на , участие ще вземат представители на Европейския парламент и учени, сред които г-н Петър Курумбашев, член на ЕП, г-н Ангел Попов, Министър на транспорта, информационните технологии и комуникациите, проф. Евелина Славчева, директор на ИЕЕС – БАН, проф. Костадин Костадинов от Министерство на Образованието и науката. Специален гост е и г-н Барт Биебуюк, изпълнителен директор на Съвместното предприятие “Горивни клетки и водород”.      използва естественото състояние на детския ум, а именно – изобретателност, любопитство и въображение и го трансформира в реални умения. Програмите ни, насочени към деца и младежи, обхващат наука, технологии и изкуства. Вярваме, че занятията ни постигат няколко основни цели: участниците се научават как да работят в екип, осъзнават по-добре своите силни страни и индивидуални възможности, възприемат новите технологии като средство, което открива нови хоризонти, вдъхновят се, забавляват се и намират нови приятели.\r\nWeb: Facebook: ", "date": "2018.05.22", "title": "„Технократи” показват мини водородни коли на деца и младежи пред НДК"}
{"url": "https://www.actualno.com/america/prepodpisaha-mirnija-dogovor-za-antarktika-news_675922.html", "text": "  Петте нации, граничещи си със Северния ледовит океан, преподписаха споразумението създадено преди десетилетие в Гренландия за това да решат „мирно“ своите различия спрямо богатия на ресурси регион, заплашен от климатичните промени.  Министри и висши управляващи от САЩ, Канада, Русия, Дания и Норвегия проведоха двудневна среща в град Сермермиут, който се намира на западния бряг на Гренландия, където споразумението беше подписано на 28 май 2008 г.   Страните се надяват, че този диалог ще реши конфликтите спрямо претенциите на различните държави за територии, стратегически морски пътища, защита на околната среда и риболов.   Десет години след подписването, сделката все още е в интерес на крайбрежните нации държави да \"поддържат Арктика като регион с ниско напрежение, където споровете се решават мирно\", заяви външният министър на Дания Андерс Самуелсен в изявление преди среща, предадоха БГНЕС.\r\n„В други части на света тези държави може и да бъдат въвлечени в конфликти“, заяви Самуелсен. Но \"във време на глобализация и глобална несигурност е важно да се потвърдят основните ценности на този изключителен регион - мирът и благоденствието на нашите народи\", каза неговият гренландски колега Вивиан Мотзфелд.       Петте нации са известни като \"Арктическата петица\", а заедно с Швеция и Финландия, които също присъстваха на срещата, правят „Арктическия съвет“.\r\nГренландските ледове се топят, като това може да доведе до отваряне на нови търговски пътища през Северния ледовит океан и да открие нови находища. Което много притеснява екоактивистите и местните жители.\r\nМиналият декември Антарктическата петица и големите риболовни нации, като Китай, Япония, Южна Корея и ЕС се съгласиха да подпишат меморандум за риболова с търговска цел във водите на Антарктика преди той да е изобщо възможен в региона.       ", "date": "2018.05.22", "title": "Преподписаха мирния договор за Антарктика"}
{"url": "https://www.actualno.com/bgfootball/vijte-vyzmojnite-sypernici-na-ludogorec-na-starta-v-shl-news_675923.html", "text": "  Известни са всички противници на за първия предварителен кръг на . Българският шампион ще е поставен във всички елиминационни кръгове до групите на турнира.  В първия кръг ще се изправят срещу сравнително лесни съперници, които не би трябвало да затруднят българския шампион.  При полжоение, че преодолеят първия кръг, във втория орлите ще се изправят с далеч по-сериозен съперник. Там те могат да срещнат Цървена звезда, Апоел Беер-Шева, Мидтиланд, Клуж.   Жребият за първи и втори предварителен кръг на ШЛ ще се тегли на 19 юни. Първият мач на разградчани ще е на 10/11 юли, а реваншът - на 17/18 юли.    Дюделанж (Люксембург), Спартак Търнава (Словакия), Валета (Малта), Викингур (Фарьорски острови), Крусейдърс (Северна Ирландия), Алшкерд (Армения), Сутиеска (Черна гора), Судува (Литва), Корк Сити (Ирландия), Спартакс Юрмала (Латвия), Валур (Исландия), Флора (Естония), Торпедо Кутаиси (Грузия).        Санта Колома (Андора)     Жрински (Босна); Шкендия (Македония); шампионът на Словения, ако не е Марибор, a Oлимпия (Любляна); шампионът на Унгария, ако не е Видеотон, а Ференцварош.    Мидтиланд (Дания), Клуж (Румъния) ", "date": "2018.05.22", "title": "Вижте възможните съперници на Лудогорец на старта в ШЛ"}
{"url": "https://www.actualno.com/education/mon-i-ban-ne-mogat-da-se-razberat-ima-li-greshka-v-maturata-za-12-klas-news_675933.html", "text": "     При задача №7 учениците трябваше да изберат в кое от 4 изброени изречения няма граматическа грешка. Три от тях са очевидно грешни. Изречението в пример Б обаче, според МОН, е правилно, а според много експерти, родители и ученици има грешка. Ето го изречението:   „Убедително написаното мотивационно писмо на младия и амбициозен кандидат впечатли комисия“.   Експертите твърдят, че в това изречение думата „комисия“ трябва да бъде членувана.\r\nВ интервю за предаването „Нещо повече“ експертът по български език в Министерството на образованието и науката заяви:       „В това изречение категорично няма граматична грешка, тъй като няма нарушено граматично правило. Твърдението, че е допусната грешка, трябва да бъде подплатено с посочване на конкретно граматично правило, което в това изречение е нарушено“. от Института по български език на БАН каза от своя страна:        Трингов обаче заяви, че не приема довод като \"това изречение не звучи добре\". Той отново повтори, че изречението е граматически правилно и не смята, че точката от тази задача трябва да бъде отнета за всички. – родител на зрелостник, който предложи преди децата да се явят на матури догодина, да се явят чиновниците в Министерството на образованието, а може би и учителите им, каза пред БНР: ", "date": "2018.05.22", "title": "МОН и БАН не могат да се разберат има ли грешка в матурата за 12 клас"}
{"url": "https://www.actualno.com/society/3-mln-lv-za-arheologija-po-traseto-na-gazoprovoda-gyrcija-bylgarija-news_675924.html", "text": "  3 000 000 лв. без ДДС дава „Ай Си Джи Би“ (ICGB) АД за археологически проучвания по трасето на газопровод „Междусистемна газова връзка Гърция – България“.  Обект на проучвания ще е 150-километра - линейната част на газопровода в територията на България заедно с неговия сервитут, площадките на линейните кранове, наземните съоръжения и довеждащата към тях инфраструктура.   Кандидатите да изпълнят задачата трябва да са културни или научни институции съгласно Закона за културното наследство и Закона за закрила и развитие на културата.   Трасето на газопровод преминава през райони с много висока концентрация на археологически недвижими културни ценности. Според доклад за ОВОС, базиран на извършени през 2012 г. теренни проучвания, в сервитута на международната газова връзка Гърция – България попадат общо 84 археологически недвижими културни ценности (54 по западното трасе и 29 - по източното).\r\nПри обхода на трасето са набелязани за проучване потенциални археологически обекти, сред които праисторически селища, могилни некрополи, антични селища и др.       Не е изключено на по-голяма дълбочина да се открият и други археологически структури, които към момента на огледа не е било възможно да бъдат регистрирани.\r\nРолята на проекта е да подобри сигурността на доставките на газ за България и региона и да свърже газопреносните системи с Гърция. Общата дължина на трасето е около 182 км. Дължината му на територията на България е около 151 км с работно налягане 7,5 MPa и диаметър DN800. Точката, в която газопроводът пресича границата между Гърция и България, е на около 1,2 км. североизточно от ГКПП „Маказа“. Включването на междусистемната газова връзка в газопреносния пръстен на България ще се извърши южно от с. Малко Кадиево, Старозагорско.\r\nОферти ще се приемат до 5-ти юни.       Срокът за подаване на заявления е по-малък от 30 дни, поради спешна необходимост от извършване на проучванията и нужда от наваксване на закъснения в графика за стартиране на строителството. Забавянето е причинено от обжалвания на основните процедури за избор на инженер-консултант. Определянето на по-кратък срок според обявлението ще позволи на „Ай Си Джи Би“ АД да възложи проучванията в сезон, подходящ за завършване на основните работи преди старта на строителството.\r\nМаксималният краен срок за приключване на всеки отделен обект ще е три месеца след осигуряване на достъп до обекта.\r\nВ началото на месец май ICGB обяви процедура за избор на изпълнител, който да изгради газовата връзка между България и Гърция. Поръчката е на стойност 145 млн. евро. В проектната компания за интерконектора ICGB с равни дялове са „Български енергиен холдинг“ ЕАД и гръцко-италианската компания „ИГИ Посейдон СА“.", "date": "2018.05.22", "title": "3 млн. лв. за археология по трасето на газопровода Гърция-България"}
{"url": "https://www.actualno.com/balkani/grycki-ministyr-zaplashva-njama-da-ima-reshenie-na-spora-za-imeto-news_675939.html", "text": "  Няма да има решение на спора за  името на Република Македония. Това каза гръцкият министър на отбраната  Панос Каменос пред  радио \"Алфа989“, който е и лидер на партията  \"Независими гърци\" - коалиционен партньор в кабинета на Алексис Ципрас. Каменос отново повтори позицията на неговата формация, че \"те няма да приемат наименавание, което съдържа термина Македония\". \"Вярвам, че няма да се намери  решение - независимо от това как ще се казва \"Илинден\", \"Свети Илинден\",  Горна, Долна, Вардарска Македония - всичко това е Македония\", каза още  той, цитиран от БГНЕС. Според него \"скопските  граждани са убедили техния народ в един мит на Тито, който се върти  около името Македония. Аз имам ясна позиция. Никога няма да гласувам за  име, в което се съдържа термина Македония\", каза още Каменос.  ", "date": "2018.05.22", "title": "Гръцки министър заплашва: Няма да има решение на спора за името "}
{"url": "https://www.actualno.com/plovdiv/instalacii-za-otpadyci-na-stojnost-blizo-19-mln-leva-shte-pravjat-plovdiv-i-dospat-news_675880.html", "text": "  Два договора на обща стойност близо 19 млн. лева за изграждане на инсталации за отпадъци в Пловдив и Допаст подписа министърът на околната среда и водите Нено Димов.  С кмета на Доспат Елин Радев е била договорена сумата от 9,7 млн. лв. по Оперативна програма \"Околна среда\" (ОПОС), предназначени за изграждане на инсталации за компостиране и за предварително третиране на битови отпадъци. Целта е да бъде намалено количеството на депонираните битови отпадъци на сметището край село Барутин чрез осигуряване на допълнителен капацитет за предварително третиране.   Компостиращата инсталация за разделно събрани зелени отпадъци ще е с капацитет 2150 тона годишно. Съоръжението за предварително третиране ще преработва 6400 тона смесено събрани битови отпадъци годишно.   Двете инсталации ще обслужват над 40 000 жители на територията на общините Доспат, Сатовча, Девин, Борино и Сърница. От общия размер на инвестицията близо 9,7 млн. лв. ОПОС осигурява безвъзмездна финансова помощ в размер на 7,3 млн. лв., а срокът за изпълнение на проекта е 24 месеца.\r\nС община Пловдив е бил подписан договор за изграждане на компостираща инсталация за разделно събрани зелени и биоразградими битови отпадъци. Съоръжението е с капацитет 15 000 тона годишно и ще обслужва 345 000 жители.       Дейностите на площадката за компостиране ще бъдат извършвани по начин, недопускащ замърсяване на околната среда. Успешното изпълнение на проекта ще доведе до намаляване на количеството депонирани зелени и биоразградими битови отпадъци, както и ефективното им използване като ресурс.\r\nПроектът е на стойност над 9 млн. лв., като Оперативната програма осигурява близо 6 млн. лв. Срокът за приключване на дейностите е 19 месеца.", "date": "2018.05.22", "title": "Инсталации за отпадъци на стойност близо 19 млн. лeвa ще правят Пловдив и Доспат"}
{"url": "https://www.actualno.com/sofia/zam-regionalen-ministyr-protivozakonno-e-razreshil-gigantski-stroej-v-lozenec-news_675929.html", "text": "  Сигнал срещу зам.-регионалния министър Валентин Йовев беше подаден от Инициативен комитет \"Лозенец\". Причината – строежът на 120-метрова сграда на ул. \"Златен рог”, който фирма \"Артекс\" извършва.  Според сигнала, който буквално е изпратен до всички възможни институции, начело с премиера Бойко Борисов и президента Румен Радев, . \" \"започнали производства по одобряване на инвестиционни проекти и издаване на разрешения за строеж до влизането в сила на този закон се довършват по досегашния ред\". \", обясняват от Инициативния комитет. И добавят – писмото на Йовев е тълкуване на ЗУТ, но съгласно чл. 3 на закона .   Самото разрешително за строеж (№134 от 26.01.2007г) обаче важи от 01.03.2007 година, като разрешението за строеж изтича през 2012 година и е презаверено със заповед №РД-09-50-1027 от 19.11.2012 година, Затова, според жалбоподателите, то трябва да е изтекло на 19.11.2017 г., т.е. да няма тълкуване за акта на откриване на строителната площадка, както е направил Йовев. \" \", казват от Инициативния комитет.   Жалбоподателите посочват и, че главният архитект на София Здравко Здравков и дирекция \"Национален строителен контрол\" се облягат на писмото на Йовев и главният архитект издава заповед №РА51-226 от 20.09.2017 г., с която се определя, че строежът трябва да бъде завършен до 11.01.2020 г.", "date": "2018.05.22", "title": "Зам.-регионален министър противозаконно е разрешил гигантски строеж в \"Лозенец\"?"}
{"url": "https://www.actualno.com/crime/poreden-sluchaj-s-nahapano-ot-kuche-malko-dete-news_675882.html", "text": "  Двегодишно дете е в интензивно отделение, след като е било нахапано от домашното му куче, съобщава кореспондент на Actualno.com.  Момиченцето е жестоко нахапано от четириногото в двор на къща в пловдивското село Крумово. Сигналът за инцидента е подаден в Пето РУ в областния град.   По първоначални данни от полицията, детето е нападнато от отглежданото от семейството му куче, което е от едра порода. 2-годишното момиченце е настанено в Интензивното отделение на Клиниката по детска хирургия в УМБАЛ \"Свети Георги” в Пловдив с множество тежки увреждания и наранявания. На този етап състоянието на детето е стабилизирано, но то ще остане в клиниката още известно време, потвърждават от болничното заведение.   Освен момиченцето, в инцидента е пострадала и майка му. Към момента е извършен оглед на адреса в село Крумово, а по случая е образувано досъдебно производство. Уведомен е дежурният районен прокурор.", "date": "2018.05.22", "title": "Пореден случай с нахапано от куче малко дете"}
{"url": "https://www.actualno.com/politics/borisov-postavi-kazusa-jeljaz-andreev-pred-pravosydnija-ministyr-na-sasht-news_675889.html", "text": "  Премиерът Бойко Борисов се срещна с  министъра на правосъдието и главен прокурор на САЩ Джеф Сешънс, който е  на посещение в София. Фокус на разговора беше поставен върху споделения  от двете страни ангажимент в борбата с международния тероризъм, трафика  на наркотици, трафика на хора и защита на киберсигурността, съобщиха от Министерски съвет. Борисов и Сешънс дискутираха  също така други области на двустранното сътрудничество в  правоприлагането, включително екстрадициите и взаимната правна помощ. Министър-председателят постави  казуса с Желяз Андреев и другите четирима българи, за които САЩ искат  екстрадиция. Той посочи, че България не поставя под съмнение Договора за  екстрадиция със САЩ, но българските институции ще продължат да работят  активно за разрешаването на случая и защита правата на българските  граждани. В срещата участваха също министърът на правосъдието Цецка Цачева и главният прокурор Сотир Цацаров.   ", "date": "2018.05.22", "title": "Борисов постави казуса „Желяз Андреев“ пред правосъдния министър на САЩ"}
{"url": "https://www.actualno.com/business/srednata-netna-zaplata-v-bylgarija-kato-za-tri-chetvyrti-chovek-news_675865.html", "text": "  3055 лeвa са необходими на четиричленно семейство в столицата, за да може да живее нормално един месец. Животът в София е с около 700 лв. по-скъп от този в страната. Необходимите доходи на един човек в страната са по 585 лeва месечно или 2340 лeвa в семейство с двама възрастни и две деца. Това означава, че , каза изследователят в Института за синдикални изследвания Виолета Иванова при представянето на данните за първото тримесечие в КНСБ.  Сметките на КНСБ сочат, че средната нетна работна заплата (859 лева) е 26,6% по-ниска от необходимото, предаде БГНЕС.   73,3% от домакинствата в България не могат да си покриват нуждите, а около 26,6% от семействата страната разполагат с доход на едно лице със сума над 585 лева. Виолета Иванова допълни, че намалява броят на бедните домакинства, но това става с по-бавни темповете, което води до запазването на сравнително високото им равнище от 26%.   \"1 890 000 души са тези, които имат доход на едно лице под 321 лв. Това се наблюдава в регионите извън София. Най-бедният регион е Северозападния. Там не само, че не достигат необходимите средства за живот, но разликата при тях в последните години е близо 30% от необходимите средства за издръжка, т.е. доходът е по-нисък с 30% от необходимите средства за издръжка на живот. При тях темповете са по-бавни поради факта, че общият доход нараства с по-големи темпове в райони, които са близо до София или до големи икономически центрове\", обобщи Иванова.\r\nСредната работна заплата (брутно) за страната през първото тримесечие на  2018 година вече е 1077 лв., което е със 71 лева повече спрямо същия  период на миналата година. В София средната заплата е 1456 лева, като тя  е два пъти по-висока от тази във Видин, където е 710 лева. .       Според Иванова обаче, въпреки тези данни, имаме една положителна макроикономическа среда, БВП през последните години постоянно нараства, заетостта нараства, безработицата намалява. Тази тенденция продължава и през първото тримесечие на 2018 година.\r\n\"БВП по експертна оценка достигна до 3,5%. Основен двигател продължава да бъде потреблението, което показва, че нарастват доходите. Средната работна заплата се увеличава със 7% номинално през първото тримесечие за едногодишен период. Това показва, че има едно благосъстояние на населението. Броят на наетите на минимална работна заплата също се увеличава и достига около 20% от всички наети. 470 хил. живеят с минимална заплата. 36% от заетите в хотелите и ресторантите получават по 510 лева\", поясни Иванова.", "date": "2018.05.22", "title": "Средната нетна заплата в България - като за три четвърти човек"}
{"url": "https://www.actualno.com/politics/karakachanov-integracijata-na-stranite-ot-zapadnite-balkani-shte-osiguri-traen-mir-news_675930.html", "text": "  „Идеята за мирни и свободни Балкани винаги е основен приоритет на външната политика на България. Сега, когато България председателства Съвета на Европейския съюз, тази визия е наша цел – да подпомогнем в максимална степен процеса на пълното присъединяване на Западните Балкани към семейството на европейските народи“, отбеляза министърът на отбраната Красимир Каракачанов, който в рамките на официалното си посещение в Черна гора, участва днес в работата на осмото издание на TO BE SECURE FORUM, което се провежда до 23 май в Будва.  Дошло е времето, в което страните от региона могат заедно да формулират общата форма на бъдещето си съжителстване, не само в географски, а и в политически аспект, каза Каракачанов и заяви, че европейският проект е недовършен, докато всички страни от Западните Балкани не станат част от Обединена Европа. Успешното осъществяване на наложителните политически реформи и създаването на условия за стабилен икономическия растеж са незаменими условия за това държавите от региона да постигнат пълна реализация на европейската си перспектива, отбеляза той.   „Интеграцията на всички страни от Западните Балкани в ЕС и НАТО ще осигури траен мир, стабилност и просперитет за всички държави от региона. Това е необходимото и достатъчно условие регионът да се превърне в генератор, а не потребител на сигурност“, заяви министър Каракачанов и изрази готовността на страната ни да подпомогне със своя опит държавите от региона в техните усилия за европейска и евроатлантическа интеграция.   „Днес сме изправени пред особено динамични предизвикателства пред нашата обща сигурност. Неразрешените проблеми на сигурността в Европа в контекста на съвременните рискове и заплахи, и най-вече на хибридните, откриват широко поле на уязвимост. Длъжни сме да работим заедно за изграждане на достатъчен институционален капацитет в секторите за сигурност на всички държави, така че те да бъдат устойчиви пред враждебни външни въздействия“, каза в заключение министърът на отбраната.\r\nВ осмото издание на организирания от черногорска страна TO BE SECURE FORUM участват също министрите на отбраната на Черна гора, на Босна и Херцеговина и на Република Македония Предраг Бошкович, Марина Пендеш и Радмила Шекеринска, представители на структури на НАТО и ЕС, политически анализатори и журналисти.       В рамките на форума министър Каракачанов проведе двустранна среща с Матю Палмър - и.д. заместник помощник-секретар в Бюрото по европейски и евразийски въпроси в Държавния департамент на САЩ. Във фокуса на разговорите бяха актуални въпроси от сигурността в региона, както и сътрудничеството със САЩ в областта на отбраната и сигурността и възможностите за неговото разширяване.", "date": "2018.05.22", "title": "Каракачанов: Интеграцията на страните от Западните Балкани ще осигури траен мир"}
