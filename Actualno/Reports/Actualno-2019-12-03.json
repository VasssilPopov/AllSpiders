{"url": "https://www.actualno.com/politics/prieha-ramkata-na-budjeta-na-dyrjavnoto-obshtestveno-osigurjavane-bez-konsensus-za-pensiite-news_1412176.html", "text": "      Депутатите приеха рамката на бюджета на държавното обществено осигуряване за 2020 г.       Консолидираният бюджет на ДОО за приходите, разходите и трасферите ще бъде в размер на 12, 4 млрд. лв. Рамката на бюджета предвижда за пенсии 10, 57 млрд. лв.   От 1 юли 2020 г. минималният размер на пенсията за осигурителен стаж и възраст ще се повиши от 219,43 лв. на 234,13 лв.\r\nОт същата дата ще нарасне и социалната пенсия за старост, която ще стане 141,63 лв. Максималният размер на получаваните една или повече пенсии се запазва на достигнатото през 2019 г. ниво от 1200 лв.  Тази стойност ще се прилага за всички пенсии, без оглед на момента на отпускането им.\r\nПрогнозите са, че през 2020 г. средният осигурителен доход ще достигне 1063 лв., което е ръст от 7,8% в сравнение с очакваната му стойност през настоящата година. Средногодишният брой осигурени лица се очаква да се увеличи на 2,796 млн.    От БСП предлагаха 2 млрд. повече за пенсии. Предложението на опоицията обаче бе отхвърлено.      ", "date": "2019.12.03", "title": "Приеха рамката на бюджета на държавното обществено осигуряване, без консенсус за пенсиите"}
{"url": "https://www.actualno.com/europe/3000-migranti-sa-se-opitali-da-vljazat-v-ungarija-ot-syrbija-za-mesec-news_1412177.html", "text": "      Според последните данни на унгарската полиция, около 3000 мигранти са се опитали да влязат през ноември нелегално в ЕС. Това е най-големият брой за един месец тази година, съобщава РТС, цитирана от БГНЕС.      Повечето от мигрантите се опитват да преминават чрез прескачане, рязане или заобикаляне на телената ограда на унгарско-сръбската граница.   Унгарската полиция пусна и видеокадри на хора, които се опитват да преминат нелегално границата. ", "date": "2019.12.03", "title": "3000 мигранти са се опитали да влязат в Унгария от Сърбия за месец"}
{"url": "https://www.actualno.com/politics/deputatite-glasuvat-budjetite-na-doo-i-nzok-za-2020-g-video-na-jivo-news_1411912.html", "text": "       Народното събрание провежда извънредно заседание на 3 декември. Дневният ред на депутатите предвижда второ четене на бюджетите на държавното обществено осигуряване (ДОО) и на Националната здравноосигурителна каса (НЗОК)          Новият бюджет на здравната каса предвижда с 500 млн. лева повече за здравеопазване догодина. За медицински дейности са отделени 2,8 млрд. лева, за лекарствени продукти - 1,2 млрд. лева, а за дентални дейности - 179,8 хиляди лева.\r\nОт 1 юли 2020 г. минималният размер на пенсията за осигурителен стаж и възраст ще се повиши от 219,43 лв. на 234,13 лв. От същата дата ще нарасне и социалната пенсия за старост, която ще стане 141,63 лв.  Максималният размер на получаваните една или повече пенсии се запазва на достигнатото през 2019 г. ниво от 1200 лв. Тази стойност ще се прилага за всички пенсии, без оглед на момента на отпускането им.\r\nПрогнозите са, че през 2020 г. средният осигурителен доход ще достигне 1063 лв., което е ръст от 7,8% в сравнение с очакваната му стойност през настоящата година. Средногодишният брой осигурени лица се очаква да се увеличи на 2,796 млн.   През 2020 г. за изплащане на пенсии са предвидени 10,576 млрд. лв. - със 729,1 млн. лв. повече в сравнение с очакваните разходи през настоящата година. Минималният осигурителен доход за самоосигуряващите се лица ще се повиши от 560 лв. на 610 лв., а за земеделските стопани от 400 лв. на 610 лв. Максималният размер на осигурителния доход се запазва 3000 лв.    Не се променят и размерите на осигурителните вноски за фондовете на държавното обществено осигуряване, а също и съотношенията между осигурителите и осигурените лица. ", "date": "2019.12.03", "title": "Депутатите гласуват бюджетите на ДОО и НЗОК за 2020 г. (ВИДЕО НА ЖИВО)"}
{"url": "https://www.actualno.com/africa/23-sa-jertvite-na-eksplozija-vyv-fabrika-v-sudan-news_1412183.html", "text": "      23 души са убити, а десетки са ранени при пожар, предизвикан от експлозия на цистерна във фабрика в суданската столица днес.      Гъсти облаци от черен дим се извиха в небето, след като пожар избухна във фабрика за производство на плочки в индустриална зона на север от Хартум, съобщи AFP, цитирана от БГНЕС.   Полицията е оградила целия район, докато пожарните се борят, за да потушат пожара.\r\n\"Пожар избухна в индустриална зона, като 23 души загинаха, а над 130 бяха ранени\", се казва в съобщение на кабинета. \"Взрив на цистерна предизвика пожара\".  Предварителните доклади от местопроизшествието показват, че на обекта липсва необходимото оборудване за безопасност.\r\n\"Има запалими материали, неправилно съхранени, което е довело до разпространението на пожара\", заяви правителството и добави, че е започнало разследване. \"Експлозията беше силна. Няколко коли, които бяха паркирани в района на фабриката, също се запалиха\", каза служител на съседна фабрика. ", "date": "2019.12.03", "title": "23 са жертвите на експлозия във фабрика в Судан "}
{"url": "https://www.actualno.com/balkani/gyrcija-zamrazjava-dialoga-s-turcija-news_1412198.html", "text": "      Гръцкото правителство временно замразява диалога относно мерките за изграждане на доверие с Турция по отношение на последните събития в източното Средиземноморие. Мярката идва и относно прилива на бежанци и мигранти. Това съобщи гръцката информационна агенция АНА-МПА, позовавайки се на източници на Министерството на отбраната.      Според същата информация, това е правителствено решение, отговорно за мерките, предприети на военно ниво между двете страни.   Решението на Гърция идва ден преди насрочената среща на гръцкия премиер Кириакос Мицотакис с турския президент Реджеп Тайип Ердоган в кулоарите на срещата на върха на НАТО в Лондон, отбелязва още БГНЕС.\r\nМицотакис заяви, че на срещата с Ердоган ще разговарят с открити карти и ще му изложи всички въпроси, свързани с \"турската провокация\".   ", "date": "2019.12.03", "title": "Гърция замразява диалога с Турция "}
{"url": "https://www.actualno.com/europe/naprejenieto-raste-makron-schita-che-turcija-raboti-s-bojci-na-id-news_1412171.html", "text": "      Френският президент Еманюел Макрон обвини във вторник турските сили, че понякога работят с бойци, свързани с групировката \"Ислямска държава\" (ИД), при операцията им в Северна Сирия.      \"Когато погледна Турция, сега те се борят срещу онези, които се биха заедно с нас. И понякога работят с марионетки на \"Ислямска държава\", каза Макрон на пресконференция в Лондон с президента на САЩ Доналд Тръмп, предадоха световните агенции, цитирани от БГНЕС.\r\nМакрон, който ще се срещне с президента на Турция по-късно през деня преди срещата на върха в НАТО, също заяви, че стои зад коментара си, направен миналия месец, в който  твърди, че стратегически НАТО е \"в мозъчна смърт“.\r\nМакрон настоя, че не трябва да има „двусмисленост“ към ИД, като подчерта, че действията на Турция срещу кюрдските милиции, които са помогнали на съюзниците в борбата срещу джихадистката група, показаха необходимостта от по-добра координация.  \"Загубихме сътрудничество с Турция по сигурността, търговията и миграцията и Европейския съюз, и Франция\", каза Макрон и добави, че на срещата на върха трябва да се направят две разяснения.         \"Как е възможно да си член на съюза, да работиш, да се интегрираш и да купуваш неща от Русия?\", попита той, имайки предвид закупуването от Анкара от руската ракетна система С-400.\r\nИ второ, отбеляза френският лидер,  ще трябва да се зададе въпросът дали Турция иска да остане член на НАТО, ако Ердоган осъществи заплахата си да забави отбранителни мерки за балтийските държави, освен ако съюзниците не обявят кюрдската милиция за терористи.\r\nПо-рано държавният глава на Турция Реджеп Тайип Ердоган френския си колега Еманюел Макрон за изявлението му за „мозъчната смърт“ на НАТО, като заяви, че може би той се намира в такава. ", "date": "2019.12.03", "title": "Напрежението расте: Макрон счита, че Турция работи с бойци на ИД"}
{"url": "https://www.actualno.com/europe/izminaloto-desetiletie-e-naj-goreshtoto-v-istorijata-na-zemjata-video-news_1412085.html", "text": "      Изминалото десетилетие почти сигурно е най-горещото откакто се правят  измервания, предупредиха експерти от Световната метеорологична органицация (СМО). Те обрисуваха тревожна картина на изчезващ морски лед и  опустошителни топлинни вълни, предупредиха за критична киселинност на океаните и пагубно въздействие върху продоволствените култури. Докладът беше изнесен по време на срещата на върха за климата в Испания, съобщава The Guardian.      В секретар на ООН предупреди, че макар да са  налице технологиите и икономическите средства за борба с , липсва политическа воля. Той призова световните лидери и правителства да обърнат внимание на  младите хора, които \"проявяват забележително лидерство и мобилизация\". В същото време Урсула фон дер Лайен обяви основната цел на - да превърне Европа в \"Зелена зона\", неутрална от вредни емисии до 2050г. , за което ще бъде отпуснат бюджет от Годишната оценка на климата на Земята от базираната в Женева Световна  метеорологична организация подчертава важността на двуседмичните  разговори, насочени към изпълнението на Парижкото споразумение от 2015  г., с цел да се предотврати катастрофално глобално затопляне.    Температурите за годините от 2010 г. до 2019 г. бяха около 1,1С над средните за прединдустриалния период, показвайки колко близо е светът до затоплянето с критичните за съществуването ни 1.5C. За него учените прогнозират, че ще причини драматични въздействия, екстремно време и загуба на . за състоянието на глобалния климат,  показват, че тази година е на път да сепревърне във втората или третата най-топла откакто метеоролозите са започнали да следят температурите на Земята. Окончателният доклад ще бъде публикуван през март 2020г.\r\nПетери Таалас, генералният секретар на СМО, заяви, че въздействието  на повишаващите се концентрации на въглерод в атмосферата става все  по-вредно, както се вижда от екстремните метеорологични събития през  тази година, цитира го Ройтерс.       \"Топлинните вълни и наводненията, които някога бяха редки и се случваха веднъж на век,  стават все по-чести. Страни от Бахамските острови до Япония до Мозамбик  претърпяха опустошителни тропически циклони. Огнените пожари преминаха  през Арктика и Австралия\", каза той.\r\nТаалас предупреди, че хаотичните модели на валежи са  заплаха за очакваната реколта, което в комбинация с увеличаването на  населението би означавало \"значителни предизвикателства за  продоволствената сигурност на уязвимите бедни страни\".  Последните данни на СМО показват, че моделът на затопляне става все  по-силен, предупреди Кийт Шийн, професор по метеорология и климатични  науки в Университета в Рединг. \"Всяко от последните четири десетилетия е било с 0,1 до 0,2С по-топло  от десетилетието преди. Нивата на въглероден диоксид продължават  непрестанното си покачване и нивата на метан нарастват много по-бързо,  отколкото през предходното десетилетие. Ако нещата не започнат да се  променят значително, ще бъде по-трудно и по-трудно да се изпълнят целите  на Парижкото споразумение.\"\r\n\"Това [покачване на температурата] не означава просто по-топло лято, а  означава увеличена честота на екстремните метеорологични условия в  световен мащаб - суши, горещи вълни, наводнения и промяна в честотата и  интензивността на тропическите циклони.\", обясни  Грант Алън, професор по атмосфера на физика в Манчестърския университет. \"Тези въздействия са реални и се случват сега и оказват огромен  натиск върху общностите и държавите - казано по-просто, тези въздействия  създават по-нестабилен свят и вече оказват дълбоко въздействие върху  нашите екосистеми и биоразнообразието.\"      ** Средните температури за петте години (2015-2019) и 10-те години (2010-2019) са почти сигурно най-високите до момента.\r\n** 2019 г. е втората или третата най-топла година.\r\n** Морската вода е с 26 процента по-кисела, отколкото в началото на индустриалната ера, което разграждаморските екосистеми.\r\n** Арктическият морски лед достига рекордно ниски нива през септември и октомври, а Антарктида също отчита рекордно нисък лед няколко пъти тази година.   ** Промените в климата са ключов двигател за скорошното покачване на глада в световен мащаб след десетилетие на постоянен спад, като през 2018 г. от глад страдат повече от 820 милиона души.\r\n** Бедствията са довели до изселването на милиони хора тази година и са засегнали моделите на валежи от Индия до Северна Русия и централните Съединени щати и много други региони.\r\nДокладът също така отбелязва, че ,  известни като „морски топлинни вълни“, които опустошават подводния  живот, са станали по-чести.\r\nВ доклада се казва, че концентрацията на CO2 в атмосферата е достигнала рекордно ниво от 407,8 части на милион през 2018 г. и продължава да се повишава през 2019.\r\nОткривайки срещата на върха за климата в понеделник, генералният секретар на ООН Антонио Гутериш предупреди, че 400 части на милион някога е било смятано за „немислима“ преломна точка. ", "date": "2019.12.03", "title": "Изминалото десетилетие е най-горещото в историята на Земята (ВИДЕО)"}
{"url": "https://www.actualno.com/america/sasht-dyljat-na-oon-491-mln-dolara-news_1412209.html", "text": "      Съединените щати все още дължат 491 милиона долара в бюджета на ООН, заяви говорителят на генералния секретар на организацията Стефан Дюжарик на брифинг, предаде БГНЕС.      През октомври генералният секретар на ООН Антонио Гутериш информира представители на нюйоркския дипломатически корпус за сериозно влошаване на финансовото състояние на организацията. Към 9 октомври 2019 г. повече от 50 държави членки, включително САЩ, не са внесли вноски за текущата година в глобалните бюджети на ООН, уточнява РИА Новости.   Организацията дори е била принудена да съкрати някои видове дейности и да премине към икономичен режим на действие в централата в Ню Йорк.\r\n\"Съединените щати трябва да платят 491 милиона\", каза Дюжарик. Преди това той заяви, че САЩ са внесли около 563 милиона долара в бюджета на ООН през последните седмици. Последният транш е направен на 25 ноември и възлиза на 300 милиона долара, добави той.  През октомври помощник-генералният секретар на ООН Чандра Раманатан разкри пред репортери размера на задълженията на държавите към организацията. Според него САЩ дължат 674 милиона долара през тази година и 381 милиона долара през предходните години към редовния бюджет.\r\nОбщите задължения по бюджета възлизат на 1,385 милиарда долара, отбеляза той. В същото време Дюжарик уточни, че 7 държави дължат 97% от тази сума: САЩ, Бразилия, Аржентина, Мексико, Иран, Израел и Венецуела. ", "date": "2019.12.03", "title": "САЩ дължат на ООН 491 млн. долара "}
{"url": "https://www.actualno.com/society/novinite-naj-vajnoto-za-denja-3-dekemvri-news_1412168.html", "text": "      Редакционният екип на ви представя най-важните новини за изминалия ден, 3 декември.       Парламентът прие на второ четене Закона за НЗОК за 2020 г. Общата сума на разходите и трансферите по бюджета на Касата за следващата година е 4, 7 млрд. лв.   Какво да прецизират в антикорупционното законодателство подсказа на депутатите канидатът за шеф на КПКОНПИ и действащ главен прокурор Сотир Цацаров по време на изслушване в парламента на двамата каниддати за поста. Той и другият кандидат - Симеон Найденов, издигнат от \"Воля\", представиха вижданията си пред парламентарната антикорупционна комисия. На извънредно заседание днес депутатите одобриха смяната на министъра на труда и социалната политика. \"За\" гласуваха 114, против - 106 депутати. На мястото на подалия оставка Бисер Петков ще бъде назначена Деница Сачева. Тя е настоящ заместник-министър на образованието, бивш заместник-министър на труда и социалната политика.     Печалбите на банковата система у нас продължават да растат и да поставят нови рекорди. По данни на БНБ към края на октомври банките са отчели 1.4 млрд. лв. чиста печалба, което е с 15 млн. лв. повече от същия период на миналата година. По всичко личи, че през 2019 г. ще бъде надминат рекордът от миналата година, когато трезорите за първи път отчетоха по-добри резултати дори в сравнение със златните времена отпреди глобалната финансова криза, пише в. Сега. \"Бисер Петков бе едно от най-диалогочните лица на ГЕРБ. Беше по-диалогичен с хората, отколкото с факторите в системата. Това беше неговата системна грешка\". Това каза зам.-председателят на ПГ на \"БСП За България\" Драгомир Стойнев по време на дебатите по рокадите в кабинета и по конкретно по отношение на готвената смяна на Бисер Петков с Деница Сачева като социален министър.    Новата книга на Иван Кръстев и Стивън Холмс, която в България ще излезе под заглавие \"Имитация и демокрация. Как Западът спечели Студената война, но загуби себе си\", през миналата седмица оглави класацията за нехудожествена литература на германския седмичник \"Ди Цайт\", изкачвайки се директно на 1-во място. Започва двудневната среща на върха на НАТО, която съвпада със 70 годишния юбилей на Алианса. Във форума участват лидери от всички 29-страни членки на военния блок, сред които и президентът Румен Радев. В българската делегация са и вицепремиерите Екатерина Захариева и Красимир Каракачанов в качеството им на министри съответно на външните работи и на отбраната. 14% от населението на България, което прави всеки седми българин, е без достъп до здравеопазване. Тези данни изнесе Европейската комисия в годишния си доклад за нивото на здравеопазване в Европейския съюз през 2018 година, посочва в.Монитор. ", "date": "2019.12.03", "title": "Новините: Най-важното за деня, 3 декември"}
{"url": "https://www.actualno.com/politics/cvetanov-bylgarija-trjabva-da-ogranichi-dostavkite-na-rusko-voenno-oborudvane-za-syrbija-news_1412214.html", "text": "      България трябва да ограничи доставките на руско военно оборудване за Сърбия през нашето въздушно пространство, защото така ще се гарантира сигурността на Балканите. Това заяви председателят на Евроатлантическия център за сигурност Цветан Цветанов, предаде БГНЕС.      Цветанов коментира информацията в медиите, че българското въздушно пространство се използва от Русия за доставка на бойни хеликоптери Ми-35 за Белград, а също така за транспортиране на най-съвременните зенитно-ракетни системи С-400, които в края на октомври участваха в съвместни сръбско-руски бойни учения.   „Трябва да имаме ясна позиция. Ние трябва да ограничаваме подобен подход, който има руската страна, и да гарантираме сигурността на нашия регион. С подобни учения, с подобна техника, която преминава през територията на България, винаги се създават предпоставки за потенциално внушаване от руска страна, че те са господстващата държава, която може да прави каквото пожелае на Балканите“, подчерта Цветанов. Той призова за по-активна роля на България и нейното правителство в Черноморския регион.\r\n„С анексирането на Крим, със силата и доминиращата роля на руските военни на територията на Черноморския регион, се ограничава всякаква възможност за регионално партньорство и инициативи на всички държави членки. Точно за това НАТО, България и всички страни от региона трябва да бъдем много единни, координирани, за да можем да имаме възпиращата роля за тази агресивност на руската страна“, каза Цветанов.  Той отбеляза, че Военноморският координационен център, който се предвижда да бъде създаден във Варна, ще има ключова роля.\r\n„Посещението на българския премиер Бойко Борисов и разговорите му с президента Доналд Тръмп във Вашингтон, както и стратегическата рамка, ще ни дадат много повече сигурност, много повече възможност ние да бъдем част от оперативната съвместимост на държавите членки на НАТО“, каза председателят на Евро-атлантическия център за сигурност.   „С Координационния център във Варна ще можем да заемем мястото, което ни се полага като геостратегическо разположение в региона, защото към настоящия момент България малко отсъстваше от тази роля. Това беше иззето от Румъния“, подчерта Цветанов.    „Смятам, че с модернизацията на българската армия ставаме оперативно съвместими с армията на НАТО. Със закупуването на F-16 Блок 70, получаваме възможността да бъдем част от европейското семейство на F-16. Знаем, че нашите съседи в региона – Турция, Румъния и Гърция – са с подобно оборудване“, каза той.\r\nЦветанов подчерта и значението на диверсификацията в областта на енергетиката. Според него тя е единственото противодействия на увеличаващото се руско влияние.\r\n„Турски поток“ е изключително тревожен, защото - минавайки през територията на България, „Газпром“, респективно Русия, значително увеличава своето влияние. Истинската, реална диверсификация минава през интерконекторната връзка с Гърция, с възможности за тези платформи за втечнен газ, за които стана дума и при посещението на премиера в САЩ, за да можем да дадем реалната диверсификация. Така ще получим възможността за доставката на газ от много източници, които ще го предлагат на конкурентна цена. Това ще ни позволи да намерим най-доброто за българската икономика, потребители, и разбира се - за нашите партньори в Европа“, смята още Цветанов. ", "date": "2019.12.03", "title": "Цветанов: България трябва да ограничи доставките на руско военно оборудване за Сърбия"}
{"url": "https://www.actualno.com/society/zatvarjat-prohoda-trojan-kyrnare-zaradi-obilen-snegovalej-news_1412146.html", "text": "      Поради усложнена метеорологичната обстановка на няколко места в страната проходът Троян - Кърнаре се затваря за автомобили над 12 тона до 12 часа утре, съобщиха от пресцентъра на МВР.      Проходите \"Витиня\" и \"Петрохан\" към 15.45 ч. са обработени и проходими за всички автомобили. Усложнява се метеорологичната обстановка на някои места в страната. Почти във всички райони на Северна България и планините вали сняг.    ", "date": "2019.12.03", "title": "Затварят прохода Троян - Кърнаре заради обилен снеговалеж "}
{"url": "https://www.actualno.com/plovdiv/osuetiha-imanjarska-sdelka-za-chujbina-v-plovdiv-news_1412155.html", "text": "      820 монети, датирани от Античността, Римския период и Средновековието са задържани от полицията, преди да бъдат продадени в чужбина, стана ясно от брифинг на Окръжна прокуратура- Пловдив днес. Монетите са от бронз, сребро и злато, някои от тях имат сериозна нумизматична стойност според експерти.       В ареста са двама мъже - от София и от Пловдив, на възраст 44 и 49 години, които и по-рано са познатина прокуратурата във връзка с иманярски афери, но вече са на ново ниво, изкупуват находките и осъществяват трансфера извън България. Законът предвижда за подобен вид престъпление от 1 до 6 години лишаване от свобода. ", "date": "2019.12.03", "title": "Осуетиха иманярска сделка за чужбина в Пловдив"}
{"url": "https://www.actualno.com/burgas/namaliha-sys-7-godini-prisydata-na-pijan-shofior-ubil-velosipedist-na-pytja-news_1412154.html", "text": "      Апелативният съд в Бургас намали присъдата на водач, причинил смъртта на колоездач в Приморско. Владимир Колев е признат за виновен за пътен инцидент при който загина велосипедистът Евелин Дуков. Съдът е преквалифицирал престъплението в по-леко и е намалил наказанието „лишаване от свобода“ от 17 на 10 години. Наказанието „лишаване от право да управлява МПС” също е променето от 18 на 11 години.      Трагичният инцидент стана на 03.12.2017 година на улица „Трети март“ в Приморско. Зад волана на лекия автомобил „Опел Омега“ е бил е Владимир Колев, който нарушил правилата за движение по пътищата, шофирайки с превишена скорост от 94 км/ч.\r\nТой навлязъл в лентата за насрещно движение и допуснал пътно-транспортно произшествие с движещия се по пътното платно велосипедист Евелин Дуков и по непредпазливост е причинил смъртта му. По време на катастрофата Владимир Колев е употребил алкохол - 2,70 промила. Освен това, той е избягал от местопроизшествието.\r\nСпоред апелативния съд обаче, деянието на подсъдимия  не следва да се квалифицира като \"особено тежък случай\". Доказателствата не сочели завишена обществена опасност на престъплението извършено от Владимир Колев.\r\n„Касае се за настъпила смърт на едно лице, без да има други странични, вреди за трети лица, като наличието на два квалифициращи признака, а именно „пияно състояние“\r\nи „бягство от местопроизшествието“, сами по себе си не са индикация за квалификация на престъпното деяние като „тежък случай“, се казва в решението на съда.    Решението на Апелативния съд подлежи на касационно обжалване и протест в 15 дневен срок от съобщаването му на страните пред ВКС. ", "date": "2019.12.03", "title": "Намалиха със 7 години присъдата на пиян шофьор, убил велосипедист на пътя"}
{"url": "https://www.actualno.com/education/mejdunarodno-prouchvane-bylgarskite-uchenici-vloshavat-rezultatite-si-news_1412166.html", "text": "      Българските ученици влошават резултатите си. Това показва последното международно проучване ПИЗА (PISA). Оценяват се уменията на ученици от 79 държави и региони в три области - четене, природни науки и математика. В България в изследването са участвали 6900 ученици в 9 клас, предаде Нова телевизия.      „За нас резултатите са очаквани. Сигурна съм обаче, че всеки един учител е разочарован. Спадът е във високите нива. Тоест, по-малко ученици имат отлични оценки. Нашата амбиция е да има ефективен образователен процес  в класните стаи. Целите, които си поставя учителят, трябва да бъдат свързани с придобиване на умения – децата трябва да решават проблемни казуси, да имат критично мислене и да бъдат по-креативни”, заяви зам.-министърът на образованието Таня Михайлова.   По думите й добрите резултати изискват време. Тя допълни, че Министерството на образованието върви в правилна посока. „Идеята е децата не само да имат знания, а да имат навик за учене и да могат да правят връзка между предметите”, поясни Михайлова. ", "date": "2019.12.03", "title": "Международно проучване: Българските ученици влошават резултатите си"}
{"url": "https://www.actualno.com/healthy/medici-lekuvashti-onkobolni-iskat-ostavkata-na-zdravnija-ministyr-news_1412134.html", "text": "      \"Ние, персонала на МЦ 'Интегративна медицина\" София, ежедневно ангажирани с лечението на най-тежката патология в медицината - лечението на онкоболни в последен стадий, достигнахме предела на търпението си.\" Така започват своето отворено писмо до премиера Борисов и други ключови министри в кабинета медиците от  МЦ \"Интегративна медицина\" София.      В писмото те заявяват открито, че искат незабавно оставката на здравния министър Кирил Ананиев: \"Настояваме за незабавната оставка на министър Ананиев за действията и бездействието, причинили нарушени професионални и човешки  права и множества страдания на болните с онкологични заболявания\".   Според тях \"основната отговорност за катастрофата при лечението на болните с онкологични заболявания е политическото бездействие на Здравното министерство в лицето на министър Ананиев\".\r\n\"Цялата нормативна уредба в областта на онкологията е архаична, антиевропейска и антихуманна. Последователните действия на здравната ни администрация показват, че целите й не са подобряването на здравното обслужване на обществото, а законово и административно бетониране на логистиката на измамниците и лошите практики в медицината. А пациентите са само статистика за оправдание на финансовите злоупотреби или черна статистика без последствия. Техните права и съдби са без значение за здравната администрация.  Противно на нормалните очаквания тези страдания не предизвикват каквито и да е публични реакции от цялото ни общество и се приемат като обичайно природно явление, при което човешката намеса е безпомощна. Разбира се, тук има и своето място народопсихологията на българина – \"спасявай се поединично\", пишат още от организацията.\r\nЕто за какво още настояват от МЦ 'Интегративна медицина\" София:\r\n\"Настояваме правораздавателните органи да изпълнят задълженията си и да потърсят персонална отговорност на отговорните длъжностни лица от Министерството на здравеопазването.       Настояваме за ангажиране на политиците от всички цветове за незабавни действия по реализация на реформа в здравеопазването.\r\nПризоваваме цялата българска общественост да се събуди и активно да се намеси в оцеляването на Българската нация.\r\nПризоваваме пациентите да поискат отговорност на пациентските организации, които не изпълняват задълженията си.\r\nПризоваваме журналистите да защитят професионалната си чест и да се върнат в лоното на истинската журналистика.\r\nПризоваваме нашите колеги да потърсят отговорност от ръководството на Българския лекарски съюз за отказа му да защити правата на лекари и пациенти и да настояват за отмяна в задължителното членство в една съсловна организация, чиято основна задача е осигуряване на незаслужени доходи за ръководството си.\"       ", "date": "2019.12.03", "title": "Медици, лекуващи онкоболни, искат оставката на здравния министър"}
{"url": "https://www.actualno.com/asia/v-izrael-ne-postignaha-sporazumenie-za-systavjane-na-pravitelstvo-news_1412206.html", "text": "      Девет дни преди края на крайния срок, даден на израелския Кнесет за съставяне на правителство, лидерите на двете най-големи партии отново не успяха да се споразумеят.      Срещата между Бенямин Нетаняху и Бени Ганц, лидери на Ликуд и Синьо и бяло, приключи за по-малко от час без никакви положителни резултати, съобщи израелският \"Канал 13\", цитиран от БГНЕС.\r\nСлед срещата Ликуд обвини Кахол-Лаван (синьо-белите) в нежелание да създаде правителство на националното единство.\r\n\"За да предотврати ненужните избори и да създаде правителство на единството, Нетаняху предложи да се приеме закон за ротация на премиера. Въпреки тези отстъпки, Кахол-Лаван продължава да отказва създаване на правителство на единството\", цитира телевизията изявление на представителя на партия \"Ликуд\".     Това изявление бе направено след срещата между Бенямин Нетаняху и Бени Ганц, която беше наречена „последен шанс да се постигне споразумение за създаване на правителство на национално единство“.\r\nВ случай, че за оставащите 8 дни преди края на предвиденото от закона време депутатите от Кнесетa нe съставят коалиционно правителство, страната ще бъде изправена пред нови, трети парламентарни избори за една година.\r\nЦИК е готова да проведе избори на 25 февруари, ако израелският парламент бъде разпуснат не по-късно от 11 декември.      ", "date": "2019.12.03", "title": "В Израел не постигнаха споразумение за съставяне на правителство"}
{"url": "https://www.actualno.com/politics/prekratiha-zasedanieto-na-narodnoto-sybranie-sled-skandal-news_1412203.html", "text": "      Заседанието на парламента бе прекратено след като депутати от БСП и \"Атака\" обградиха парламентарната трибуна, предаде агенция \"Фокус\".      От двете партии поисаха поименно гласуване на текстовете по размера на минималната пенсия, заложена в бюджета на ДОО за 2020 г.\r\nНа трибуната първо се качиха Филип Попов, Христо Проданов и Георги Свиленски, след това те бяха последвани от други народни представители от \"БСП за България\". Към тях се присъединиха и депутати от \"Атака\".   \"Защо те е страх?\", попита Свиленски председателстващия заседанието Емил Христов и заяви, че процедурата е вече опорочена.  \"Всеки разбира процедурата по различен начин. В правилника нещата са ясно изписани. Не сте прави\", отговори му още председателстващия пленарното заседание Емил Христов. Той посочи, че БСП възпрепятстват пленарното заседание и ги помоли да не го правят.\r\nОт страната на управляващите се чуха възгласи \"Червени боклуци\", а от БСП се провикнаха \"Оставка\". Председателстващият заседанието Емил Христов заяви, че ще накаже някого и след това прекрати заседанието.      ", "date": "2019.12.03", "title": "Прекратиха заседанието на Народното събрание след скандал"}
{"url": "https://www.actualno.com/europe/geshev-i-kioveshi-obsyjdaha-evropejskata-strategija-za-borba-s-korupcijata-news_1412208.html", "text": "      Избраният за главен прокурор Иван Гешев и европейският главен прокурор Лаура Кьовеши участваха в Брюксел в дискусия за създаването на обща европейска стратегия за борбата с корупцията и организираната предостъпност, предаде БНТ.      Лаура Кьовеши за първи път се появи в Европарламента в качеството си на европейски главен прокурор. Пред правната комисия тя заяви, че ще работи за това Европейската прокуратура ефективно да започне работа до края на следващата година и ще започне да се занимава с над 1000 дела.   \"Въз основа на моя опит в борбата с финансовите измами знам, че ще се сблъскаме със силни и опасни хора. Затова искам Европейската главна прокуратура да бъде напълно независима, ефективна и силна институция. Институция, на която гражданите да вярват\", каза Лаура Кьовеши - европейски главен прокурор.\r\nЕвродепутати зададоха въпроси към Иван Гешев, свързани избора му за главен прокурор, с протестите в България, с \"Апартаментгейт\" и с делата, по които е работил. Според него самия процедурата по избора е била прозрачна и е прецедент в ЕС.  \"Да, имаше протести. Казаха - масови, но не бих могъл да се съглася с тази теза. За мен е ясно, че зад голяма част от тези протести стоят засегнати интереси от работата на прокуратурата през последните години и аз ги възприемам като нещо нормално. Ако няма недоволни - това означава, че прокуратурата не си върши работата\", каза в Брюксел новоизбраният главен прокурор на България Иван Гешев.\r\nПо повод \"Апатаментгейт\" Гешев заяви, че борбата с корупцията не е задължение само на една институция. Според него по този случай прокуратурата работи активно и спазва закона. ", "date": "2019.12.03", "title": "Гешев и Кьовеши обсъждаха европейската стратегия за борба с корупцията"}
{"url": "https://www.actualno.com/crime/otkradnaha-250-lv-ot-poshtenska-stancija-vyv-vidinsko-news_1412117.html", "text": "      Откраднаха 2.50 лв. и мостри на лотарийни билети от пощенска станция във Видинско, съобщиха от МВР.      На 2 декември в 7:45 часа служителка от пощенската станция в село Цар Шишманово, Община Макреш сигнализирала в полицията в Кула за взломени три врати и кражба от помещение в сградата.   Оперативна група извършила оглед на местопроизшествието, според първоначалните данни обект на посегателство е била сумата от 2.50 лв. и мостри на лотарийни билети.\r\nЗапочнала е ревизия за установяване на евентуални други липси от пощенската станция. Случаят е докладван в Районна прокуратура-Видин. Работата на разследващите продължава, като е образувано досъдебно производство.   ", "date": "2019.12.03", "title": "Откраднаха 2.50 лв. от пощенска станция във Видинско"}
{"url": "https://www.actualno.com/europe/s-priem-v-bykingamskija-dvorec-zapochva-sreshtata-na-vyrha-na-nato-v-london-news_1412215.html", "text": "      На двудневната Среща на върха лидерите на 29-те съюзници ще отбележат 70 години от създаването на Алианса.      Президентът Румен Радев, който ръководи българската делегация, обяви, че се финализират детайлите за това България да охранява въздушното пространство на Северна Македония съвместно с Гърция, предаде БНТ.   В Бъкингамския дворец точно в този момент кралицата на Великобритания Нейно величество Елизабет Втора дава началото на тържествен прием за всички 29 лидери на страните членки на НАТО, дошли тук, за да отбележат 7 десетилетия от създаването на Алианса.\r\nДвудневната среща на върха се провежда на фона на мащабни протести на антиглобалисти, анти-Тръмп, анти-Ердоган активисти, които се преместват все по-близо до Бъкингамския дворец, периметърът около който е отцепен.  За двудневната среща тук пристигнаха президентът на САЩ Доналд Тръмп, на Франция Еманюел Макрон, германският канцлер Ангела Меркел, българският държавен глава Румен Радев и други.\r\nСрещата идва на фона на противоречия и разделения сред съюзниците: САЩ настояват за преодмисляне целите и функциите на НАТО три десетилетия след края на Студената война, френският президент Макрон обяви, че НАТО е в мозъчна смърт, коментирайки липсата на стратегическа координация със САЩ, Турция блокира плановете за защита на Балтийските републики и Полша заради критиките срещу нея заради операцията в Сирия и купуването на руски ракети.   \"На този фон България тази година е сред отличниците в НАТО по разходите за отбрана веднага след Съединените американски щати, на второ място с малко над 3%, готова е за доста по-засилено присъствие на НАТО в Черно море и финализира планове за съвместна защита на въздушното пространство на Северна Македония с Гърция\", обяви президентът Румен Радев, който води българската делегация.    След приема от кралицата ще последва официална вечеря на \"Даунинг стрийт\" 10, чийто домакин ще бъде английският примиер Борис Джонсън. ", "date": "2019.12.03", "title": "С прием в Бъкингамския дворец започва срещата на върха на НАТО в Лондон"}
{"url": "https://www.actualno.com/europe/premieryt-na-finlandija-podade-ostavka-prezidentyt-ja-prie-news_1412100.html", "text": "      Финландският президент Саули Нийнистьо прие оставката на правителството на Анти Рине, малко след като тя бе подадена, информира РИА Новости.      \"Искам да ви благодаря за съдействието през тези месеци, в които бях министър-председател\", каза Рине при среща с Ниийнистьо в резиденцията му.   Оставката идва в края на шестмесечното финландско председателство на Съвета на ЕС и на фона на ръководените от Хелзинки тежки преговори за новата дългогодишна финансова рамка на Общността.\r\nСпоред местните медии следващият ръководител на Държавния съвет на Финландия може да бъде настоящият министър на транспорта и комуникациите Сана Марин.  Настоящото правителство на Финландия бе назначено на 6 юни, след парламентарните избори.\r\nОставката на Рине е свързана със стачката на пощенските услуги, която продължи от 11 до 27 ноември. Работниците на Posti бяха недоволни от прехвърлянето на пощенската им организация от едно юридическо лице на друго, както и последващото им прехвърляне в друг профсъюз и намаляване на заплатите.   Работници в други сектори, като транспорта, показаха солидарност и се присъединиха към стачкуващите, което причини отмяната на стотици полети и засегна транспорта в Хелзинки.    Противниците на управляващата Социалдемократическа партия я обвиниха в бездействие при предотвратяването на демонстрациите. ", "date": "2019.12.03", "title": "Премиерът на Финландия подаде оставка, президентът я прие"}
{"url": "https://www.actualno.com/society/mosv-e-globila-obshtina-chirpan-s-nad-polovin-milion-leva-news_1412118.html", "text": "      Община Чирпан е глобена през месец август с 550 хиляди лева заради нередности по проект за пречиствателна станция. Това е установил новоизбраният кмет на общината Ивайло Крачолов, предаде кореспондентът на БГНЕС в региона.      Причината за санкцията е изборът на фирмата-изпълнител.   В края на месец август е започнато изграждане на пречиствателна станция в Чирпан по европейски проект към Министерство на околната среда и водите. Стойността на проекта е 11 милиона лева.\r\nОказва се, че на общината е наложена санкция в размер на 5 процента от общата сума по проекта заради нередности при избора на фирмата –изпълнител, заяви Ивайло Крачолов. Причината е, че от МОСВ не одобряват методиката за оценяване на фирмата-изпълнител в процедурата, която е обявила общината.  Съответно община Чирпан е обжалвала, като на първите две инстанция е изгубила съдебните дела, предстои и последната инстанция да постанови решение.\r\nКрачолов заяви, че заедно с неговия екип и назначена от него експертна комисия ще търсят варианти да се излезе от порочния кръг на задлъжнялата община, към която финансови претенции имат доста институции и фирми, заради което бюджетът им е запориран от частен съдия изпълнител.    ", "date": "2019.12.03", "title": "МОСВ е глобила община Чирпан с над половин милион лева"}
{"url": "https://www.actualno.com/europe/stoltenberg-predloji-gyrcija-i-turcija-sami-da-reshat-sporovete-pomejdu-si-news_1412124.html", "text": "      НАТО смята да запази , заяви генералният секретар на Алианса Йенс Столтенберг в интервю за „Катимерини”, предава БГНЕС.      „И Гърция, и Турция са ценни съюзници, и двете държави допринасят за нашата обща сигурност”, казва той.   Според Столтенберг, съществуват известни разногласия, но положителното е, че има двустранни контакти, при които тези разногласия да бъдат разрешени. НАТО не е част от процеса на решаването им, подчерта генералният секретар, с което даде да се разбере, че Алиансът ще остане в ролята на неутрален наблюдател.\r\nБГНЕС припомня, че в края на ноември , който доведе до дипломатическо напрежение. Турция публикува карта на морските зони „като отчита турско-либийските меморандуми”, според която голяма част от гръцката изключителна икономическа зона „отива” към Турция.  Атина разкритикува споразумението, като заяви, че Турция е засегнала суверенните права на Гърция и се опитва да промени картата на изключителната икономическа зона.\r\nМинистърът на външните работи Никос Дендиас покани на 28 ноември посланика на Турция в Атина за обяснение. На 29 ноември беше извикан посланикът на Либия, на когото е предложено или да предостави текста на меморандума, или ще бъде обявен за нежелан (persona non grata) и ще бъде принуден да напусне Гърция.   Говорителят на Министерството на външните работи на Турция Хами Аксой заяви, че , а островите не могат да създават зона на морска юрисдикция извън пределите на териториалните води.    Президентът Ердоган и премиерът на Гърция Кириакос Мицотакис ще проведат в сряда двустранна среща в кулоарите на срещата на НАТО в Лондон, по време на която ще обсъдят проблемните въпроси. ", "date": "2019.12.03", "title": "Столтенберг предложи Гърция и Турция сами да решат споровете помежду си "}
{"url": "https://www.actualno.com/business/za-865-mln-lv-izgrajdat-infrastruktura-do-6-industrialni-zoni-news_1412153.html", "text": "      Рамково споразумение с три консорциума на обща стойност близо 86,5 млн. лв. с ДДС (или 72 млн. лв. без ДДС) подписа „Национална компания индустриални зони“ (НКИЗ) ЕАД.      Срокът на рамковото споразумение е четири години и в обхвата му влиза проектиране, авторски надзор и СМР за изпълнение на инфраструктура за шест индустриални зони – София, Божурище, Суворово, Карлово, Кърджали и Телиш.   Проектирането основно ще е в част геодезическа, електротехническа, улично осветление, водопровод, канализация, газопровод и др.\r\nНационалната компания, която е еднолична собственост на Министерството на икономиката, ще възлага дейностите съобразно финансовият ресурс, с който разполага към дадения момент, и не е задължена да го изразходи напълно.  Обхватът и обемът на отделните поръчки, които тя ще възлага, ще зависи от конкретната необходимост, като ориентировъчната дължината на подлежащата за изграждане улична мрежа е общо 22 100 метра. В това число за София – 600 метра, за Божурище - 13 000 м, за Суворово - 3 400 м, за Карлово - 2 300 м, за Кърджали 1 200 м, за Телиш - 2 200 м.\r\nКандидатите да подпишат рамково споразумение са били 12 на брой. До финалната права са стигнали три консорциума.   Единият е ДЗЗД „Индустриални зони 2020“, в който участват фирмите „Зебра“ (със 70% дял в обединението), „Трафик Холдинг“ (15%), „Трафик Билд“ (10%) и „Виас Инженеринг“ ( с 5%).    Вторият е ДЗЗД „Зони 2019“ с участници: „Пътища и мостове“ (90%) и „Инжкостултпроект“ (10%).\r\nТретият е „Индустриални зони ГБР“ с участници: „Галчев инженеринг“ (40%), „Р.С.Инженеринг“ (30%) и „Биад – С“ (30%).\r\nТе ще подават оферти при всяка отправена покана от „Национална компания индустриални зони“ и измежду тях ще бъде избиран изпълнителят за всяка отделна поръчка.    ", "date": "2019.12.03", "title": "За 86,5 млн. лв. изграждат инфраструктура до 6 индустриални зони"}
{"url": "https://www.actualno.com/politics/gerb-ottegli-predlojenieto-si-za-izkluchenija-v-spisyka-ot-lekarstva-ot-mehanizma-s-otstypki-news_1412128.html", "text": "      ГЕРБ оттегли предложението си в бюджета на НЗОК за 2020 г. за изключения в списъка от лекарства от общия механизъм с отстъпки.      Предложението беше на председателя на Здравна комисия и депутат от ГЕРБ д-р Даниела Дариткова между двете четения на Закона за бюджета на НЗОК за 2020 г. Именно тя поиска да оттегли своето предложение.   „Този механизъм ще бъде приет в Закона за здравното осигуряване и ще касае възможността да се сложи някаква рамка на разходите за лекарствени продукти, както се слага рамка на разходите за болнична помощ.\r\nВ този член се предлага да има изключение. Кое ме притеснява мен и защо съм склонна да оттегля своето предложение? Този списък ще се определя по критерии, приети от надзорния съвет, без ние да знаем кои ще са медикаментите, които е включват в него“, обясни още д-р Дариткова.  Според нея текстът крие риск да се направи реверанс към определени фармацевтични фирми. „Ние тук Народното събрание да подпишем празен чек за около 100 млн. за надзорния съвет на Касата. Отговорността ни е да държим за прозрачно харчене на касата“, каза д-р Дариткова. ", "date": "2019.12.03", "title": "ГЕРБ оттегли предложението си за изключения в списъка от лекарства от механизма с отстъпки"}
{"url": "https://www.actualno.com/showbusiness/vijte-kak-trymp-prebiva-shefa-na-kech-federacijata-vins-makmeyn-video-news_1410193.html", "text": "              Милиони фенове в САЩ и по целия свят гледат това шоу, което през последните 2-3 десетилетия се превърна в истинска златна мина и машина за пари за създателите му. Звездите на Хълг Хоган, Скалата, Ледения и много други изгряха именно там.   Малцина си спомнят, че президентът на САЩ също е бил герой в това шоу.\r\nПредлагаме ви видео, в което Тръмп, който не е особено атлетичен, излиза на ринга и \"пребива\" шефа на федерацията и известен америакнски милиардер Винсент Макмеън. Клипът е от 2007 година.    ", "date": "2019.12.03", "title": "Вижте как Тръмп пребива шефа на кеч-федерацията Винс Макмеън (ВИДЕО)"}
{"url": "https://www.actualno.com/curious/dneven-horoskop-za-4-dekemvri-news_1412004.html", "text": "               Тази сряда близостта до целта може да ви заблуди, че вече може да се отпуснете. Мнозина са се проваляли в този момент, не правете тяхната грешка.            да се разделите с някои илюзии. Болката съвсем няма да е толкова силна, колкото очаквате, истинската трудност ще е в това да се разделите с навика.                       ", "date": "2019.12.03", "title": "Дневен хороскоп за 4 декември "}
{"url": "https://www.actualno.com/plovdiv/arestuvaha-bivsha-slujitelka-na-noi-za-izmami-s-pensii-za-okolo-3-mln-lv-news_1412126.html", "text": "      Десетина кръгли и правоъгълни печати показаха днес на брифинг на Окръжна прокуратура в Пловдив- това са част от веществените доказателства, уличаващи .      Друга част от доказателствата са голяма част от , за което по сигнали от местна медия тече проверка и се водят редица дела. Сега те свързват пряко бившата служителка от НОИ и настояща управителка на частна фирма за пенсионни услуги със схема за изготвяне на фалшиви удостоверения за осигурителен стаж, оттам с както и щети на хората, които са пострадали в тая схема. Когато на хора, навършили възраст за пенсиониране, клиенти на двете и фирми, не им е стигал стаж и те са искали да си го платят, са давали парите на нея, за да плати тя в рамките на комплексна услуга. Тя е задържала парите за себе си, вместо това е изработвала заедно с дъщеря си и мъж, с когото живеят на семейни начала, УП- 30- документ, удостоверяващ стаж. Показаните днес печати са използвани с тая цел, а фирмите са отдавна закрити и архивът им не е наличен. За по-сигурно, очевидно, тя е прибрала въпросните преписки, за да не се докаже измамата. Така има хора, които , сега оспорени от НОИ. Доста дела са заведени от пострадалите по тоя повод. Намерените преписки са в лошо състояние, защото са били в наводнено помещение.  Схемата е била възможна благодарение на огромния хаос, който цари в архивите на предприятия и фирми, а доста от тях са направо заличени. Сред услугите, които нейните две фирми са предлагали, е издирване на загубен стаж. Вместо да го издирва, обаче, тя го е съчинявала с фалшиви документи, подправяла е и трудови книжки, за да съответстват. Клиентите и не са участвали в схемата, те са давали пари, за да си закупят стаж, така че от 18 подобни случая тя е прибрала за себе си 125 000 лв.\r\nЗадържаната жена е била служител в НОИ в периода 1985- 2009-та година. През 1992 година е била уволнена, но съдът я връща на работа.      ", "date": "2019.12.03", "title": "Арестуваха бивша служителка на НОИ за измами с пенсии за около 3 млн лв"}
{"url": "https://www.actualno.com/crime/katastrofa-kraj-razlog-news_1412162.html", "text": "      Два леки автомобила се удариха на пътя Симитли-Предел-Разлог, нанесени са само материални щети. Пътният инцидент без пострадали, стана 13.45 часа при разклона за хижа \"Предел\", предаде кореспондентът на БГНЕС за региона.      Лек автомобил „Опел“ с благоевградска регистрация излиза от черен път и завива наляво в посока Симитли. Така отнема предимството на „Сузуки“ с бургаска регистрация.   Пътно-транспортното произшествие е посетено от патрул на „Пътна полиция“-Разлог. ", "date": "2019.12.03", "title": "Катастрофа край Разлог"}
{"url": "https://www.actualno.com/starazagora/pyrvoto-na-balkanite-prilojenie-za-gradski-transport-trygva-v-stara-zagora-news_1412142.html", "text": "      В Стара Загора вече . Приложението „Градски транспорт Стара Загора“ е достъпно в Apple App store и в Google Play. Сред основните му предимства, отличаващи го от останалите подобни услуги в областта, е, че е изградено върху иновативна платформа за предоставяне на набиращата все по-голяма популярност в света на „умните градове“ „Мобилност като Услуга“ (Mobility as a Service, MaaS). Платформата предоставя услуги в градската мобилност .      Приложението е първото на Балканите и едно от няколкото в Европа. То дава възможност за - еднократен билет за всички линии и с информация в реално време. Чрез него могат да се управляват данни от различни доставчици на транспортни или свързани услуги като част от пътуването - и др. Скоро някои от тях ще са достъпни в Стара Загора, с което тя ще е първият град в Източна Европа с действаща система „Мобилност като Услуга“. Следващата стъпка е обединението на тези възможности в платформата, с което ще се създадат , както и за гъвкави и персонализация в зависимост от предпочитанията за  време, комфорт, разходи и/или удобства на пътуванията. По този начин потребителите ще имат възможност да избират от разнообразни варианти на транспортни услуги и да планират безпрепятствено пътуванията си с различните видове транспорт и да плащат за тях.\r\nС „Градски транспорт Стара Загора“ ще се поддържат и . Административният портал на системата дава възможност на администраторите сами да въвеждат правилата за използване на всеки отделен билетен продукт или карта. Така масовите потребители на обществения транспорт в Стара Загора ще използват абонаментните си карти през мобилния си телефон - без да се налага да я носят в себе си. .\r\nВ разработката на платформата, която се доставя от компанията Телелинк, са участвали екипи от дизайнери на потребителско преживяване и инженери с дългогодишен опит в областта. на приложението е олекотен и прост за управление - с няколко натискания може да бъде въведена желаната дестинация и да се купи необходимият билет. Вградени алгоритми изчисляват резултатите за части от секундата и, използвайки данни за настоящата наличност на превозни средства, с голяма точност отбелязват очакваното време на пристигане. Така .  По реализацията на проекта „Модернизация и развитие на устойчив градски транспорт в град Стара Загора“ предвижда и въвеждане на видеонаблюдение на основните кръстовища и интелигентна система за превенция на задръстванията. В ход е подмяната на съществуващите светофарни уредби и трафик контролери, сред които и три, които са с бутон, който ще осигурява предимство на пешеходците. ", "date": "2019.12.03", "title": "Първото на Балканите приложение за градски транспорт тръгва в Стара Загора"}
{"url": "https://www.actualno.com/cars/volkswagen-syshto-se-otkazva-ot-dvigatelja-s-vytreshno-gorene-news_1412108.html", "text": "      Германската корпорация Volkswagen започва постепенно преминаване от класически двигатели с вътрешно горене към електрически агрегати. Първата крачка в тази стратегия ще направи спортното подразделение на компанията - Volkswagen Motorsport.      Всички модели на подразделението вече се електрифицират, като производителят гони две цели. Първата е тестването на новите технологии преди поставянето им в серийни автомобили. А втората е рекламиране на електромобилите, като идеята е обществото да бъде подготвено за тяхното масирано навлизане на пазара.    От Volkswagen обявиха, че се отказват от участие в световния рали-шампионат (WRC) и от световния шампионат за туристически автомобили WTCC. Подразделението Volkswagen Motorsport ще съсредоточи усилия върху състезанията с електромобили в Пайкс Пийк (САЩ), Нюрбургринг (Германия), Гудууд (Великобритания) и Тянмъне (Китай).\r\nЕдинственият модел с бензинов двигател с вътрешно горене, който ще се произвежда още известно време от спортното подразделение на марката е рали-болидът Polo GTI R5. В същото време производството на гражданската версия на Golf GTI TCR ще бъде прекратено.   В компанията са си поставили за цел през 2026 г. да бъде показан последният в историята на Volkswagen двигател с вътрешно горене. След него германската марка ще премине изцяло на електромотори за своите автомобили. ", "date": "2019.12.03", "title": "Volkswagen също се отказва от двигателя с вътрешно горене"}
{"url": "https://www.actualno.com/healthy/poveche-pari-za-lechenie-i-izvynbolnichna-pomosht-prieha-deputatite-no-ne-kolkoto-iskaha-bsp-video-news_1412120.html", "text": "       Парламентът прие рамката на бюджета на НЗОК за 2020 г.,. \"За\" чл. 1 от Закона за бюджета на НЗОК за следващата година гласуваха 109 народни представители, \"против\" - 71 и с 1 \"въздържали се\".      Общата сума на разходите и трансферите по бюджета на Касата за следващата година е 4, 7 млрд. лв.    Първоначалният вариант на бюджета претърпя промени. Първоначално парите за здравноосигурителни плащания за първична извънболнична помощ бяха 244 млн. лв., за специализирана извънболнична помощ – 264 млн. лв., а за медико-диагностична дейност – 94 млн. лв. Между двете четения постъпи предложение на ГЕРБ парите да бъдат увеличени.  6 млн. лв.допълнително бяха отпуснати от резерва за здравноосигурителни плащания за първична извънболнична медицинска помощ, 3 млн. лв. за здравноосигурителни плащания за специализирана извънболнична меицинска помощ и 3 млн. лв. за здравноосигурителни плащания за медико-диагностична дейност.\r\nПарламентът отхвърли предложенията на БСП и ДПС в бюджета на НЗОК за 2020 г.   В рамките на дебата по рамката проф. Георги Михайлов от БСП заяви, че твърде много са въпросите. „Моята идея е и желание е да се спра на проблемите, които касаят лекарствената политика. След като и вие дойдохте да ни попитате защо и ние предлагаме увеличение на средствата в една система, която е неформирана, защото като цяло публичните средства, които се отделят в България отстъпват значимо на тези, които се отделят в целия ЕС“, каза проф. Михайлов. Той аргументира предложенията на БСП и уточни, че те касаят лекарствените средства. Социалистите искаха парите за здраве да бъдат увеличени от 4, 7 млрд. лв. на 4, 9 млрд. лв.    Д-р Нигяр Джафер от ДПС посочи,че при първото четене на бюджета всички са се обединили около становището, че трябва да се отделят повече средства за превенция, скрининг и ранна диагностика. „Това е европейската практика, така правят модерните здравни системи, защото е прекалено скъпо да се лекуват в късен стадий заболявания. Вие надхвърлихте нашите очаквания. Ние предложихме повече средства за първична извънболнична помощ. Предложихме да има 5 млн. повече, това, което вие предложихте 6 млн.лв.“, каза д-р Джафер.\r\nОт ДПС предлагаха здравноосигурителните плащания за първична извънболнична медицинска помощ да бъде увеличено от 244 млн. лв. на 249 млн. лв. лв. От Движението искаха повече пари и за здравноосигурителни плащания за медико-диагностична дейност, както и за здравноосигурителни плащания за специализирана извънболнична медицинска помощ, но предложенията им бяха отхвърлени. ", "date": "2019.12.03", "title": "Повече пари за лечение и извънболнична помощ приеха депутатите, но не колкото искаха БСП (ВИДЕО)"}
{"url": "https://www.actualno.com/healthy/parlamentyt-prie-okonchatelno-zakona-za-nzok-za-2020-g-otnovo-s-kritiki-ot-bsp-news_1412152.html", "text": "      Парламентът прие на второ четене Общата сума на разходите и трансферите по бюджета на Касата за следващата година е 4,7 млрд. лв.      Първоначалният вариант на бюджета претърпя промени. Първоначално парите за здравноосигурителни плащания за първична извънболнична помощ бяха 244 млн. лв., за специализирана извънболнична помощ – 264 млн. лв., а за медико-диагностична дейност – 94 млн. лв. Между двете четения постъпи Според данните на управляващите в момента общият дълг на болниците у нас е около половин милиард лева. Дължимите суми само към бюджета на Националната здравноосигурителна каса са 150 млн. лева.\r\nСериозна дискусия в пленарна зала предизвикаха няколко от точките в бъдещия бюджет.   и заложени в бюджета на НЗОК, но предложението бе отхвърлено.\r\nСъщо така настояваха за увеличение на парите за болнична помощ с 5,3 млн. лева. Според левицата тези 5 млн. лева могат да бъдат спестени от неплащане на такси на здравната каса към НАП.\r\n\"Нашето предложение е всички деца до 14 г. да бъдат освободени от  заплащането на лекарства в извънболничната помощ\", каза Георги Михайлов  от левицата.    \"Клиничните пътеки са алгоритъм за работа, а не за плащане. Докато не бъде сменен здравният модел, който предвижда третирането на болниците като търговски дружества, проблемите в сектора няма да бъдат решени\", коментира депутатът от БСП Георги Михайлов.\r\nДискусия предизвика и отпадането на възможността да се допускат изключения при договарянето на лекарства от бюджетната рамка, необходими за базова онкотерапия. Според опозицията това на практика означава, че цените на тези лекарства ще се увеличат много както за пациентите, които ще са принудени да ги купуват от други страни, така и за болниците.   6 млн. лв.допълнително бяха отпуснати от резерва за здравноосигурителни плащания за първична извънболнична медицинска помощ, 3 млн. лв. за здравноосигурителни плащания за специализирана извънболнична меицинска помощ и 3 млн. лв. за здравноосигурителни плащания за медико-диагностична дейност. за лекарствени продукти. Предложението бе направено от депутата от ГЕРБ Александър Иванов. \"За\" него гласуваха 108 народни представители, \"против\" - 64 и без \"против\", с което то бе прието. Парите бяха предвидени за лекарства, които са изключение от общия механизъм за даване на отстъпки. Средствата за това изключение бяха в размер на 99,9 млн. лв. и това наложи преразпределянето на парите. 68 млн. лв отидоха за лекарствени продукти, медицински изделия и диетични храни за специализирани медицинсски грижи и за домашно лечение на територията на страната.   31, 9 млн. лв. бяха разпраделени за лекарствени продукти за лечение на злокачествени заболявания и лекарствени продукти при животозасращаващи кръвоизливи и спешни оперативни и инвазивни интервенции при пациенти с вродени коагулопатии, в условията на болничната медицинска помощ, които НЗОК заплаща извън стойността на оказваните медицински услуги.\r\nПовече пари за лечение на редки болести и за здравен скрининг поискаха депутати от БСП и ДПС в началото на разискванията по бюджета на НЗОК.   Проф. Георги Михайлов от левицата обърна внимание върху редките болести:\r\n\"Средствата за лечение на редки болести са изключително финансоемки. Ние сме поели ангажимент към този кохорта от пациенти - 75 % от тези пациенти са деца\".\r\nНигяр Джафер от ДПС изрази задоволство от заложения по-голям бюджет, но не пропусна да посочи и проблемите, които остават нерешени в годините.\r\n\"Ние сме единствената държава, която няма Национална скринингова програма, както и проблеми с хоспитализациите и броя на направленията за специалисти\", посочи тя. Джафер призова да се наблегне на профилактиката и превенцията, защото когато болестта дойде, лечението е скъпо.\r\nБСП видя възрастова сегрегация в параграф от бюджета на НЗОК.   \"Параграф 15 от бюджета на НЗОК създава възрастова съгрегация. Това заяви от трибуната на Народното събрание депутатът от БСП Георги Михайлов. По думите му това е абсолютна неуместна точка.\r\n\"Не трябва да се допуска такова разделение\", подчерта социалистът. \"Параграф 15 гласи: \"Лечението на онкологични и онкохематологични заболявания, започнали преди навършване на 18-годишина възраст, продължава да се заплаща и след навършване на тази възраст до приключване на лечението.\".\r\nДаниела Дариткова от ГЕРБ, заяви, че предложението е позитивно и се прави по искане на детските онкохемалози.\r\n\"Ние даваме право на възможност на тези пациенти да се лекуват в тези детски онкохематологични заведения, където са започнали лечението си и след навършване на 18 години\", каза тя.\r\nДариткова поясни, че до този момент пациентите над 18 години е трябвало да се преместват в други лечебни заведения.   На свой ред Георги Михайлов изтъкна, че в това предложение никъде не пише, че пациентите ще продължат лечението си в същите онколохематологичните заведения и след навършване на 18 г.\r\n\"Недейте да съгрегирате пациентите\", призова още Михайлов от БСП.\r\nДепутатите решиха започналото лечение на онкологично и онкохемалогични заболявания преди навършване на 18-годишна възраст да продължи да се заплаща до приключането му.\r\nПромените са заложени в преходни и заключителни разпоредби на Закона за здравето. От БСП предлагаха лечението на децата да продължи в същото болнично заведение, в което е започнало. Предложението на опозицията бе отхвърлено.\r\nНародните представители запазиха размерът на 8 % здравна вноска. Законът за бюджета на НЗОК влиза в сила от 1 януари 2020 г. ", "date": "2019.12.03", "title": "Парламентът прие окончателно Закона за НЗОК за 2020 г., отново с критики от БСП"}
{"url": "https://www.actualno.com/europe/putin-razshirjavaneto-na-nato-e-opasno-za-rusija-news_1412113.html", "text": "      Президентът на Русия Владимир Путин заяви, че представлява заплаха за сигурността на страната, съобщи РИА Новости, цитирана от БГНЕС.      По време на съвещание, свързано с развитието на военноморския флот, държавният глава обърна специално внимание на провеждащата се на 3 и 4 декември в Лондон среща на високо равнище на държавите-членки на НАТО.   Той напомни, че Алиансът е бил създаден, за да противодейства на Съветския съюз. „Сега не съществува нито Съветски съюз, нито Варшавски договор, т.е. военен съюз. Но НАТО не само продължава да съществува, а и се развива. В момента на създаването му в него са членували 12 държави, а сега са 29. Общите военни разходи на страните от Алианса надхвърлят 70 % от световния обем военни разходи”, подчерта Путин.\r\nСпоред него, блоковите стереотипи на мислене от миналото не могат да бъдат добър инструмент за търсене и намиране на ефективни решения.  „Трябва да отчитаме факта, че разширяването на НАТО, развитието на неговата военна инфраструктура близо до руските граници са част от ни”, подчерта Путин. ", "date": "2019.12.03", "title": "Путин: Разширяването на НАТО е опасно за Русия "}
{"url": "https://www.actualno.com/pleven/chervenija-kryst-v-pleven-osigurjava-topyl-objad-na-141-deca-ot-pet-uchilishta-news_1412116.html", "text": "      В продължение на 70 учебни дни 141 деца от пет училища в Плевенска област ще получават безплатен топъл обяд. Средствата за него са осигурени чрез партньорската мрежа за благотворителност на БЧК. Червения кръст в Плевен участва в инициативата със собствен финансов. Програмата стартира в началото на тази седмица, съобщи Областният съвет на БЧК.      Проектите „Топъл обяд“ са сериозен фактор за превенция на отпадането от деца училище. Те влияят положително върху развитието на децата и ги мотивират да посещават учебните занятия, поясняват от Областния съвет на Червения кръст.    ", "date": "2019.12.03", "title": "Червения кръст в Плевен осигурява топъл обяд на 141 деца от пет училища "}
{"url": "https://www.actualno.com/interview/ivan-krystev-v-bylgarija-cinizmyt-e-ekstremen-news_1412016.html", "text": "              На български новата Ви книга заедно със Стивън Холмс носи подзаглавието \"Как Западът спечели Студената война, но загуби себе си\". Как точно Западът е загубил себе си? В годините на Студената война светът беше разделен както между две противостоящи си идеологии, така и между два противостоящи си геополитически блока. И ако през 1990-те очакването беше, че Изтокът скоро ще заприлича на Запада, днес мнозина на Запад се страхуват, че техните собствени общества започват да приличат на Путинова Русия - корупция, параноя, недоверие в елитите, липса на правила. Ако с една дума трябва да се преразкаже книгата, може ли тази дума да бъде „подражание\"? И какво точно подражание?      Целият ни живот е подражание. Но „краят на историята\" (по едноименната книга на Фукуяма - бел.ред.) е епоха на подражанието, защото след края на Студената война остана само един модел, който си заслужаваше да бъде имитиран: западният модел. Съветският модел се беше провалил и всички ние искахме максимално бързо да станем като Запада, да станем нормално общество. Но това, за което тогава не си давахме сметка, е, че разделението на света на имитатори и модел е силно уязвимо. Подражателят много скоро разбира, че животът в страната Папагалия има своята тъмна страна. Позицията на политически имитатор е особено болезнена в една културна среда, която непрекъснато ти казва да си оригинален и уникален. И след първоначалната еуфория, че ще станем като тях, започват да се прокрадват въпросите: Ако искаме да сме като тях, значи ли, че сме по-лоши от тях; ако искаме да сме като тях, значи ли, че те могат да ни казват как трябва да живеем? Именно това напрежение, заложено в идеята за имитация, беше използвано от популистите, които превърнаха отхвърлянето на подражателската демокрация в свое знаме. „Не искаме повече да подражаваме, искаме своя начин на живот!\" - това е лозунгът, под който популистите отхвърлят не само претенцията на Брюксел или Берлин да ни казват как да живеем, но и ценностите, в името на които беше съборена Берлинската стена. Точно тогава, малко след промените, една дисидентка от бившата ГДР, Бербел Болай, каза: „Искахме справедливост, а получихме правова държава\". Какво искаше Източна Европа и какво получи в крайна сметка? Нищо не може да бъде толкова съвършено, колкото представата за Запада, която съществуваше тогава зад Желязната завеса. Тогава Изтокът просто искаше да бъде Запад. И затова в началото на 1990-те години всички завиждаха на Източна Германия, тъй като в рамките на броени месеци тя просто стана Германия: източните германци започнаха да получават заплатите си в германски марки и да решават споровете си в германски съдилища. Но именно това, което се случва в Източна Германия днес, кара мнозина да ревизират вижданията си за посткомунистическия период. Възходът на „Алтернатива за Германия\" в източните провинции на Федералната република е най-силното доказателство, че бунтът срещу демокрацията като просто подражание на западните модели е една от психологическите предпоставки за успеха на популистките партии дори в страни като Полша, където през последните 30 години БВП се увеличи три пъти и където над 70 процента от хората казват, че са доволни от живота си.     Вие правите няколко противопоставяния по вектора Запад-Изток. От едната страна - либерализъм и човешки права, от другата - стремеж към етническа хомогенност. От едната страна либерализъм, който е в опозиция с национализма, от другата - либерализъм, който е съвместим с национализма. Това ли е кризата на съвременна Европа? Най-голямото разделение в Европа не е между Източна и Западна, а между големите градски центрове и районите в провинцията. Разликата между Виена и Будапеща, когато говорим за ценности, е много по-малка, отколкото между Виена и част от провинциална Австрия или отколкото между Будапеща и останалата част на Унгария. Другото голямо разделение в Европа е поколенческо. Докато мнозина от хората в напреднала възраст се страхуват, че техният начин на живот е заплашен, защото за тях светът на отворените граници е синоним на края на Западната цивилизация, за голяма част от младите хора големият проблем са климатичните промени и оцеляването на човечеството. Но разделението между Изтока и Запада не е фикция. То има своите исторически, икономически, но и демографски корени. Ако се върнете към 1900 година и погледнете етническата карта на Европа, ще видите две Европи. Едната е етническа хомогенна - и това е Западна Европа. Другата е много по-пъстра етнически, с различни култури - това е Хабсбургска Европа, Централна Европа. Вследствие на 20-и век, на две войни, на етнически прочиствания, на комунистически режими, в момента на картата отново ще видите две Европи. Но сега много по-цветна в своя етнически състав е Западна Европа, докато Източна Европа е хомогенизирана в етнически смисъл. И това създава две съвсем различни чувствителности по отношение на най-важния проблем, пред който е изправена всяка европейска демокрация днес: Кой е част от нашата политическа общност, кой е гражданин на моята държава? В Източна Европа този въпрос се задава особено често - и получава етнически отговор.    Защо национализмът е по-силен в Източна Европа? През 1945 година национализмът е победената идеология - в цяла Европа, не само в Германия. А през 1989 година националистите са част от победилата антикомунистическа коалиция в Източна Европа. Антисъветският национализъм е мобилизиращ фактор на първите демократични избори във всички източноевропейски страни и неслучайно в единствената страна от Източна Европа, в която национализмът беше на въоръжение не в ръцете на опозиционните сили, а на бившата комунистическа партия - това е България, където национализмът беше антитурски, а не антируски - изборите бяха спечелени тъкмо от бившата комунистическа партия. През първите години след промените, някъде докъм 2004 година, национализмът в Източна Европа беше много по-тих и приглушен, включително и в резултат от югославските войни. После обаче дойде разочарованието от европейската интеграция, дойде идеята, че ние не искаме вече да подражаваме - и национализмът се превърна в мощна политическа сила. Споменахте България: как се вписва тя в тази схема? Либерализъм и човешки права или етническа хомогенност? Европейско единение или национализъм? Каква е разликата между България от една страна и Полша и Унгария от друга?    България не е нито Унгария, нито Полша, защото в страната липсва идеологическата поляризация, която е характерна за тези страни. В Полша избирателите на двата големи политически блока са убедени, че победата на другата партия е краят на демокрацията. А в България хората са загубили вяра в демокрацията, но не защото другите са победили, а защото който и да победи, нищо не се променя. И ако Унгария и Полша страдат от екстремизъм, в България екстремен е само цинизмът. Както през Студената война, Европа сякаш отново е притисната между двете велики сили. С една разлика обаче: в Съединените щати управлява президент с популистки нагласи, а в Русия - лидер с автократични стремежи. И сякаш и двамата искат да демонтират Европейския съюз. Какво да прави Европа в тази ситуация, коя е активната позиция?    Безспорно Европа е най-големият губещ от разпадането на либералния ред, който беше създаден след края на Студената война. И за Европа не е лесно да намери новата си геополитическа идентичност. Европа никога вече няма да може да разчита на САЩ, както в годините на Студената война, но идеята за скъсване със САЩ, идеята на Макрон за суверенна Европа носи много рискове. Първо, защото Европа е разделена, когато става дума за отношенията със САЩ. И второ, защото противно на нашите идеи отпреди години военната силата не е изгубила значението си в международната политика, докато в същото време Европа е изгубила желанието си да бъде военна сила. Днес вече никой не мисли, че в мига, в който Тръмп напусне Белия дом, трансатлантическите отношения ще се върнат към предишната си форма. В този смисъл едно от интересните неща, които наблюдавам през последните няколко месеца, е как постепенно европейските либерални елити започват да губят интерес към това как точно ще завършат следващите президентски избори в Съединените щати. Просто стана ясно, че дори Тръмп да изгуби, няма никаква гаранция, че няма да дойде някой друг, който по отношение на Европа да има политика, сходна с неговата. До голяма степен силата на трансатлантическата връзка през последните 70 години се базираше на факта, че това кого избират в Белия дом по никакъв начин не влияе върху външната политиката на САЩ. Това вече не е факт. Затова, според мен, Европа бавно се опитва да търси своя геополитическа идентичност, но се опитва да го прави изключително предпазливо. По две причини. Едната е, защото опитът за рязко скъсване със съществуващите коалиционни отношения би могъл да предизвика криза в рамките на Европейския съюз, където много държави, специално държави като Полша, продължават да гледат на Съединените щати като на единствения гарант за тяхната сигурност. И второ, защото това, което европейците по някакъв начин се опитват да избегнат, е да покажат колко объркани сме в един свят, в който всичките съюзи и коалиции около идеи, върху които е построена европейската идея за сигурност, са в момента поставени под въпрос - не само от Русия или Китай, но и в самия Западен свят от сегашния американски президент. Разширяване или задълбочаване на Европейския съюз, за да излезе от кризата - коя рецепта е по-продуктивна? Френският президент Макрон засега блокира приемането на Албания и Северна Македония, а някои наблюдатели дори твърдят, че отношенията му с Меркел са достигнали най-ниската си точка. Може ли Макрон да бъде новият лидер на Европа и накъде ще я поведе? Аз не мисля, че в Европа може да има лидер от типа, който имат в САЩ и в Русия. В крайна сметка Европейският съюз не е една държава. По-скоро мисля, че наблюдаваме сблъсък между две напълно различни стратегии и чувствителности за това какво трябва да прави Европа в ситуация, в която светът около нея рязко се променя. От една страна е германската позиция, която казва, че трябва много внимателно и предпазливо да се правят каквито и да било промени. Че ние не бива да гледаме на промяната, която дойде с Тръмп, като на нещо, което е постоянно - и в този смисъл да се опитваме да удържаме статуквото поне в рамките, в които е възможно, да не показваме колко много светът около нас се е променил, защото това може да предизвика паника в нашето общество. Което пък може да доведе до парализа на Европейския съюз. От другата страна е интуицията на Макрон, който смята, че ако Европейският съюз в момента не започне да извършва радикални промени - не само в икономическите си политики, но също така в начина, по който се взимат решения, то след 4-5 години ще настъпи ситуация, в която вече няма да може да го направи. Много е трудно да се каже кой е прав, тъй като и при двете страни рисковете са ясни. Част от проблема на Макрон е, че той говори в стихове. Непрестанно предлага различни смели инициативи, които обаче често са лишени от детайли и конкретика. Но ако Макрон се държи като поет, Берлин се държи като счетоводител, който е много убедителен, когато трябва да покаже риска от всяка предлагана промяна, докато в същото време признава, че най-големият риск е липсата на промяна. А правилно ли постъпи Макрон, като блокира пътя на Северна Македония и Албания към ЕС? Според мен Макрон направи стратегическа грешка, като блокира процеса на разширяване. Но по парадоксален начин грешката на Макрон може да доведе до активизация на процеса на интеграция на Балканите - защото Париж е в изолация и ще се опита да излезе от нея, като от противник на присъединяването на Балканите се превърне в адвокат на по-решително и по-политическо разширяване. Блокирайки започването на преговорите с Албания и Северна Македония, Макрон направи Балканите отново важни. Може би няма да е пресилено да кажа, че ако Албания и Северна Македония бяха получили дата за преговори, в следващите 10 години нямаше да чуем нищо за тях. Независимо от това, което се случва в региона. ", "date": "2019.12.03", "title": "Иван Кръстев: В България цинизмът е екстремен"}
{"url": "https://www.actualno.com/europe/stoltenberg-nato-shte-zashtiti-baltijskite-dyrjavi-i-polsha-ot-rusija-news_1412138.html", "text": "      НАТО не смята Русия за враг, но би отговорила на атака срещу Полша и балтийските държави, заяви генералният секретар Йенс Столтенберг в интервю за полския вестник „Жечпосполита“, публикувано във вторник.       за защита на балтийските държави и Полша - вероятно от руско нападение - освен ако западните сили не признаят кюрдска бойна група като терористи.   \"С присъствието на силите на НАТО в Полша и балтийските държави изпращаме много силен сигнал към Русия: ако има нападение срещу Полша и балтийските държави, целият съюз ще отговори\", заяви Столтенберг  .\r\n\"Ние не определяме Русия по този начин (като враг)\", каза Столтенберг и добави, че \"трябва да сме сигурни, че няма възможност  това, което видяхме в Украйна, което означава въоръженото нахлуване на Русия в неин съсед, да се повтори срещу член на НАТО \".  Президентът Реджеп Тайип Ердоган обеща, че Турция ще блокира спорен план за защита на балтийските страни, ако съюзниците не подкрепят  Анкара в борбата ѝ срещу сирийските кюрдски Отреди за защита на населението (ОЗН).\r\nСрещата на НАТО, отбелязваща 70-годишнината на алианса, бе определена като заради закупуването от Анкара на руски ракети и неотдавнашната военна офанзива в Северна Сирия.    ", "date": "2019.12.03", "title": "Столтенберг: НАТО ще защити балтийските държави и Полша от Русия "}
{"url": "https://www.actualno.com/starazagora/116-zdravni-specialisti-zavyrshiha-starozagorskija-medicinski-fakultet-news_1412064.html", "text": "      116 абсолвенти, сред които трима чужденци, бяха изпратени на тържествена церемония днес от Медицинския факултет на Тракийския университет в Стара Загора. 8 лекарски асистенти, 18 акушерки, 13 медицински рехабилитатори, 31 медицински сестри и 10 специалисти по здравни грижи излизат от факултета със степен бакалавър след 4-годишен курс на обучение. Със степен „Магистър“ се дипломират 17 специалисти по здравни грижи. Сред абсолвентите, които днес получиха дипломите си, са и 51 специалисти по социални дейности със степен бакалавър. Всички те положиха клетвата на сестра Найтингел заедно с проф. д-р Мая Гълъбова, декан на Медицинския факултет. Тя им пожела да са добри и отговорни в работата си, за да бъдат запомнени с добро от пациентите си.      На церемонията присъстваха ректорът на Тракийския университет доц.д-р Добри Ярков, председатели на браншови и професионални организации в здравеопазването. Пред БТА Ваня Георгиева, председател на Регионалната колегия на специалистите по здравни грижи, съобщи, че голяма част от абсолвентите вече работят и все пак в болниците в Старозагорска област има вакантни места за здравни специалисти. ", "date": "2019.12.03", "title": "116 здравни специалисти завършиха старозагорския медицински факултет"}
{"url": "https://www.actualno.com/europe/zaev-severna-makedonija-veche-e-30-tijat-chlen-na-nato-news_1412158.html", "text": "      Сбъдваме мечтата на поколения наши граждани - , в съюз с най-мощните партньори в демократичния свят, написа днес премиерът Зоран Заев в своя профил във Facebook.      „Тук, в Лондон, Северна Македония е потвърдена като следващия 30-ти член на НАТО, на 70-ия рожден ден на алианса. Защитени, сигурни и стабилни, ние продължаваме да укрепваме икономиката в полза на всички наши граждани“, добави Заев.   Министър-председателят ръководи правителствена делегация днес и утре на срещата на върха в Лондон, за да отбележи 70-годишнината от съществуването на алианса. Правителствената делегация включва вицепремиера и министър на отбраната Радмила Шекеринска, вицепремиерът и отговорен по европейските въпроси Буяар Османи и външният министър Никола Димитров.  и МИА ", "date": "2019.12.03", "title": "Заев: Северна Македония вече е  30-тият член на НАТО "}
{"url": "https://www.actualno.com/curious/mesechen-luboven-horoskop-za-dekemvri-news_1412072.html", "text": "       Овен       Макар празничният сезон едва сега да настъпва, вие вече се чувствате изтощени физически и емоционално. Цялата тази изкуствена еуфория ви изцежда силите и съвсем не ви е до романтични жестове, особено ако те ще изглеждат „по задължение“. Полагайте повече усилия да разпускате с приятели и да им напомняте колко ги цените. Телец За щастие, на Телците празничната глъчка няма да им се отразява негативно. Всъщност, те едва ще я забелязват, защото са твърде погълнати от своите любовни трепети. Може да става дума за нова любов, колкото и да не ви се вярва. Понякога мисълта за промяната, за новото начало е много по-страшна от действителността. Но нека това не ви спира!   Близнаци    Близнаците не бива да забравят, че всички преживявания през този месец са за добро и ще бележат бъдещето по някакъв начин. Дори ако не сте сигурни в идеите си, струват ви се твърде предизвикателни и неподходящи точно сега, просто им дайте време да „отлежат“ и ги осъществете или поне споделете с половинката на по чаша хубаво вино. Рак     Емоциите ви през декември ще са доста стихийни. Но дали ще са породени от любов – зависи предимно от вас самите. Склонни сте да се вглъбявате твърде много, да анализирате дори и най-малкото нещо, а стане ли дума за съмнение – създавате цял сценарий на холувдски филм. Не забравяйте, че животът тече извън главата ви и каквото да се случва там, трябва да вперите поглед в реалността.  ", "date": "2019.12.03", "title": "Месечен любовен хороскоп за ДЕКЕМВРИ"}
{"url": "https://www.actualno.com/curious/zodite-koito-vinagi-pravjat-pyrvata-krachka-news_1412075.html", "text": "                  1. Лъв - Зодиакални знаци, които набелязват своята цел и я преследват, докато не я постигнат. Лъвовете не хресват недомлъвките, те са искрени и предпочитат да признаят чувствата си. Представителите на този зодиакален знак са изключително уверени в себе си. Имат наистина голямо самочувствие и не могат да си представят, че е възможно да бъдат отхвърлени. Лъвовете лесно успяват да пленят сърцето на избраниците си. 2. Овен - Представителите на този зодиакален знак са изключително нетърпеливи.  Те не са способни да изчакат някой друг да направи първата крачка. Искат всичко да се случва бързо, мразят да чакат, дори понякога прибързват. Овните са много упорити и винаги получават вниманието на човека, когото харесват. Не се притесняват, че ще бъдат отхвърлени. Притежават изключителен чар и енергия, които определено са част от привлекателните им черти.   3. Стрелец - Почитатели на всичко ново, вълнуващо, интересно и предизвикателно. Стрелците не се срамуват да покажат чувствата си, винаги казват какво мислят. Представителите на този знак са директни и искрени и не обичат да чакат. Бързат да се впуснат в поредното приключение. Когато харесат някого, веднага започват да флиртуват с него. 4. Скорпион - Винаги са наясно с това какво точно искат и чувстват. Те не се колебаят, директно действат, дори понякога са определяни като прекалено агресивни. Предпочитат да покажат чувствата си, защото не искат да губят времето си с игрички. Смятат, че ако почакат малко е възможно някой да остане заблуден. Не могат да чакат дълго, за това винаги правят първата крачка. Щом харесат някого, веднага го канят на среща и започват да флиртуват.    5. Козирог - Когато някой спечели вниманието им, те са готиви да се борят за него. Отнасят се към любовните отношения, както към работата си. Те са сериозни, амбициозни и целеустремени. Когато си навият на пръста, че искат да получат някого, това трябва да се случи на всяка цена. Козирозите не биха ви заблудили, те са директни и искрени. Веднага показват чувствата и интереса си към този, когото харесват.     ", "date": "2019.12.03", "title": "Зодите, които винаги правят първата крачка"}
{"url": "https://www.actualno.com/burgas/pijan-myj-razmaha-pistolet-v-bolnica-v-burgas-arestuvaha-go-news_1412059.html", "text": "      Пиян мъж на 53 години размаха заредено оръжие в университетската болница в Бургас. Няма пострадали, предава BTV.      Пробата му за алкохол е отчела 2,65 промила. Инцидентът станал вчера следобяд. Мъжът чакал пред кабинета, било пълно с хора.   Без видима причина мъжът изважда зареден пистолет. Той бил бързо обезвреден от охранителите на лечебното заведение.\r\n53-годишният мъж е задържан за срок от 24 часа. По случая е образувано досъдебно производство.   ", "date": "2019.12.03", "title": "Пиян мъж размаха пистолет в болница в Бургас, арестуваха го"}
{"url": "https://www.actualno.com/america/majk-pompeo-evropa-trjabva-da-postavi-sigurnostta-na-5g-na-pyrvo-mjasto-news_1412148.html", "text": "      Европа трябва да постави сигурността на 5G на първо място. Призивът на САЩ към съюзниците от ЕС: Не се доверявайте на китайски фирми за жизненоважните мрежи. Това се казва в статия на държавния секретар на САЩ Майко Помпео, поместена в . Преводът е предоставен на медиите от американското посолство в София.      Министрите, отговарящи за телекомуникациите в страните-членки на ЕС, се събират в Брюксел във вторник, за да обсъждат сигурността на новоизграждащите се безжични мрежи от пето поколение (5G). Техните решения могат да имат дългосрочен ефект върху способността на европейските страни да защитят личната неприкосновеност на своите граждани и в крайна сметка - да защитят своите свободи.   5G мрежите скоро ще засегнат всеки аспект от живота, включително и жизненоважна инфраструктура. Новите високотехнологични възможности ще захранват автономни превозни средства, изкуствен интелект, интелигентни мрежи и други иновативни технологии. Благодарение на начина, по който са изградени 5G мрежите, е невъзможно да се отдели някоя част от мрежата от друга.\r\nС толкова много потенциални рискове, от спешен порядък е изграждането на тези информационни артерии на 21 век да бъде извършено от надеждни компании. По-специално, изключително важно е европейските страни да не дават контрола върху своята жизненоважна инфраструктура на китайски .  Само вземете предвид историята на Huawei. Компанията със седалище в Шънджън поддържа връзки с Народната освободителна армия на Китай. Тя е замесена в шпионаж в Чехия, Полша и Нидерландия, твърди се, че е откраднала интелектуална собственост от чуждестранни конкуренти в Германия, Израел, Обединеното кралство и САЩ и е обвинена в подкуп и корупционни практики в страни като Алжир, Белгия и Сиера Леоне. Huawei получава огромна държавна подкрепа, която й позволява несправедливо да подбива цените, предлагани от конкуренти, работещи на пазарен принцип. не означава единствено да се предотврати възможността да ги изгражда определна компания. Китайският Закон за национално разузнаване посочва ясно, че Китайската комунистическа партия може да принуди всеки доставчик на 5G услуги да предава информация и да извършва други секретни дейности.\r\nТова буди безпокойство, защото Китайската комунистическа партия сама по себе стои зад дълъг списък от злонамерени кибер активности. Миналата година Министерството на правосъдието на САЩ повдигна обвинения срещу членове на намиращата се в Тянжин хакерска група APT 10, която е действала заедно с Министерството на държавната сигурност на Китай, атакувайки десетки европейски и американски компании с цел кражба на интелектуална собственост и чувствителна лична информация.       С възможностите на 5G Китайската комунистическа партия може да използва достъпа на Huawei или ZTE до частна или фирмена информация с цел кражба, или да използва аварийни прекъсвачи, за да предизвика смущения в жизненоважни бъдещи приложения като електрически мрежи или телехирургически центрове. И е необходимо само да се видят безкрайните нарушения на човешките права от страна на Китайската комунистическа партия в Синцзян, които толкова красноречиво бяха посочени в изтекли неотдавна документи, за да се разбере как тази партия използва технологиите за масови репресии.\r\nТехническите експерти на ЕС направиха голяма крачка напред през октомври, когато в координирана оценка на риска за 5G мрежите предупредиха, че „рисковият профил на отделните доставчици ще бъде от особена важност, включително и вероятността доставчикът да бъде обект на намеса от страна извън ЕС“. Съединените щати настоятелно призовават държавите-членки на ЕС да отидат още по-далеч и да установят национални стандарти за справяне с потенциалните заплахи за неприкосновеността на личния живот, сигурността, безопасността, правата на човека, суверенитета и интелектуалната собственост.\r\nНякои от поддръжниците на Пекин, включително и европейски PR фирми, наети от Huawei за овладяване на негативните настроения, се изказват срещу този съвет. Те твърдят, че технологията на Huawei е по-добра и по-евтина от алтернативите, като игнорират обезпокоителната история на компанията.\r\nЕС не трябва да ги слуша или да поема такива рискове, които са описани тук. Европейски компании като Ericsson и Nokia, както и южнокорейската компания Samsung, произвеждат висококачествено 5G оборудване на конкурентни цени. Тези фирми са легитимни търговски субекти, които участват в честна конкуренция. Още по-важното е, че техните седалища се намират в демократични държави, които се придържат към върховенството на закона и са отговорни за своите действия.\r\nСъединените щати и да решава как ще защитава своя народ. Но нашите приятелства и съюзи с държавите-членки на ЕС - тези, които в крайна сметка са изградени върху общата любов към свободата - изискват да споделяме своите притеснения, когато видим заплаха за нашата обща сигурност.      Уверен съм, че европейските държави ще продължат да вземат добри решения от името на своите граждани. САЩ очакват да работят с Брюксел за изграждането на силно, сигурно и проспериращо цифрово бъдеще за всички нас. ", "date": "2019.12.03", "title": "Майк Помпео: Европа трябва да постави сигурността на 5G на първо място "}
{"url": "https://www.actualno.com/america/trymp-sirijskijat-neft-e-v-nas-i-shte-pravim-s-nego-kakvoto-si-poiskame-news_1412082.html", "text": "      САЩ са взели под контрол нефтените находища в Сирия, за да победят терористичната групировка \"Ислямска държава\" (ИД) и сега могат да правят с петрола каквото си поискат. Това заяви президентът на САЩ Доналд Тръмп след срещата с генералния секретар на НАТО Йенс Столтенберг преди срещата на върха на Алианса в Лондон, предава ТАСС, цитиран от БГНЕС.      \"ИД се опитаха да запазят контрола над нефта, а сега ние го контролираме изцяло. Казано честно, ние имаме голяма подкрепа от множество различни хора (по този въпрос). Като цяло, единствено нашите военни, които остават на тази територия, охраняват петрола. Нефтът е в нас и можем да правим с него каквото си поискаме\", заяви Тръмп.    ", "date": "2019.12.03", "title": "Тръмп: Сирийският нефт е в нас и ще правим с него каквото си поискаме"}
{"url": "https://www.actualno.com/healthy/rodilka-na-17-godini-pochina-v-chastna-bolnica-news_1412087.html", "text": "      17-годишно момиче е починало след раждане в панагюрската частна болница \"Уни Хоспитал\", съобщи пазарджишкият в. \"Виделина\".      Бащата на родилката Мария Димитрова - Огнян Янев разказва, че дъщеря му е постъпила в здравното заведение в ранните часове на 27 ноември, сряда, и само няколко часа по-късно е родила здраво момченце чрез секцио.   Същия ден след обяд родителите й отиват на свиждане, виждат заедно с нея детето, но Мария се оплакала от болки в гърлото и поискала да й занесат лукчета.\r\nВ четвъртък сутринта снахата на Мария й носи лукчета и кисело мляко, а родителите й не са допуснати при нея заради провежданите визитации. Същия ден, след редовното свиждане до 17 часа, което е преминало добре, близките получават обаждане от болницата, че състоянието на родилката се е влошило.  Бащата веднага отива в частния кабинет на д-р Петър Бътовски, който е израждал 17-годишната Мария и го уведомява за притесненията на семейството.\r\nПолучава обаче уверения, че всичко върви нормално и до ден-два родилката ще бъде изписана от болницата. Вместо щастлив край обаче сутринта в петък, 29 ноември, от „Уни Хоспитал“ се обаждат на брата на Мария, че тя е починала.   По думите на Огнян Янев, дъщеря му е била местена от родилното отделение в интензивното на 7-ия етаж в сградата, а когато отишли на място, единственото, което разбрали, било, че двете отделения си прехвърлят вината за смъртта й.    От момента на научаване на жестоката вест семейството на починалата млада майка няма информация какво се е случило с нея. ", "date": "2019.12.03", "title": "Родилка на 17 години почина в частна болница"}
{"url": "https://www.actualno.com/healthy/deputatite-prerazpredeliha-99-9-mln-lv-za-lekarstveni-produkti-news_1412144.html", "text": "      Депутатите преразпределиха 99, 9 млн. лв. за лекарствени продукти.      Предложението бе направено от депутата от ГЕРБ Александър Иванов. \"За\" него гласуваха 108 народни представители, \"против\" - 64 и без \"против\", с което то бе прието.   Парите бяха предвидени за лекарства, които са изключение от общия механизъм за даване на отстъпки. Средствата за това изключение бяха в размер на 99,9 млн. лв. От ГЕРБ обаче оттеглиха този текст и това наложи преразпределянето на парите.\r\n68 млн. лв отидоха за лекарствени продукти, медицински изделия и диетични храни за специализирани медицинсски грижи и за домашно лечение на територията на страната.  31, 9 млн. лв. бяха разпраделени за лекарствени продукти за лечение на злокачествени заболявания и лекарствени продукти при животозасращаващи кръвоизливи и спешни оперативни и инвазивни интервенции при пациенти с вродени коагулопатии, в условията на болничната медицинска помощ, които НЗОК заплаща извън стойността на оказваните медицински услуги.\r\nТова преразпределение наложи прегласуване на рамката на бюджета на НЗОК за 2020 г., тъй като то трябваше да бъде отразено в нея. Рамката бе приета със 108 гласа \"за\", 67 \"против\" и 1 - \"въздържал се\".    ", "date": "2019.12.03", "title": "Депутатите преразпределиха 99, 9 млн. лв. за лекарствени продукти"}
{"url": "https://www.actualno.com/europe/micotakis-napadna-makron-zaradi-severna-makedonija-i-albanija-news_1412073.html", "text": "      Гръцкият премиер Кириакос Мицотакис призова ЕС да започне , като обвини Франция в блокиране на процеса.      В Мицотакис критикува решението на френския президент Еманюел Макрон през октомври да блокира одобряването на начална дата за преговори.   \"Надявам се тази грешка да бъде поправена\", каза Мицотакис.\r\nДокато беше в опозиция, Мицотакис критикуваше Договора от Преспа, в който Северна Македония се съгласи с Атина да промени името си в замяна на това да проправи пътя към членството в ЕС и НАТО, припомня изданието. Но той обеща, че след като бъде ратифициран, той ще спазва договора и след като дойде на власт, ще подкрепи усилията на Скопие да започне преговори с ЕС.  На въпрос на вестника за влиянието на Русия на Западните Балкани, Мицотакис каза:“Бях притеснен, притеснен съм и ще бъда притеснен. И затова считам, че решението на Европейския съвет трябва да бъде преразгледано през 2020-а\". Решението на Макрон да наложи вето върху по-нататъшното разширяване на ЕС разгневи други столици, включително Германия, пише The Financial Times.\r\nМицотакис призова Макрон да разглежда разширяването на ЕС към Западните Балкани като геополитическа цел, както направиха неговите предшественици в Париж за насърчаване на присъединяването на Гърция преди четири десетилетия.   „ Ако разгледаме по-широкия геополитически контекст, съвсем ясно е, че европейският път трябва да бъде отворен за всички страни от Западните Балкани, при условие че те отговарят на изискванията, тъй като това не е автоматичен процес. Разглеждайки някои елементи от историята на Гърция, която през 1979 г. стана член на Европейската икономическа общност, защото френски президент по това време взе смело решение, Мицотакидс каза:    „Беше ли готова  Гърция за членство по това време? Кой знае. И разбира се, процесът беше много различен. Но това беше геополитическо решение и беше най-важното решение за бъдещето на страната, ако погледнем в  ретроспекция“.\r\nГръцкият премиер също . Той оцени, че макар някои от притесненията на Макрон относно Алианса да са валидни, използваният термин е контрапродуктивен.\r\n\"Понякога езикът, който използваме, е много важен, и може да доведе до обратния резултат\", каза Мицотакис. Той поясни, че едно е да се каже, че е необходима реформа в НАТО, но друго е да се каже, че е в състояние на мозъчна смърт. ", "date": "2019.12.03", "title": "Мицотакис нападна Макрон заради Северна Македония и Албания"}
{"url": "https://www.actualno.com/curious/18-bisera-ot-kazarmata-news_1412001.html", "text": "              - Не ме правете на луд, аз да не падам за първи път от Марс! - Ставането е сутрин, точно в пет, независимо колко е часът! - Всички по окопите, а останалите след мен... - Какво?! Къде си бил? В тоалетната? Абе вие още малко и на театър ще почнете да ходите. - Автоматът работи така: едно, две, три и… вас ви няма. - Този отровен газ предизвиква главоболие в ставите и костите. - Не е необходимо да се мият коридорите ежедневно. Достатъчно е всяка сутрин. - Ти може да не блестиш с ум, но обувките ти задължително трябва да блестят. - Защо си такъв брадат, бе? Като малък не са ли те учили да се бръснеш? - Може да нема ред, ама требе да се спазва. - Противогазът се поставя на лицевите части на лицето. - Като няма вода, ще си пълните манерките и ще ги държите в шкафчетата. Една манерка мие едно лице и два крака. Който довечера няма вода в манерката, ще му я излея на главата! Ясно ли е? - На тази стена ще закачите петимата от РМС. Те са десетина души, ще се хванат. - Летят 100 изтребителя и 200 бомбардировача. Всичко 400 самолета. - Не се получава, др. полковник! - Аз така, приблизително. - Старшината: На бегом, и който тръгне последен е пед*раст. Аз съм след вас. - Hищо не знаете вие. Знаете ли какъв менингит върлуваше през войната? Знаете ли какво е менингит? От него или се умира или се полудява. Аз съм го карал два пъти. - Ти защо ме гледаш така, да не ти приличам на жена ти? - И така колеги, не се притеснявайте да работите с източници на радиация. Това е напълно безопасно. Ето например някои офицери от флота седят по 3-4 години на атомните подводници, а в това време жените им раждат съвършено здрави деца.    ", "date": "2019.12.03", "title": "18 бисера от казармата  "}
{"url": "https://www.actualno.com/europe/donald-trymp-hvali-boris-djonsyn-i-otricha-che-iska-nhs-news_1412074.html", "text": "       заяви, че не желае да се меси в британските избори, но смята, че настоящият премиер Борис Джонсън е много способен и ще свърши добра работа, предава БНР.      Великобритания ще гласува на предсрочни общи избори на 12 декември, като тези избори ще определят и бъдещето на нейната икономика и ще решат дали страната да напусне Европейския съюз в началото на следващата година или да се проведе втори референдум по въпроса за Брекзит.   \"Мисля, че Борис е много способен и мисля, че ще свърши добра работа\", отбеляза Тръмп преди срещата на върха на НАТО в Лондон.\r\nПопитан дали може да работи с лидера на опозиционната Лейбъристка партия Джеръми Корбин, Доналд Тръмп каза, че може да работи с всеки. \"Мога да работя с когото и да е. Аз съм човек, с който може много лесно да се работи\", посочи той.  Тръмп също така потвърди , което представлява централна тема и цел на предизборната кампания на Борис Джонсън, като в същото време отрече спекулациите на лейбъристите, че САЩ са заинтересовани да получат достъп до британската национална здравна служба (NHS) при една бъдеща двустранна сделка с Великобритания.\r\nНа въпрос дали NHS може да бъде на масата на търговските разговори след Брекзит, Тръмп отговори: \"Не, категорично не. Нямам нищо общо с това. Никога дори не съм мислил за това, честно казано\".   Перспективата за участие на САЩ в NHS се използва от лейбъристите в предизборната кампания за атака срещу премиера Борис Джонсън и неговата консервативна партия. Според тях Джонсън иска да продаде части от публично финансираната система на здравеопазване в Обединеното кралство на американски компании. Джонсън многократно подчерта, че това не е вярно.    Междувременно последно проучване на агенция Kantar, проведено между 28-и ноември  2-ри декември показва, че от британските гласоподаватели (повишение с един пункт спрямо предходно проучване на същата агенция), докато доверието в Лейбъристката партия остава непроменено на ниво от 32%. ", "date": "2019.12.03", "title": "Доналд Тръмп хвали Борис Джонсън и отрича, че иска NHS"}
{"url": "https://www.actualno.com/art/dve-ostavki-v-nobelovata-komisija-za-literatura-zaradi-peter-handke-news_1412063.html", "text": "      Присъждането на нобеловата награда за литература на австрийския писател Петер Хандке беше изтъкнато като причина за оттеглянето от комитета за присъждане на наградата на уважавана шведска писателка и литературна критичка, предаде AFP, цитирана от БНР.      Гун-Брит Сундстрьом обясни решението си с несъгласие, че литературата е над политиката. „Изборът на лауреата за 2019 година беше оправдан именно с това, а аз не съм съгласна с тази идеология“, заяви Сандстрьом.   Изборът на Хандке предизвика вълна от недоволство в повечето бивши югославски републики, заради откритото омаловажаване от страна на австриеца на военните престъпления на бившия югопрезидент Слободан Милошевич.\r\nОще един член на същия комитет обяви, че се оттегля - Кристофер Леандер. Той  заяви, че няма необходимото търпение да чака комитета да се реформира.  Церемонията за връчването на наградите е насрочена за 10 декември. ", "date": "2019.12.03", "title": "Две оставки в Нобеловата комисия за литература заради Петер Хандке"}
{"url": "https://www.actualno.com/europe/trymp-kazanoto-ot-makron-za-nato-e-mnogo-obidno-news_1412020.html", "text": "      Президентът на САЩ Доналд Тръмп заяви във вторник, че критиката на френския му колега Еманюел Макрон към НАТО като .      \"НАТО служи на голяма цел\", каза Тръмп при съвместна изява пред пресата с генералния секретар на съюза Йенс Столтенберг преди срещата на върха на съюзниците.   \"Мисля, че това е много обидно\", каза той за коментара на Макрон, като го нарече \"много, много гадно изявление  за 28 държави\".\r\nТръмп защити Столтенберг, хвалейки го, че си за отбрана благодарение на неговия натиск.  И предупреди, че може да види как Франция се откъсва от съюзниците, след като Макрон в интервю критикува ръководството и стратегията на НАТО.\r\n\"Никой не се нуждае от НАТО повече от Франция\", каза той. \"За тях това е много опасно изявление.\"   Тръмп подчерта, че търговска сделка с Китай може да бъде подписана и догодина и ще се случи, само ако той желае това и смята, че се справя много добре в преговорите. \"Справям се много добре относно споразумението с Китай, ако искам да го направя. Ще видим какво ще се случи. Не знам дали искам да го направя. Те ще разберат доста скоро\", допълни той.  Тръмп отново посочи, че може да постигне добра търговска сделка. Той обаче отбеляза, че тепърва ще решава дали тя да бъде сключена.    От своя страна Йенс Столтенберг подчерта, че Китай е тема на срещата на върха на НАТО поради голямата икономическа експанзия на азиатската държава в световен мащаб, включително в посока Европа и Африка.\r\nДоналд Тръмп нападна и Европейският съюз, отбелязвайки, че ЕС се отнася със САЩ \"много несправедливо\" по отношение на търговията. Дефицитът с ЕС е \"астрономичен\", посочи Тръмп, подчертавайки, че той променя това и че не е редно САЩ или ЕС да се \"възползват\" от НАТО и търговията. може да бъде отложена за след президентските избори в САЩ догодина, доведоха до париране на първоначалния позитивен старт на европейските фондови борси. ", "date": "2019.12.03", "title": "Тръмп: Казаното от Макрон за НАТО е много обидно "}
{"url": "https://www.actualno.com/society/premiera-na-stihosbirkata-ogyrlica-ot-razlomeni-slova-news_1412079.html", "text": "      На 02.12 в 19:00 в зала “Силует” на хотел Marinela Sofia се състоя официалното представяне на стихосбирката  “Огърлица от разЛОМени слова”. Събитието бе организирано от домакините -  хотел Marinela Sofia, Съюзът на българските писатели, Агенцията на хора с увреждания в България, Община Лом и Дружество “Будители” в област Монтана.      Литературният сборник “Огърлица от разЛОМени слова” е събрал творби от първия национален поетичен конкурс за хора с увреждания, който е създаден с цел да даде възможност за изява на хората с намалена работоспособност и тези, които ги подкрепят. Събитието бе открито от Милко Христов - създателят на конкурса и инициаторът на сборникът със стихове. Той  развълнувано благодари за финансовата подкрепа на спонсорите на стихосбирката - хотел Marinela и изрази желанието си конкурсът да се популяризира на международно ниво да има още повече участници. След него думата взе председателят на Дружество “Будители”, литературният критик Юлий Йорданов. Стефка Захариева - представител на Агенцията за хора  с увреждания също поздрави създателите на сборника и изрази желание, заедно с колегите си, да се включат и да подкрепят  следващия проект, свързан с насърчаването на творчеството и поезията на хората с намалена работоспособност. Ангелина Ангелова, ПР мениджърът на хотел Marinela Sofia, емоционално благодари от свое име и от името на колежката си  Радемила Немска - човекът от  екипа на хотела, съдействал най-много за финансирането и подкрепата на проекта. Тя прочете поздравителен адрес от зам. Министърът на труда и социалната политика д-р Султанка Петрова, която поздрави всички присъстващи по повод реализирания творчески проект. Носителят на Европейска награда за литература, признатият поет и писател Калин Терзийски също изрази подкрепата си за проявеното творчество и заяви, че независимо от своите белези и различни неспособности - хората не бива да се делят и трябва да използват изкуството, за да се изразяват.  В края на официалната част, носителите на първите места в поетичния конкурс Маргарита Мартинова, Петя Хантова и водещата Анжела Борисова прочетоха свои стихове пред развълнуваната публика и обещаха да се съберат отново догодина - за представянето на втори поетичен сборник, a художниците Милко Тодоров и Десислава Тивчева, илюстрирали книгата, безвъзмездно дариха свои картини на домакините от хотел Marinela Sofia за благотворителност.   ", "date": "2019.12.03", "title": "Премиера на стихосбирката “Огърлица от разЛОМени слова”"}
{"url": "https://www.actualno.com/actualno/cinizym-na-prehoda-ima-no-toj-dojde-otgore-nadolu-news_1412024.html", "text": "      Политологът Иван Кръстев следните неща в интервю пред \"Дойче веле\".       Не остава ясно тези думи по каква тънка реторична линия се движат: обяснение ли е, или обвинение, или сравнение. Ако е обяснение, звучи така: българите губят вяра в демокрацията, защото нищо не се променя, тоест, нека се отнасяме с разбиране към българите. Ако е обвинение: българите не трябваше да губят вяра в демокрацията, но са изпаднали в цинизъм, тоест тяхната воля така и не стигна, за да разберат и заживеят в демокрация, и те, очаквано, изпаднаха в цинизъм. Ако е сравнение: Унгария и Полша страдат от екстримизъм, но ние и за това не ставаме, иска се някаква политическа жизненост за тези неща, затова ни е останал екстремния цинизъм. Или пък обратното: слава богу, че ни липсва онази политическа жизненост, която те имат, по-добре спасителните брегове на апатията, отколкото масово радикализиране.\r\nЗа този цинизъм се говори твърде често почти мистично, като за масов източноевропейски нагон за отчаяние, който винаги е имал солидна психологическа основа и веднага след 89'та се е въздигнал като цунами, неовладян от скъсаните диги на прехода, защото, общо взето, няма какво друго да стане. И е настъпил нов край на историята, който допълва Фукуяма: пак единственият модел ще е западният, но невключените в него, разбрали че са невключени, ще се отдадат на екстремизъм - или на отчаянието, или на радикализацията.  Нека тук кажем обаче следното: този цинизъм никога не би съществувал, ако нe бе обладал всички политически институции от 89-та насам и не бе инсталиран отгоре-надолу. И аргументът, че политическата класа \"е избрана\", тоест, тя е концентриран израз на неумението да се дава власт на този, който я заслужава, едва ли е валиден - обладаните от цинизъм електорати всъщност имат твърде малко лостове за влияние върху политическия елит, а изборите са през прекалено дълго време, прекалено корумпирани, прекалено прекарани през населване на огромната държавна администрация с хора с \"партийни книжки\": предвид и ниската избирателна активност те не репрезентират почти нищо. На всичкото отгоре другият инструмент освен изборите - протестът, също започва да губи всякаква мобилизираща мощ, благодарение на прокараните разделения от лятото на 2013-та насам и бунта срещу Пеевски - неговите първи ранни седмици, но не и осребряването му по-късно, ще останат като единственото автентично всенародно несъгласие след 2000-ната година насам. Оттук насетне винаги ще има протестиращи, контрапротестиращи, реконтрапротестиращи и няма да има кауза, която да не се представя в долу-горе равноправен плуралистичен сблъсък, за да може да се обезцени. Навремето например определени медии отразяваха контрапротеста повече протеста и ние считахме това за, в началото, смешно, а после за нагло. Сега се мина дори на следващо ниво - говоря, разбира се, за онези трибуквените. Нека добавим към това и демографската карта, в която поколението от социализма доминира възрастово, поколението на прехода е изнесено с над двумилионен мащаб навън, а поколението на най-младите едва в последните години получи известни възможности за емиграция навън, която обаче да минава не през \"черните пътища на Европа\", каквито бяха през 90'те, а през образование и оставане там: за да се случи това обаче бе необходимо няколко буферни поколения да бъдат смазани в рамките на 30 години, а за ключови професии - учителска, лекарска и много други, да започнат да се вземат мерки едва след като няколко поколения са изпомпани докрай и вече неизбежно лъсне как например учителите под 30 години са 1 % от всички останали и ако заплатите им не се повишат, скоро или няма да има кой да провежда занятия, или тези, които ги провеждат, ще превеждат Вазов на...български.\r\nКакво друго да породи всичко това освен цинизъм? Целият волеви ресурс за промяна от ранните 90' бе вкаран в такива модели и такава липса на лостове на влияние върху тях, че това изглежда наистина неизбежно. Но не е нито необяснимо, нито причината са общите положения на отношенията Изток-Запад, нито ролята на догонващи, които няма какво да догонят, когато непрекъснато им се подлага крак.     Автор:   ", "date": "2019.12.03", "title": "Цинизъм на Прехода има, но той дойде отгоре-надолу "}
{"url": "https://www.actualno.com/europe/makron-e-izpraven-pred-vylna-ot-stachki-zaradi-pensiite-news_1412089.html", "text": "      Влакове са отменени, училища са затворени: Франция прави планове за действие при извънредни ситуации във вторник заради огромна стачка срещу пенсионните реформи, която представлява едно от най-големите предизвикателства досега за , предава AFP, цитирана от БГНЕС.      Служителите на метрото и железопътните пари в Париж ще напуснат работата от четвъртък, като се ангажират с широкото подпомагане на протеста си срещу плановете, за които те казват, че ще изискват милиони да се пенсионират по-късно или да бъдат изправени пред намалени пенсии.\r\nНедоволство изразява огромна част от френското общество, от полицията и пожарникарите до учителите и служителите в болниците - както и от , което отдавна настоява за подобряване на жизнения стандарт.\r\nВ постепенното оформяне на реформата прозира призракът от 1995 г., последният голям опит за промяна на пенсионната система, когато седмици на стачки парализираха страната и принудиха правителството да отстъпи.     Магазините за велосипеди са затрупани със заявки за наем, услугите за споделено пътуване планират да добавят шофьори, а операторите на електроскутери предлагат специални оферти, за да помогнат на пътниците да се справят с очакваните задръствания.\r\nДосега Макрон беше в състояние да избягва противопоставянето на предишни реформи, включително по-малко рестриктивни трудови закони и намаляване на данъци, за да насърчи наемането и преразглеждането на образователната система.\r\nТой дори прокара считан дълго за недосегаем бастион на профсъюзите, прекратявайки гаранциите за доживотна работа и други предимства за новите служители.    Тези успехи само ентусиазираха профсъюзните лидери, които обещаха да продължат стачката си, докато Макрон не се откаже от обещанието си за кампания за „универсална“ пенсионна система.\r\nТова ще премахне 42 \"специални режима\" за сектори, вариращи от железопътни и енергийни работници до юристи и служители на Парижката опера, които често предоставят на работниците по-високи пенсии или ранно пенсиониране.   Но синдикатите твърдят, че промените биха наложили на практика милиони работници от частния сектор да работят след законната възраст за пенсиониране на 62 години, ако искат да получат пълната пенсия, която им е обещана.\r\n\"Явната провокация се опитва да каже, че тази реформа ще се отрази само на специалните схеми\", каза Филип Мартинес от профсъюза на CGT миналата седмица.\r\n„ Срамна лъжа“,  продължи той. \"Всички разбират, че това е реформа, която ще засегне както обществения, така и частния сектор.\"   Премиерът Едуар Филип призна, че постепенно трудовият стаж за пенсия на френските работници ще се увеличава, но не трябва да се обявяват конкретни подробности за ремонта преди средата на декември.\r\nИ докато 76 процента от анкетираните в анкета на Ifop, публикувана в неделя, подкрепиха реформата, 64 процента не вярват на правителството да я оттегли.   Полицейските профсъюзи, събирачите на боклук, диспечерите на въздушното движение и служителите на „Ер Франс“ заявиха, че ще започнат стачки в четвъртък, а най-големият съюз за учители в началните училища очаква четири от 10 училища да останат затворени.\r\nSNCF и парижкият метрооператор RATP ще обявят в 17:00 във вторник вероятния брой съкращения на услугите, като се очаква да са същите както на подобен протест от 13 септември, когато повечето парижки линии бяха затворени напълно.\r\nМитингите и спирането на работата са планирани в десетки градове, като се очаква двете най-големи демонстрации да са в Париж, които ще се съберат на Площада на нациите.\r\nДлъжностните лица вече наредиха парижките фирми по маршрутите на протестите да затворят офисите в четвъртък, което предизвиква опасения сред търговците на дребно, че дългата стачка ще доведе до тежки загуби за бизнеса им. ", "date": "2019.12.03", "title": "Макрон е изправен пред вълна от стачки заради пенсиите "}
{"url": "https://www.actualno.com/smolyan/gorskoto-predprijatie-v-smoljan-opasnostta-ot-namnojavane-na-korojada-e-realna-news_1412014.html", "text": "      Да прецени рисковете от в територията на ДГС – Смолян е бил поканен екип от Института за гората при БАН в началото на 2018 г., съобщават от Южноцентралното държавно предприятие (ЮЦДП)– Смолян      Ръководството на горското предприятие е отправило поканата заради вероятните последствия, причинени от ветровала и повалените десетки хиляди кубични метра иглолистна дървесина, както и заради съществуващия риск от бъдещи увреждания.\r\n„Резултатите от огледа показаха, че съществува реална опасност от намножаване и ново нападение от корояди и други насекоми, хранещи се с живи дървета. Ето защо, през пролетта на 2018 година ЮЦДП възложи на експертния екип от Института по гората изпълнението на проект за мониторинг на насекомите, хранещи се с жива дървесина (корояди и др.) по смърча, елата и белия бор в териториите, засегнати от ветровала през 2018 г.“, се казва в съобщението.\r\nЦелите на проекта са свързани с установяване на основните видове насекоми, наблюдение на тяхното развитие и намножаване в актуалните условия в горите след ветровала, както и набелязване на ефективни мерки за борба с цел минимизиране на бъдещи повреди върху живите дървета на територията на стопанството.  „Към есента на 2019 г. междинните резултати от година и половина проучвания показват, че опасността от намножаване и нападение върху здрави насаждения в близост до ветровалните територии на стопанството е реална“, сочи още известието от ЮЦДП.\r\nС помощта на феромонови ловилки била отчетена висока численост на основните видове корояди в района, което е доказателство за опасност от нападения върху здрави дървета през 2020 г.\r\nУстановени били и видове специализирани хищници по корояда, числеността на които обаче е сравнително ниска и не може да се очаква съществено въздействие върху вредителите.      Експертите отчели, че въпреки стройната организация за бързо усвояване на повредената дървесина от страна на стопанството, наличието на остатъчен хранителен субстрат (пънове, връхни части на стъбла и клони) позволява намножаването на най-опасните видове корояд по смърча (Ips typographus) и белия бор (Ips acuminatus).\r\nЕто защо, през следващата година ЮЦДП планира поредица от мерки, свързани с редовни наблюдения за своевременно регистриране на нападения в прилежащите на ветровала гори.\r\nПланират се и преки мерки, в т.ч. залагане на ловни дървета, чрез които да се редуцира числеността на вредителите.   Разглеждат се и възможностите за прилагане на методи за биологична борба с короядите чрез използване на патогенни гъби, които ще бъдат реализирани с помощта на експертите от Института по гората при БАН. ", "date": "2019.12.03", "title": "Горското предприятие в Смолян: Опасността от намножаване на корояда е реална!"}
{"url": "https://www.actualno.com/politics/cacarov-podskaza-kyde-da-byde-promenen-antikorupcionnijat-zakon-news_1412083.html", "text": "      Какво да прецизират в антикорупционното законодателство подсказа на депутатите и действащ главен прокурор Сотир Цацаров по време на изслушване в парламента на двамата каниддати за поста. Той и другият кандидат - Симеон Найденов, издигнат от \"Воля\", представиха вижданията си пред парламентарната антикорупционна комисия.       Дали трябва да се промени действащия антикорупционен закон – според Симеон Найденов, има поле за размисъл, защото „корупцията не трябва да се пипа с кадифени ръкавици“. Другият кандидат - отбеляза, че промените в закона са правомощия на депутатите и им подсказа, че не е добре формулиран кръга на хората, заемащи висши публични длъжности. По мнението му, прекалено широк е неговият обхват. „Отсъстват длъжности, които биха могли да бъдат дефинирани като такива, но присъстват ръководители на регионални звена на изпълнителни агенции, членове на управителни съвети на държавни предприятия по Закона за горите, присъстват членовете на Управителния съвет и изпълнителния директор на държавно предприятие „Български спортен тотализатор“ – 50 категории лица, които изискват прецизиране\", смята той.\r\nТвърде много хора попълват декларации за конфликт на интереси и въпросният „параграф 2“ не работи, смята Цацаров. „Този параграф създава задължения за деклариране за огромен брой лица – лица в държавната администрация към които прибавяме и отговорните по Закона за отбраната и въоръжените сили и по Закона за МВР, заизрежда Цацаров. \"Параграф 2 предвижда система за деклариране на огромен  брой служители, система за проверка на декларациите, която не работи , публичен регистър в отделните администрации, който почти не съществува и система за проверка на конфликт на интереси, която също не работи“, посочи Цацаров. Той е категоричен, че този параграф се нуждае от коренна промяна и обърна внимание, че липсват указания за попълване на декларациите и че служителите се обърквали. „Параграф 2 трябва да бъде прецизиран на всяка цена. Той не работи. В сегашния му вид е безсмислен“, категоричен е Цацаров.\r\nВ категориите лица има една точка - 32, в която се включват общинските съветници , отбеляза още той и коментира предложението да се заличи изцяло тяхното задължение за деклариране. „Мисля, че радикалното решение – премахването на задължението на общинските съветници да декларират не е полезното решение“, каза Цацаров и добави, че според него трябва да се търси среден вариант, при който задължения за деклариране да имат поне общинските съветници в столицата, областните градове и тези с население с над определена численост.     На неравното третиране по отношение на задълженията за деклариране на лицата в брак, лицата във фактическо съжителство, и лицата във фактическа раздяла, обърна внимание още Цацаров.\r\n„Ако си в брак - декларираш всичко, което принадлежи на съпругата ти. Ако си във фактическо съжителство, можеш да дадеш съгласие това, което принадлежи на съпругата ти и декларираш, да не се публикува. Ако декларираш фактическа раздяла, която не се проверява по никакъв начин, тогава не декларираш абсолютно нищо“, уточни той. По думите му „Законът е така конструиран, че лицата, които са в граждански брак и не са във фактическа раздяла са осветени изцяло; лицата, които се намират във фактическа раздяла с едно попълване с „Х“, че „съм във фактическа раздяла“, на практика отърсват от себе си задължението да декларират всичко онова, което принадлежи на тяхната съпруга. \"Лицата, които декларират фактическо съжителство пък, с още едно хиксче в квадратчето, могат да заявят, че не дават съгласие имуществото на техния партньор да бъде декларирано\", добави Цацаров и коментира, че \" това неравно третиране не отговаря на замисъла на закона\".\r\nЗа престъпленията, по отношение на които прокуратурата би следвало да сигнализира КПКОНПИ за започване на проверка и на евентуално производство за отнемане на незаконно придобито имущество, Цацаров изказа мнение, че към тях трябва да се включат още престъпления и посочи освен тероризъм и шпионаж.    По споровете за това кой да назначава състава на комисията , Цацаров сподели, че смята, че не е нормално председателят да бъде предлаган от депутати, а членовете да се предлагат на народните представители само от председателя и практически депутатите да бъдат поставени в ситуация, при която ако не уважат мнението на председателя на КПКОНПИ да са обвързани от негово следващо предложение. \"Те самите да не могат да предлагат кандидатури не е нормално\", категоричен е Цацаров. Друго \"ненормално\" по думите му положение е липсата на изисквания за професионален опит и стаж по отношение на членовете на комисията. „Има ги за председателя, има ги за зам.-председателя, има ги за инспекторите дори, а за членовете  на комисията се иска просто висше образование и 5 години стаж по специалността, каквато и да е тя“, посочи Цацаров.\r\nНеобходима е промяна и по отношение на парламентарния контрол, смята той. Разпоредбата, която го предвижда е свързана само с комисията по СРС. Според Цацаров контрол трябва да има от парламентарната антикорупционна  комисия, и от парламентарната вътрешната комисия.   В хода на изслушването Кристина Сидорова от БСП припомни, че след \"Апартаментгейт\", авторитетът на КПКОНПИ беше буквално занулен и правейки паралел с казаното наскоро от главния прокурор, че Комисията е била приспана, го попита: „ Кой приспа КПКОНПИ , как ще я събудите и можете ли да я превърнете в ефективен и работещ орган за борба с корупцията“. В отговор, Цацаров потвърди, че комисията трябва да бъде събудена и уточни – „не защото не е постигнала нищо, а защото“ от един период на време остана без ръководство и изпадна в състояние на административно замиране, от което тя трябва да бъде извадена и увери: „Ще дам максимума да опитам да успея“. Според него възможности КПКОНПИ да заработи има.\r\nПричините КПКОНПИ да не е с висок обществен имидж, по мнението на Цацаров се коренят в нейната собствена дейност донякъде, но донякъде и \"в интереси на хора, които са свързани с това тази комисия да не работи, да няма техните правомощия и да не посегне на това, което те имат\". Той уточни, че визира кръговете, които са източник на атаките и срещу институцията която ръководи от 7 години. Помолен да конкретизира, той заяви: „Всеки, чието имущество е запорирано, всеки който е обвинен и в резултат на това има зопори за милиони левове, и ако притежава съответните средства за обществено въздействие, няма да бъде позитивно настроен към комисията“.\r\nПредставяйки концепцията си за КПКОНПИ, Цацаров сподели, че според него дирекция „Антикорупция“ не се нуждае от допълнителни правомощия, но е много важно създаването на териториални поделения, тъй като тя няма никъде в страната изнесени работни места. „Всяка стъпка обаче по орязване на сегашните й правомощия би действала крайно отрицателно“, категоричен е той. Задължително е според него продължаването на доброто взаимодействие с прокуратурата и ежеседмичен преглед на всички започнати проверки на прояви на корупция от лица, заемащи висши публични длъжности. За управлението на обезпеченото и отнетото имуществото той отбеляза, че към момента има съвместни указания и споразумение между комисията и прокуратурата.   Цацаров смята, че е необходима повече публичност за работата на кимсията. Той посочи, че три четвърти от гражданите знаят, че съществува такава комисия, но едва 4.6% използват сайта й като източник на информация и предположи, че това са само хората, които я ползват служебно. Това според него трябва да бъде променено и сайтът на КПКОНПИ да придобие нов дизайн и ново съдържание. Необходимо е въвеждане на нов електронен регистър за превенция на корупцията, обновяване на раздела за подаване на сигнали, раздела, свързан с обществена информация да се допълни с действаща нормативна база, посочи Цацаров. Сега, отбеляза той - са посочени споразуменията, които комисията е сключила, но липсват текстовете им, посочени са нормативните актове, но липсват текстовете на всички и следва да бъдат публикувани като единственото ограничение бъде дали съдържат класифицирана информация.\r\nЦацаров отбегна журналистическите въпроси след изслушването и не пожела да каже дали не е в конфликт на интереси. Само поясни, че процедурата по изслушване, в която той е в качеството на кандидат, не му позволява да прави изявления. ", "date": "2019.12.03", "title": "Цацаров подсказа къде да бъде променен антикорупционният закон"}
{"url": "https://www.actualno.com/europe/es-shte-otgovori-kato-edin-na-zaplahite-s-mita-ot-sasht-kym-francija-news_1412097.html", "text": "       срещу Франция \"като един\" и призова Вашингтон да започне диалог, заяви говорител на ЕС във вторник.      \"Както по всички други въпроси, свързани с търговията, ЕС ще действа и ще реагира като едно цяло и ще остане единен\", заяви говорителят на Европейската комисия Даниел Росарио, след като САЩ заплашиха в понеделник с .   Заплахата беше в отговор на френски данък за цифрови услуги, за който Вашингтон казва, че е дискриминационен, твърдейки, че набелязва само американски гиганти като Google и Facebook.\r\nЕвропейската комисия, която се занимава с търговските въпроси за 28-те държави-членки на ЕС, „се координира тясно с френските власти за следващи стъпки“, заяви Росарио.  Той също така насърчи диалога, отбелязвайки, че Вашингтон е оставил отворени няколко варианта, включително пренасяне на двубоя в Световната търговска организация в Женева.\r\n„Оставаме на мнение, че (затова) ЕС ще търси незабавна дискусия със САЩ за това как да се реши този въпрос“, каза Росарио пред репортери.   ЕС настоя, че остава ангажиран да намери глобално споразумение за данъчното облагане на цифровата икономика, въпрос, който стои в основата на спора на САЩ с Франция.    \"Работим усилено с нашите партньори, за да постигнем това и сме окуражени от постигнатия напредък\", каза той.\r\nОрганизацията за икономическо сътрудничество и развитие (ОИСР) представи първоначални предложения за \"единен подход\" за облагане на големи технологични компании в световен мащаб с надеждата да постигне споразумение през следващата година. ", "date": "2019.12.03", "title": "ЕС ще отговори „като един“ на заплахите с мита от САЩ към Франция "}
{"url": "https://www.actualno.com/business/do-kraja-na-dekemvri-se-zajavjava-danychnoto-oblekchenie-za-deca-news_1412017.html", "text": "      До края на декември родителите могат да информират работодателя си, че искат да използват , припомнят от Националната агенция за приходите. То може да бъде използвано само от единия родител, без декларация за отказ от другия. Ако не се възползва от правото си, облекчението да бъде изчислено при авансово удържане на данъка върху доходите за последното тримесечие, родителят може да го упражни и чрез подаване на данъчна декларация догодина. За едно дете облекчението е 20 лева, а за две - 40 лева.       ", "date": "2019.12.03", "title": "До края на декември се заявява данъчното облекчение за деца"}
{"url": "https://www.actualno.com/society/snegyt-tozi-pyt-ne-iznenada-stolichnata-obshtina-news_1412037.html", "text": "      Колкото и оскъден засега да е снегът, от столичната община съобщиха, че бдят да не замръзват улиците. Екипите, в София започнаха обработка със смеси против заледяване на високи и стръмни места в града.      В момента се работи  на моста на ул. „Марко Семов“ в  район „Студентски“,  разпръскват се соли против заледяване на пътни участъци в  районите „Витоша“ и  „Овча Купел“. В район „Банкя“ се обработват  общинските  пътища към кварталите „Михайлово“ и „Градоман“ , както и към селата  Вердикал и Клисура.  Започна обработка на пътните платна и на бул. „Брюксел“ . Опесъчават  се и пътищата в природен парк Витоша   Драгалевци – Алеко и  Бояна - Златни мостове, съобщиха от .   По нареждане на Столичния инспекторат екипите, ангажирани със снегопочистването на града са в готовност да започнат работа. На 67 стоянки в София са разположени 166 снегорина, които  при необходимост ще започнат работа по опесъчаване и отстраняване на  снежната покривка от пътните платна. Напомняме на шофьорите да излизат на пътя само с добре оборудвани и изправни автомобили,  както и да шофират със съобразена с пътните условия скорост. ", "date": "2019.12.03", "title": "Снегът този път не изненада Столичната община"}
{"url": "https://www.actualno.com/cinema/obviniha-zamryznaloto-kralstvo-2-v-monopol-news_1412027.html", "text": "      Монопол над киносалоните – в това бе обвинена анимацията \"Замръзналото кралство 2\" от неправителствена организация в Южна Корея. Според сигнала на НПО-то рисуваната лента на \"Дисни\" се излъчва на 88% от екраните, което противоречи на закона за антимонопол в страната, пише \"Монитор\".      Така, след премиерата си на 23 ноември, филмът е генерирал печалби в размер на 61,2 милиона долара в Южна Корея, като така държавата се нарежда на трети най-голям пазар за \"Замръзналото кралство 2\" след Северна Америка и Китай.   Самата страна в момента е в процес на въвеждане на квота що се касае филмовото разпространение. Така, всяко филмово заглавие ще може да бъде излъчвано в едва 50 на сто от екраните в Южна Корея. Това ще важи само в \"праймтайм\" часовете на киносалоните – иначе казано от 13 до 23 ч. ", "date": "2019.12.03", "title": "Обвиниха \"Замръзналото кралство 2\" в монопол"}
{"url": "https://www.actualno.com/viewpoint/krajat-na-merkel-njakolko-vyzmojni-scenarija-news_1412043.html", "text": "             \"В момента са възможни няколко сценария. Решителният тласък ще дойде от конгреса на ГСДП в края на седмицата. На него социалдемократите ще направят оценка на досегашната дейност на широката коалиция и ще решат дали искат да управляват заедно с ХДС/ХСС до края на мандата през есента на 2021 година. Първи сценарий, невероятен: ГСДП остава в коалицията без никакви възражения. Втори сценарий, малко вероятен: ГСДП решава начаса да излезе от коалицията.   Трети сценарий, вероятен: ГСДП приема предложението на номинираните си нови лидери и заявява на християндемократите, че коалиционният договор трябва да се преразгледа. \r\nЛидерите на ХДС и ХСС Анегрет Крамп-Каренбауер и Маркус Зьодер вече отговориха, че не желаят да преразглеждат договора. В техните партии и без това мнозина смятат, че социалдемократите вече са получили достатъчно отстъпки. И че всяка нова отстъпка ще снижи електоралната подкрепа за християндемократическия лагер.\r\nКакво обаче може да се случи след конгреса на социалдемократите?     Няколко възможни сценария:  Първо: ГСДП остава в коалиционното правителство. Тази партия всъщност няма интерес от предсрочни избори, защото в допитванията през последните месеци получава едва 12-15 процента подкрепа. Според последното допитване, ГСДП вече е трета политическа сила - след ХДС и Зелените. Тъй че на конгреса всички министри и премиери на федерални провинции, излъчени от ГСДП, със сигурност ще изтъкнат този аргумент. Второ: ГСДП напуска правителство, а Ангела Меркел остава като канцлер на малцинствен кабинет. По Конституция тя може да запази поста си, освен ако Бундестагът не гласува с мнозинство вот на недоверие срещу нея. В същото време обаче тя няма право да посочи свой заместник и да се оттегли преди края на мандата си, защото германският канцлер се избира директно от парламента. Доколкото държавният бюджет за 2020 година вече е приет, Меркел би могла да управлява без проблеми с малцинствено правителство. Самата тя обаче не гледа с добро око на такъв вариант. Още повече, че през втората половина на 2020 година Германия поема председателството на ЕС, а за такава задача определено се изисква напълно дееспособно правителство. Трето: Коалиция Ямайка. В рамките на сегашния правителствен мандат християндемократите могат да сменят коалиционните си партньори. Още след изборите през 2017 година Ангела Меркел всъщност искаше да сформира коалиция със Зелените и либералите от СвДП, която журналистите наричат „Ямайка\" – защото цветовете на четирите партии съвпадат с цветовете от националното знаме на Ямайка. Тогава либералите провалиха преговорите, но днес е възможно Зелените да са тези, които ще се откажат от подобна коалиция, защото партията им събира много голяма електорална подкрепа и няма спешна нужда да участва веднага във властта. Четвърто: Нови избори. Ако ГСДП напусне правителството, на хоризонта вече ще се появят и предсрочните парламентарни избори. За да се стигне до тях обаче канцлерката Ангела Меркел трябва да поиска вот на доверие и да изгуби гласуването. При такова развитие на събитията президентът в рамките на три седмици може да разпусне Бундестага, след което най-късно до два месеца трябва да се проведат нови избори.      ", "date": "2019.12.03", "title": "Краят на Меркел: няколко възможни сценария"}
{"url": "https://www.actualno.com/society/d-r-georgi-dimov-narodna-sila-prevejdame-vazov-s-idiomite-na-nasheto-liberalno-bezvremie-news_1412000.html", "text": "       Обезличаването и непознаването на трудовете на българските възрожденци ще има фатални последствия за бъдещето на българския народ . Фатални не само за учениците, които, за да поддържат българския дух, е желателно да познават символите на нацията, но и за ролята ни в световното културно наследство, заяви за Георги Димов – председател на движението „Народна сила“. Той е доктор и главен асистент в Институт по балканистика с център по тракология към БАН.   Българският народ и нация, - казва той, са обединени от съзнанието за своята еднаква историческа и културна принадлежност, от общия си език и религия. Този процес протича стотици години, над хилядолетие, и довежда до сформирането на българската народност. Несъмнено сложният етногенезис и \"предопрелението\", историческата съдба на България - като център на православно-византийския свят - я превръщат през Средновековието в носител на културни импулси (дифузия) към държавите на Изток и Запад. Основният принос е в \"старобългарската\" книжнина и разпространението на кирилицата, която  днес се използва (като графична система) от над 300 млн. души по света. Това е неоспоримата роля на България в световната култура и тя е изтъквана неведнъж както от българските, така и от световните учени (Лихачов, Оболенски, Тойнби, Рънсиман и др.).\r\n„Навремето, преди 1989 г., Патриархът на българската литература Вазов беше превеждан на десетки езици. Днес ние го превеждаме с \"идиомите\" на нашето либерално безвремие. Утре ще дойде ред на Паисий Хилендарски и Ботев. Това е абсурдно и ще ни разруши като народ. И тук се питам, толкова ли много се отдалечихме от българските възрожденци и техните идеали...!? Подмяната на културното наследство и разрушаването на паметниците (след идването на \"демокрацията) явно разкриват на практика до каква степен българският народ е оскотял и се е вулгаризирал. България се е превърнала от исторически център в провинция, в държава с т.нар. \"периферен капитализъм\" и култура. Така навремето, след разпада на Римската империя, манталитетът на ромеите през \"тъмните векове\" до такава степен се принизил, че те вече не разбирали значението на оцелелите монументи и трудове от античността. Статуите, арките, релефите и древните автори им вдъхвали единствено страх, понякога омраза и неразбиране - затова ги пренаписвали, превеждали преизползвали или  разрушавали. Историята е циклична и аналогиите от миналото са много, но трябва и да се познават“, смята председателят на движение „Народна сила“.\r\nТой уточнява, че българските възрожденци с делата си са крепителите, стожерите на българската нация. Нациите са \"продукт\" на XIX век, особено на разпада на империите. А самата идея за нация (не само българската) a priori е в противоречие с всякакво съобразяване с модерността.\r\nПо думите му конструкцията на един народ се основава на върховенството на една извънвремева общност. Цялата му легитимност почива върху съхраняването и опазването на неговото културно наследство. Затова не трябва да осъвременяваме нито Паисий, нито Ботев, нито Вазов.\r\n„Затова не бива да деформираме историята, да подменяме вярата, които са резултат от хилядолетен и уникален за нас, българите, процес. По-скоро трябва да се съсредоточим върху световната роля на българската култура, личностите на цар Симеон, епископ Константин Преславски, патриарх Евтимий, Григорий Цамблак, Киприан...Много от тях са непознати в по-широк план, а на някои дори се отрича българския произход. Върху водещата ни роля в Кирилометодиевистиката, българския цивилизационен принос в Европа и т.н. - натам трябва да насочим усилията, вместо да осъвременяваме и пренаписваме \"Под игото“, е категоричен Димов.    Според него, водени от \"личен\" и материален интерес ще унищожим това, което войните, робството и вековете не успяха да заличат.\r\n„А това е наше родно, патримониално наследство и съкровище. Затова и създадохме родолюбиво гражданско движение, надпартийно, което да направи всичко възможно, за да съхрани  (и обедини) българския дух, народ и история. Знам, че пътят пред \"Народна сила\" няма да е лек, но се надявам с общи усилия да успеем. Всичко постигаме с общи колективни средства и усилия. Но явно има и будни българи, които не искат само да \"осребряват\" и девалвират патриотизма, а и да допринесат за българското, за България“, подчертава председателят на движението.\r\nТой е убеден, че всичко е политически театър, субсидии, власт и финансови лобита, понякога трябва морал и висша форма на отговорност към бъдещите поколения. .\r\n„Накрая мога само да кажа: Да живее България! Да се борим за нейното бъдеще и просперитет! Затова всеки е добре дошъл да се включи към нашата кауза и гражданска организация (Народна сила). Нужно е само едно единствено качество - да обичаш родината си България. Единственото, което можем да \"осигурим\" обаче - за разлика от финансовите апетити на днешните \"патриотични\" партии - е моралната и историческа, родолюбива съвест, съзнанието, че си направил нещо за българския народ и България“, каза в заключение д-р Георги Димов. ", "date": "2019.12.03", "title": "Д-р Георги Димов, \"Народна сила\": Превеждаме Вазов с \"идиомите\" на нашето либерално безвремие"}
{"url": "https://www.actualno.com/europe/rumen-radev-bylgarija-trjabva-da-ohranjava-vyzdushnoto-prostranstvo-na-severna-makedonija-news_1412033.html", "text": "      \"Срещата на държавните и правителствените ръководители на страните-членки на НАТО в Лондон дава възможност България да се утвърждава като фактор на стабилност в Югоизточна Европа и да отстоява своя национален интерес\". Това заяви президентът Румен Радев пред журналисти днес, преди да отпътува за срещата на върха. На форума ще бъде отбелязана и 70-годишнината от създаването на Алианса.      „България не трябва да пропуска историческата възможност да охранява въздушното пространство на Република Северна Македония“, подчерта държавният глава. По думите му, докато разговорите в тази насока са били  отлагани от българска страна за „светлото бъдеще“, когато ще имаме ескадрила нови самолети, Гърция е сключила споразумение за тази мисия. „С днешните ни възможности можем да изпълняваме пълноценно тази задача без никакви допълнителни разходи, защото тя се носи от базата за постоянно базиране Граф Игнатиево“, каза Румен Радев.   Президентът припомни срещите си с министър-председателите Кириакос Мицотакис и Зоран Заев през изминалите месеци, на които беше постигнато съгласие за провеждане на среща между министъра на отбраната и началника на обраната на България с техните колеги от Гърция и Република Северна Македония за включването на България в охраната на въздушното пространство на югозападната ни съседка. „Това е не само в наш национален интерес, но и дълг към братска Република Северна Македония и израз на отговорност“, каза още  държавният глава.\r\nПомолен да коментира темите от разговорите на българския министър-председател в САЩ за по-голямо присъствие на силите на НАТО в Черно море и създаването на военноморски координационен център във Варна, Румен Радев заяви, че когато се обсъждат и обявяват такива теми, е много важно да се използва точната терминология. „Това не е нито база, нито е логистична. Решенията не се вземат нито във Вашингтон, нито в Лондон, те се вземат в централата на НАТО в Брюксел. България отдавна е заявила своята позиция“, добави президентът.  Държавният глава отбеляза в отговор на въпрос дали „НАТО е в мозъчна смърт“ по думите на президента Макрон, че ЕС има амбицията да бъде фактор на световната сцена и търси своето място, заедно със САЩ, Русия и Китай. За да се реализира тази амбиция обаче, ЕС следва да има собствен отбранителен потенциал, бързи механизми за изпълнение на тяхното решение, да подхожда не само от позицията на общ пазар, но и на общ политически блок.\r\nИзграждането на съвременни отбранителни способности, финансовите средства, отделяни за отбрана от държавите-членки, засилването на ролята на Алианса в борбата с тероризма, стратегическите приоритети в областта на кибер отбраната, както и политиката на отворени врати на НАТО, ще бъдат сред темите, обсъждани на Срещата на върха.    ", "date": "2019.12.03", "title": "Румен Радев: България трябва да охранява въздушното пространство на Северна Македония"}
{"url": "https://www.actualno.com/politics/rosen-malinov-zaema-mjastoto-na-stefan-danailov-v-parlamenta-news_1411990.html", "text": "      Росен Малинов заема мястото на починалия актьор и депутат от .      Малинов положи клетва днес в парламента, предаде репортер на БГНЕС.   В началото на пленарното заседание беше почетена и паметта на проф. Любен Корнезов, който бе депутат в 7-мото и 41-вото народно събрание. По молба на Крум Зарков, депутатите отдадоха почит със запазване на минута мълчание. ", "date": "2019.12.03", "title": "Росен Малинов заема мястото на Стефан Данаилов в парламента"}
{"url": "https://www.actualno.com/society/dvijenieto-po-am-trakija-e-ogranicheno-zaradi-smjana-na-mantineli-news_1412035.html", "text": "      До 14 часа днес движението при км 192 на автомагистрала „Тракия“ в посока Бургас се осъществява в активната лента поради подмяна на мантинели, съобщиха от АПИ.      Шофьорите да се движат с повишено внимание и съобразена скорост, като спазват пътната сигнализация.    ", "date": "2019.12.03", "title": "Движението по АМ \"Тракия\" е ограничено заради смяна на мантинели"}
{"url": "https://www.actualno.com/politics/valeri-simeonov-denica-sacheva-ne-e-dart-vejdyr-news_1412030.html", "text": "      \"Имам чувството, че присъствам не на избор на министър, а на папа. Защо пак тази истерия? Защо е този негативизъм? Защо е това отрицание? В края на краищата министърът е представител на една от управляващите партии и той е длъжен да изпълнява програмата за управления.       Не му вменявайте чак такива възможности да извършва мащабни вселенски злодейства като Дарт Вейдър \", посочи лидерът на НФСБ Валери Симеонов по време на дебатите по рокадите в кабинета Симеонов.   Той подчерта, че България се управлява от две сили - ГЕРБ и \"Обединени патриоти\". Той посочи, че е нормално е той да бъде одобрен. \"По тази причина сме го одобрили, след като сме направили съответните консултации. Не виждам защо трябва предварително да сме толкова убедени, че този човек, че тази госпожа няма да си свърши работата. Акцентувате върху отделни моменти в нейната биография.\r\nНейни изказвания, които аз не съм проверил. Тя ще бъде министър и ще спазва задължителните изисквания, които са заложени в програмата на това министерство. Тя ще изпълнява решението, което се взима точно от тази политическа коалиция. Искам да успокоя колегите от БСП и ДПС, че никакви залитания няма да има.  Може да бъдете сигурни. Най-малкото поради тази история на \"Обединени патриоти\", в която фигурират две партии. Едната с история повече от 100 години. Ние като коалиия променяме действителността, защото както българите са държавотворен народ, така патриотите са държавотворна политическа сила. На първо място - интересите на държавата\", каза Симеонов.\r\nТой посочи, че в края на 90-те години никой не е говорил за ценностна система, традиции, фолклор, патриотите са водили своята трудна и неблагодарна битка. \"Към настоящия момент доколкото забелязвам всички партии в този парламент са патриоти. Включително и ДПС. И това доживяхме.   Патриотите променят реалността в България. Умеят да наложат това, което трябва да наложат. Същото се отнася и към нашия по-голям партньор ГЕРБ. Приказваха се какви ли не глупотевини. Някой може ли в този момент да отрече, че г-н Томислав Дончев е един истински патриот? Не може. Така ще бъде с г-жа Сачева. Искам да ви обърна внимание на един малък детайл в нейната биография.    Тя е израсла в семейството на един истински патриот, който е положил неимоверни усилия да събере всички исторически сведения от най-дълбока древност и да напише книгата \"Българите са в основата на човешката цивилизация\". Такъв баща няма как да не възпита в патриотизъм своите деца\", допълни още Симеонов. ", "date": "2019.12.03", "title": "Валери Симеонов: Деница Сачева не е Дарт Вейдър"}
{"url": "https://www.actualno.com/america/tajfunyt-kamuri-udari-filipinite-vetrovete-dostigat-235-kmch-video-i-snimki-news_1411974.html", "text": "      Тайфунът \"Камури\" удари сушата в централните Филипини, в южния край на остров Лузон. Около 200 000 жители са евакуирани от крайбрежните и планинските райони поради опасения от наводнения, бурни вълни и свлачища, съобщава BBC.           За момента се съобщава за един загинал, въпреки че разрушенията и наводненията са големи. Има и активирани свлачища заради дъждовете.    Международното летище в Манила затвори за 12 часа от 11:00 във вторник. Всички полети от и за летището са отменени. Пристанищата на островната държава също са затворени.\r\nБурята удари сушата в провинция Сорсогонс с ветрове до 155км/ч, с пориви до 235км/ч.         Има населени места, които са откъснати от света- без комуникации и  пътища, заради свлачища и силните държове. Спасители се опитват да  достигнат до тях, за да проверят дали няма загинали.  Десетки хиляди вече избягаха от домовете си в източната част на страната, където се очакваше тайфунът да удари първи. Но някои решиха да останат въпреки бурята, предава АФП.\r\nКод червено е обявен и за днес за някои части на страната.        Страната е засегната средно от 20 тайфуна всяка година. ", "date": "2019.12.03", "title": "Тайфунът \"Камури\" удари Филипините: Ветровете достигат 235 км/ч (ВИДЕО И СНИМКИ)"}
{"url": "https://www.actualno.com/society/reporteri-bez-granici-shte-izgotvjat-preporyki-za-zakonovi-promeni-news_1412032.html", "text": "       Нужни са ясна пътна карта и промени в законодателството, ако България  иска да се бори за истинска свобода на медиите. Това каза пред  журналисти генералният секретар на \"Репортери без граници\" Кристоф Делоар след продължилата 2 часа среща с премиера Бойко Борисов в Министерския съвет,  предаде репортер на Агенция „Фокус“.      „Не сме съгласни с думите на премиера, че независимостта на   обществените медии в България е на добро ниво“, каза ръководителят   на делегацията на „Репортери без граници“.   Делоар посочи, че трябва да има промени в законодателството, които да  позволят да се създаде по-добра среда за свобода, независимост и  плурализъм на българските медии.\r\n„Имаме нужда от структурни промени, а не само от обещания и поемане  на ангажименти. Трябва да има пътна карта, която да работи за  подобряване на ситуацията. Тя трябва да бъде много по-амбициозна, ако  България иска да подобри индекса си на свободата на медиите в различните  държави, според който страната ви в момента е поставена на 111-то място  в света. Много сме ясни в оценките си и сме конструктивни. Ще отправим  препоръки за структурни реформи“, добави той.  Делоар допълни, че „премиерът Бойко Борисов трябва да покаже истинска готовност за  подобряване на свободата на медиите, той трябва да изиграе тази  историческа роля, трябва да създаде по-добра среда за журналистиката“.\r\nВ страницата си във Facebook Бойко Борисов пък написа:\"Високо ценя диалога с неправителствения сектор по една безспорно значима тема за всяко демократично общество, каквато е свободата на словото. Това заявих по време на срещата ми с генералния секретар на Reporters sans frontières / Reporters Without Borders / RSF Кристоф Делоар. Обсъдихме възможностите страната ни да подобри позицията си съобразно индекса за свободата на пресата, съставян от Репортери без граници. Поканих техни представителите да участват с предложения за законодателни промени, които да гарантират на медиите независимост, а на обществото правото на вярна и точна информираност.\"        Премиерът Бойко Борисов приветства желанието на генералния секретар  Кристоф Делоар за конструктивна съвместна работа в интерес на  създаването на по-добра атмосфера за медиите. Министър-председателят  покани представителите на „Репортери без граници“ да участват с  предложения за законодателни промени, които да гарантират на медиите  независимост, а на обществото правото на вярна и точна информираност, съобщава правителствената пресслужба.\r\nВ рамките на разговора в Министерския съвет премиерът Борисов е запознал Кристоф Делоар с едно от последните решения на кабинета по потношение на печатните издания, а именно държавното едниствено да може да разпространява и продава печатни издания на територията на страната. С този акт на Министерския съвет ще се подобри съществуващата към момента конкуренция на пазара и издателите на печатни произведения ще имат достъп до крайния потребител при предварително оповестени ясни параметри.\r\nМинистър-председателят Борисов е акцентирал и върху значимата роля на медиите в съвременното общество като коректив на управлението. Премиерът отбеляза стремежа на кабинета да реагира своевременно, когато до него достигне сигнал от полето на действие на правителството. Борисов добави също, че негово разбиране е, че свободата на словото трябва да се отстоява като фундаментално конституционно право, включително чрез уважение към журналистическата професия и ненамеса в работата на медиите.    ", "date": "2019.12.03", "title": "\"Репортери без граници\" ще изготвят препоръки за законови промени"}
{"url": "https://www.actualno.com/asia/erdogan-dogovoryt-s-libija-e-suverenno-pravo-na-turcija-news_1411952.html", "text": "      Турция няма намерение да обсъжда с никого въпроси, които са нейно суверенно право. Това заяви президентът на страната Реджеп Тайип Ердоган по повод подписания с Либия меморандум за взаимно разбирателство относно морските зони, предаде РИА Новости.      В края на ноември Турция и Либия подписаха меморандум за сътрудничество във военната област и за взаимно разбирателство относно морските зони. Двата документа предизвикаха сериозни дипломатически спорове. Министрите на външните работи на Египет и Гърция ги определиха като „незаконни”.\r\nМинистър-председателят на Гърция Кириакос Мицотакис заяви, че ще настоява по време на срещата на върха на НАТО в Лондон да бъде изразено неодобрение и Турция да бъде осъдена за своето „провокационно поведение”.   Министърът на външните работи Никос Дендиас каза, че ако посланикът на Либия не представи до петък текста на меморандума, ще бъде обявен за нежелан (persona non grata) и ще бъде принуден да напусне Гърция.  „Ние подписахме с Либия договор в съответствие с международното право. Това е наше суверенно право и няма да дискутираме този въпрос с никого”, категоричен беше Ердоган преди да отпътува за Лондон за срещата на НАТО. Той подчерта, че Гърция може да предприема каквито сметне за необходимо действия, но „Турция също има право да постъпи, както реши”.\r\nГоворителят на Министерството на външните работи на Турция Хами Аксой заяви, че меморандумът е базиран на принципите на международното право, а островите не могат да създават зона на морска юрисдикция извън пределите на териториалните води, отбелязва още БГНЕС.\r\nПосредством това споразумение Турция и Либия категорично заявяват намерението си да не допуснат урегулирането на проблема в Източното Средиземноморие на принципа на „свършения факт”, подчерта още Аксой.     ", "date": "2019.12.03", "title": "Ердоган: Договорът с Либия е суверенно право на Турция "}
{"url": "https://www.actualno.com/politics/ninova-neka-ministrite-objasnjat-zashto-ne-mogat-da-rabotjat-s-biser-petkov-news_1412039.html", "text": "       Искаме всеки един от присъстващите министри да ни запознае защо не може да работи с министър Бисер Петков. Това каза лидерът на БСП Корнелия Нинова по време на дебата по рокадите в кабинета.      \"Уважаеми колеги какво се случи от вчера до днес, откакто беше обявена смяната в кабинета. Първо, вчера се появи прессъобщение, че днес в 12 ч. новият министър ще приеме. 12 ч. мина. Отменете си прессъобщението. Това е дребен детайл към голямото. За пореден път правителството казва на нас, дано да ви е неудобно това, но и на бъгарските граждани - парламентът е нищо. Аз решавам, аз назначавам, аз въвеждам 12.00 ч. Няма никакво значение, че няма такава точка в дневния ред на парламента. Системно в три правителства наред руши институциите\", каза още Нинова.   \"Колеги, вие дали прочетохте решението за смяната на министри. Някъде да сте видели мотиви? Т ук няма нито една дума - мотиви. Единствените думи на премиера за смяната са, че никой министър в кабинета не иска да работи с Бисер Петков. Уважаеми г-н Дончев, по-страшно нещо от високия тон в политиката е мълчанието в политиката . Вашата група мълчи вече час и половина. Г-жо председател искаме всеки един от присъстващите министри да ни запознае с мотивите си, защо не може да работи с министър Бисер Петков\", призова Нинова.\r\nЛидерът на БСП попита дали управляващите са броили колко промени имат в този кабинета. \"От смяната от 19 министри. Почти половината кабинет за три години се превъртя. Осем промени, в предишните имаше мотиви. Бяха или за корупция, или поради некомпетентност. Какво означава това? Половин министерски съвет сменен за три години поради съмнения за корупция. Това означава - некадърност на този екип, която поражда нестабилност в държавата. Вие ги сменяте тези министри като носни кърпи.   По този начин се опитвате да отпушите напрежение, за да не стигне въпросът до първия, но първия винаги носи отговорност\", каза Нинова. Според нея проблемът не е в кадрите, а системен . \"Той е в това, че цели системи са в колапс в България. Като Кирил Ананиев смени Николай Петров какво се промени в здравеопазването към по-добро. Освен, че последният месец започнаха да затварят болници . Здравната реформа я няма никаква. Какво се промени? Става по-лошо? Какво стана, когато Росен Желязков смени г-н Москавско - тол системата е в пълен провал \",попита още Нинова. \"Какво значение имат кадровите промени, когато е сбъркан моделът \", заяви Нинова. \"Казвате управляващите, че тя ще изпълнява програмата на правителството. Тогава е излишно да ви питам - ще има ли преизчисляване на пенсиите. Ням а да има, защото правителството на Борисов го няма в програмата си.        Ще се направи ли минималната пенсия 300 лв. Не, няма, защото в програмата го няма.  Пише ли в програмата на ГЕРБ, че ще въвеждате противоконституционната джендъридеология. Не, но тя я въвеждаше като зам.-министър на образованието.  Пише ли, че ще прехвърляте част от грижите за нашите даца на НПО срещу тлъсто заплащшане. Не, не пише. В Конституцията пише, че това е грижа на държавата. Във вашата програма не го пише, но тя го правеше. Въпросът е риторичен, отговорът вие ще си го дадете\", заяви Нинова.\r\nЛидерът на БСП Подчерта, че поредната кадрова промяна не решава нито един проблем, а се прави за да се изкара мандата. \"Кадровата промяна е агония за правителството. По-лошо тя е несигурност за страната, колапс за цели системи и агония на българския народ\", завърши изказването си Корнелия Нинова.       ", "date": "2019.12.03", "title": "Нинова: Нека министрите обяснят защо не могат да работят с Бисер Петков"}
{"url": "https://www.actualno.com/politics/deputat-ot-gerb-otstraniha-ninova-za-korupcija-prez-2007g-tja-go-obvini-v-lyja-news_1412045.html", "text": "       Никой не излезе да обясни защо отстраниха Корнелия Нинова за корупция през 2007 г .Това каза народният представител от ГЕРБ Лъчезар Иванов в реплика на Корнелия Нинова по време на дебата по рокадите в кабинета.      \"Когато през 2013 г. вие бяхте председател на Социалната комисия, какви предложения направихте? С какво оставихте диря след като бяхте председател на Социалната комиися. Вторият ви въпрос, понеже говорите за корупция и обяснение, искам да ви задам следния въпрос.    Когато ви отстраниха през 2007 г. никой не излезе от тази трибуна да обясни защо ви отстраниха за корупция\", каза Иванов.\r\nТой посочи, че никой не е обяснил защо тя е била отстранена. \"Тъй като в днешния ден вие тази оставка я превърнахте в една политическа кампания, като една социална партия някак не ви отива, тъй като през всички тези три мандата, ГЕРБ подобрява социалната политика. Днес гражданите на България имат много по-големи социални придобивки\", подчерта още Иванов.  \"В заключение искам да кажа още нещо. Правителстовто на ПП ГЕРБ и г-н Борисов се стреми с кадри, които променя да подобри своето управление, за да може да имаме и четвърти мандат\", каза още Иванов.\r\n\"Да се обърна към ПП ГЕРБ и да честитя нейния рожден ден\", добави още Лъчезар Иванов.    Има съдебно решение, че не съм уволнявана за корупция - управляващите да спрат да потварят тези мантри. Това каза лидерът на БСП Корнелия Нинова по време на дебата по рокадите в кабинета.    \"На г-н Лъчезар Иванов ще кажа същото като на г-н Симеонов. Четете ги тези съдебни решения бе колеги. Имам и такова, че не съм уволнявана за корупция. Ще ви го предоставя лично, за да спрете да повтаряте тези мантри постоянно. Имам решение на съда, че съм невинна по този казус. \"Какво сме направили като управляващи и аз като председател на Социална комисия? Много ви е къса паметта, но за много кратко време увеличихме минималната заплата, броят на семействата, които получават социални помощи, обезщетението на дете за една и две години\", изброи Корнелия Нинова. Тя посочи, че БСП е замразила стажа и възрастта за пенсиониране. \"Вършили сме си работата, както сме я разбирали\".\r\n\"Вие не само, че не събирахте подписи, вие просто я приехте в Министерски съвет. Има решение на МС, че сте я приели и я внасяте в парламента. Това не е ли досаттъчно ясен акт, че правителството на Борисов прие Истнабулската конвенция. Когато видя обществения отзвук, тогава я оттегли \", каза Нинова. ", "date": "2019.12.03", "title": "Депутат от ГЕРБ: Отстраниха Нинова за корупция през 2007г., тя го обвини в лъжа"}
{"url": "https://www.actualno.com/politics/gerb-i-bsp-v-spor-podmenja-li-se-istorijata-v-uchebnicite-news_1412054.html", "text": "      За пореден път Корнелия Нинова се опитва да манипулира българските граждани по изключително чувствителни теми . Това каза председателят на Образователна комисия и депутат от ГЕРБ Милена Дамянова в реплика към Корнелия Нинова по време на дебата по рокадите в кабинета.      \"Ще припомня, че не парламентарната група на ГЕРБ задаваше въпроси на г-жа Сачева за Истанбулската конвенцията и не ние събирахме подписи\", каза още Дамянова.   Тя попита дали знае как се изработва и как се приема учебна програма по даден учебен предмет. \"Знам, че ще се затрудните, а колегите, които са от сферата са твърде на задните редове, за да могат да ви подскажат. Учебната програма, г-жо Нинова се изработва от преподаватели във висши училища, експерти . Те участват в работните грпи. След това тази учебна програма се публикува за обществено обсъждане. Няма как г-жа Сачева сама да е променила някоя учебна програма тихомълком, на тъмно \", допълни още Милена Дамянова. Тя заяви, че не знае за промени в учебните програми, за които говори Корнелия Нинова.  Лидерът на БСП отговори на Милена Дамянова и посочи, че не е казвала, че българските учебници се правят на тъмно. \"Казах, че е подменяно съдържание на българска история в учебниците . Вместо да ми обяснявате процедурата, идете при онези родители, които протестират. Идете при онези директори на училища, които вие много добре знаете, че идваха тук и ни предоставиха джендър анкетата, учебниците, в които български класици отпадат.    Спорът в тази зала не е между нас или вас само, той е отзвук на обществените отношения. Той трябва да е отговор на тези хора отвън, които ни гледат тук.Кажете на тези хора, които протестират това, което казвате на мен тук, да видим как ще ви разберат и дали ще ви разберат? Идете им кажете, че някой ги е довел и организирал.     Престанете да обиждате интелигентния български народ. Щом някой е против правителството, значи някой го е довел. Щом някой има различно мнение, значи трябва да ходи в затвора. Тази пълзяща пълна диктатура дотук ни дойде. Никой няма право на протест, защото някой го бил организирал\", заяви Нинова. Според нея, ако изборите са били честни, конфигурацията в парламента е нямало да бъде същата. ", "date": "2019.12.03", "title": "ГЕРБ и БСП в спор подменя ли се историята в учебниците"}
{"url": "https://www.actualno.com/burgas/eto-kakvo-shte-e-bezplatno-v-burgas-na-nikulden-news_1412038.html", "text": "      Празничният ден за Бургас – Никулден ще бъде неучебен, обявиха от Община Бургас. Заповедта на кмета Димитър Николов е за всички училища на територията на общината, за да могат децата да се включат в събитията и да усетят празничната атмосфера.      Принос към доброто настроение има и общинският превозвач \"Бургасбус\". На 6 декември автобусите в градския транспорт ще возят безплатно от 16.00 часа до последните редовни курсове за деня . Призивът към бургазлии е, да оставят автомобилите пред домове и да се включат във веселбата. На този ден Синята зона също няма да работи. Големият празничен концерт на площад \"Тройката\" започва в 17.30 часа. Светлините на елхата, която се намира на площад „Тройката“, ще бъдат пуснати в 18.00 часа.\r\nНа 6 декември ден на отворените врати ще има във всички градски музеи и Регионална библиотека „Пейо Яворов“. От 9 до 16 часа всеки, който желае може да разгледа безплатно интересните експозиции на Археологическия, Историческия, Природонаучния и Етнографския музей. В регионалната библиотека \"Пейо Яворов\" на улица \"Алеко Богориди\" само в петък в споменатите часове, може да се извади безплатно едногодишна читателска карта. разговаря с директора на библиотеката Яна Кършийска за пояснение: “Таксата за библиотеката е всъщност заради консумативите, които се използват при ваденето на документа и по регистрацията на читателите. В случая на Никулден това ще бъде безплатно и цяла година ще могат да ни посещават. Ще се радваме да дойдат много хора“.   На Никулден входът е свободен и за Авиомузея в квартал Сарафово\", \"Акве Калиде\" където ще има 3Д прожекция в Сюлеймановата баня, БХГ \"Петко Задгорски\" и галерия \"Георги Баев\".       ", "date": "2019.12.03", "title": "Ето какво ще е безплатно в Бургас на Никулден"}
{"url": "https://www.actualno.com/balkani/kosovo-se-otkacha-ot-energijnata-mreja-na-syrbija-vryzva-se-s-albanskata-news_1411978.html", "text": "      Косовските и албанските електроразпределители KOСТТ и ОСТ подписаха споразумение в Тирана за създаване на , която ще сложи край на десетгодишната зависимост на Косово от електрическата мрежа на Сърбия, съобщават косовските медии, цитирани от БГНЕС.      Споразумението е подписано със знанието на Европейската мрежа от оператори на преносни системи (EМОПС) и се очаква да влезе в сила през април 2020 година.   Все още няма коментар от официален Белград.\r\nИзпълнителният директор на KOСТT Илир Шала заяви, че с подписването на споразумението „Косово ще се откъсне от електромрежата на  Сърбия (EMС) и ще стане част от OСТ“.  „ Това е историческо споразумение за Косово и КОСТТ, защото досега като КОСТТ, ние бяхме част от регулаторния блок на ЕМС (Сърбия, Черна гора и Северна Македония). С подписването на споразумението и прилагането му през април 2020 г. определено и ще станем част от регулаторния блок с Албания“, каза Шала.\r\nИзпълнителният директор на OСТ Скерди Дренова заяви, че споразумението \"създава благоприятни условия за оптимално използване на производствените ресурси в рамките на блока\", съобщават косовските медии.   Сърбия и Косово подписаха договор  за управление на електрическата мрежа през 2015 г., но споразумението така и не влезе в сила. Двете страни са придобили мрежата на Косово, изградена, докато Косово е било част от Сърбия.     ", "date": "2019.12.03", "title": "Косово се откача от енергийната мрежа на Сърбия, връзва се с албанската "}
{"url": "https://www.actualno.com/analysis/rusija-syzdava-alternativa-na-nenadejdnata-uikipedija-news_1411983.html", "text": "      Русия ще създаде нов електронен сайт на своята Голяма руска енциклопедия, след като президентът Владимир Путин каза, че Уикипедия е ненадеждна и трябва да бъде заменена, предаде Ройтерс.      Новият сайт ще гарантира на хората, че ще намират \"надеждна и постоянно обновяваща се информация от научно проверени източници на знания\", се казва в правителствено разпореждане, подписано от руския премиер Дмитрий Медведев. С него Медведев нарежда също да се създаде национален научно-образователен център \"Голяма руска енциклопедия\".   Миналия месец Путин предложи Уикипедия - онлайн енциклопедия със свободен достъп, която всеки може да допълва и редактира - да бъде заменена с електронна версия на Голямата руска енциклопедия, приемник на Голямата съветска енциклопедия.\r\n\"Това, във всеки случай, ще е надеждна информация, поднесена в съвременен вид\", отбеляза тогава президентът.  През 2015 г. руските власти блокираха за кратко рускоезичната версия на Уикипедия заради статия с информация за канабиса, тъй като законодателството забранява сайтове, които пускат публикации, свързани с наркотиците.\r\nОсвен това Москва въведе по-строг контрол върху руския сегмент от интернет, за да може той да функционира дори ако бъде отрязан от глобалната инфраструктура.   Голямата руска енциклопедия (Большая российская энциклопедия) вече съществува в базисен електронен формат.    Новият интернет портал ще струва около 2 милиарда рубли (31 милиона долара), съобщи на 21 ноември отговорният редактор на издателство \"Голяма руска енциклопедия\" Сергей Кравец. ", "date": "2019.12.03", "title": "Русия създава алтернатива на ненадеждната Уикипедия"}
{"url": "https://www.actualno.com/europe/nato-navyrshva-70-godini-liderite-obsyjdat-ima-li-bydeshte-news_1411977.html", "text": "      Започва , която съвпада със 70 годишния юбилей на Алианса. Във форума участват лидери от всички 29-страни членки на военния блок, сред които и президентът Румен Радев. В българската делегация са и вицепремиерите Екатерина Захариева и Красимир Каракачанов в качеството им на министри съответно на външните работи и на отбраната.      В Лондон и съпругата му Десислава Радева ще участват в прием, даван от Нейно Величество Елизабет II – кралица на Обединеното кралство Великобритания и Северна Ирландия, в чест на държавните и правителствени ръководители на страните-членки на НАТО и техните съпруги. В рамките на различни формати българският президент ще разговоря с министър-председателя на Великобритания Борис Джонсън, както и с президента на САЩ Доналд Тръмп.   На срещата на върха президентът Румен Радев ще произнесе кратко слово и ще има и двустранни разговори с двама лидери - със словашкия президент Зузана Чапутова и с испанския премиер Педро Санчес.\r\nБритански медии отбелязаха в навечерието на срещата, че България е станала последната от само 9 от общо 29-те страни-членки на НАТО, които са изпълнили критерия да заделят 2 процента от Брутния вътрешен продукт за отбрана.  НАТО е с репутацията на най-голям и мощен военен съюз в историята. Алиансът обаче посреща своята 70-а годишнина в труден момент. Юбилеят е помрачен както от , така и от сериозните предизвикателства, пред които е изправена като гарант на мира и сигурността, отбелязват коментатори.\r\nДискусиите, встрани от протоколното събитие, се очаква да бъдат фокусирани върху променящите се геополитически отношения и трудните въпроси около единството на съюза и неговото бъдеще.   Френският президент Еманюел Макрон разгорещи страстите миналата седмица с изявление, че и че „трябва да се пробуди“. Тази реплика на Макрон на немалка част от съюзниците, но бе посрещната с . Отношенията с Русия са сред най-наболелите проблеми и вероятно ще бъдат обсъдени на допълнителни разговори в рамките на срещата. От друга страна операциите на Турция, която е член на НАТО, в Северна Сирия, не срещат одобрението на много страни.    Остовните теми за разговори на върха ще бъдат единството на Алианса и неговото бъдеще и стратегическите геополитически предизвикателства пред НАТО.\r\nСред въпросите, които ще бъдат разисквани в кулоарите на срещата в Лондон, е изграждането на 5G мрежата в Европа.\r\nПрезидентът на САЩ  Доналд Тръмп пристигна в Лондон и няма да пропусне отново да заяви на европейските си съюзници . Като част от търговската война между Съединените щати и Китай се разглежда и спора между компанията и американската Федерална комисия по съобщенията, която ограничи нейния бизнес с малкото останали ѝ американски клиенти. Посланикът на САЩ в ЕС Гордън Саундланд беше категоричен, че Вашингтон не може да поддържа тесни връзки с европейските си партньори в чувствителни области, като сигурност, отбрана и телекомуникации, докато не се откажат окончателно от Huawei.   В същото време британските служби предупреждават, че Huawei  е потенциално опасен партньор за ЕС заради подозренията, че шпионира за китайските власти. Германия все още не е изключила китайската компания от списъка с фирми за изграждането на 5G мрежата в страната. Темата разделя коалиционното правителство в Берлин. Канцлерът Меркел наскоро излезе с предложение, ЕС да създаде своя служба за сертифициране и надзор на новата комуникационна мрежа, но на практика става дума за дейността на Huawei  в Европа. ", "date": "2019.12.03", "title": "НАТО навършва 70 години, лидерите обсъждат има ли бъдеще"}
{"url": "https://www.actualno.com/society/zapochva-akcija-sreshtu-parkirane-na-mesta-za-hora-s-uvrejdanija-news_1411933.html", "text": "      Специализирана полицейска операция срещу паркирането на места за хора с увреждания започват от днес пътните полицаи, съобщи МВР..      Акцията,  част от календара на Европейската мрежа на службите на Пътна полиция (TISPOL), е вече в сила - от 6.00 часа тази сутрин и ще продължи до 6 часа на 4 декември.   В рамките на акцията екипите на \"Пътна полиция\" ще осъществяват контрол в населените места с акцент паркинги пред обществени сгради, търговски обекти, пазари и други, предназначени за паркиране и престой места на пътни транспортни средства на хора с трайни увреждания.\r\nАналогични действия се провеждат във всички страни-членки на ЕС.   ", "date": "2019.12.03", "title": "Започва акция срещу паркиране на места за хора с увреждания "}
{"url": "https://www.actualno.com/cinema/chuj-me-sys-syrceto-bylgarsko-kino-za-gluhite-hora-news_1411993.html", "text": "      Знаете ли, че глухите хора в България нямат достъп до българското кино? Българските филми не разполагат със субтитри на български език, практика установена в разпространението на кино и телевизия по цял свят. “ЧУЙ МЕ СЪС СЪРЦЕТО”- българско кино за глухите хора, е инициатива за промяна и развитие в посока достъпността на българското кино за глухите хора в България. Идеята за инициативата е на Боряна Гюрова. Реализацията е поела Виктория Радославова, а работната група са Боряна Гюрова, Ашод Дерандонян от фондация “Заслушай се” и Митко Якимов, глух актьор.      Инициативата стартира през януари, с пет български филма, на които да бъдат произведени субтитри на български език. За всеки филм ще бъде осъществена прожекция в Дом на киното, след която публиката ще има възможност да се срещне с част от екипа на всеки филм и да зададе своите въпроси към режисьора, актьорите и творческия екип.\r\nПървите пет филма, подкрепили инициативата са Воевода, на режисьора Зорница София; Тилт,на режисьора Виктор Чучков-син, Слава, на режисьорите Кристина Грозева и Петър Вълчанов; Посоки, на режисьора Стефан Командарев и Възвишение на режисьора Виктор Божинов.   В подкрепа на инициативата се присъединява и фондация “Не мигайте пред българското кино” от която очакваме селекция на късометражни филми, които да се сдобият с български субтитри. Българска национална филмотека също ще се включи в инициативата, започвайки от пет класики на българското кино. Плановете на инициативата са свързани със създаването на колкото се може по-богата колекция от субтитрирани филми. Глухите хора в България трябва да имат равен достъп до кино изкуството, както във възможността за гледане на кино, така и във възможностите за работа в сферата на кинопроизводството. Инициативата ще работи в посока субтитрирането на българските филми да се превърне в редовна практика, а прожекциите и броя филми да се увеличават. В бъдещите планове влиза и организирането на прожекции във Варна, Бургас, Пловдив, Плевен, Стара Загора и Търговище.\r\nДопълнителни материали:\r\n*Фейсбук страница -        ", "date": "2019.12.03", "title": "Чуй ме със сърцето - Българско кино за глухите хора"}
{"url": "https://www.actualno.com/politics/parlamentyt-vkluchi-v-dnevnija-si-red-rokadite-v-kabineta-news_1411987.html", "text": "      Народното събрание включи в дневния си ред рокадите в кабинета. Точката за персонални промени в състава на Министерски съвет бе включена по предложение на председателя на парламенат Цвета Караянчева.      \"За\" предложението гласуваха 122, \"против\" - 27 и \"въздържали се\" - 51, с което то бе прието.   Депутатите трябва да гласуват проекта на решение за оставката на Бисер Петков като министър на труда, социалната политика и да изберат на негово място Деница Сачева.\r\nВ пленарна зала са вицепремиерът Томислав Дончев, вицепремиерът Марияна Николова министърът на туризма Николина Ангелкова,на културата Боил Банов, на енергетиката Теменужка Петкова и други.   ", "date": "2019.12.03", "title": "Парламентът включи в дневния си ред рокадите в кабинета"}
{"url": "https://www.actualno.com/starazagora/podpiska-za-pameten-znak-na-maestro-dimityr-dimitrov-v-stara-zagora-news_1412009.html", "text": "      По повод отбелязването на , дългогодишен главен диригент и директор на Държавна опера - Стара Загора, стартира . Тя е инициирана от Съюза на учителите ветерани в Града на липите.      До края на седмицата документът може да бъде подписан в билетната каса на операта, за да бъде внесена след това за разглеждане от комисиите в общинския съвет.     ", "date": "2019.12.03", "title": "Подписка за паметен знак на маестро Димитър Димитров в Стара Загора "}
{"url": "https://www.actualno.com/plovdiv/premahnaha-sporna-bariera-na-grebnata-baza-v-plovdiv-snimki-news_1411985.html", "text": "      Свободен е вече достъпът към Младежкия център на Гребната база през улица „Ясна поляна“. Досега откъм стадион „Пловдив“ имаше бариера и такса два лева за влизащите в зоната автомобили.       Съоръжението беше демонтирано, след като областният управител Дани Каназирева внесе в Община Пловдив правно становище, че заграждането на улицата е незаконно. Новият кмет Здравко Димитров и неговият заместник по транспорта Тодор Чонов реагираха веднага, като разпоредиха бариерата да бъде премахната. Според Дани Каназирева бариерата е поставена незаконосъобразно, тъй като улицата е публична собственост и не може да се прегражда. През  пролетта бяха събрани стотици подписи на граждани с искане за отваряне на улица \"Ясна поляна\". Според областния управител липсва решение на Общинския съвет за ограничаването на достъпа.   „Таксата от два лева за вход на улицата също не фигурира в общинската наредба. Парите са събирани без правно основание, тъй като в приложението към  общинската наредба не е посочена улица \"Ясна поляна“, допълва Дани Каназирева. ", "date": "2019.12.03", "title": "Премахнаха спорна бариера на Гребната база в Пловдив (СНИМКИ)"}
{"url": "https://www.actualno.com/curious/nad-50-prikazki-za-gotvene-v-naj-novata-iznenada-na-lidl-news_1411988.html", "text": "      В навечерието на най-семейния празник – Коледа, Lidl ще зарадва своите клиенти с традиционни български рецепти, събрани в специалното издание „Любимо от родната кухня с Манчев и Шишков“. През декември веригата ще даде възможност на своите потребителите да се сдобият с новата книга, представяща не само рецепти, а истории за родната кухня, събрали интересни факти и легенди около произхода на всяко ястие.      В периода от 2 до 22 декември при пазаруване в търговската мрежа на Lidl за всеки 25 лв. от стойността на покупката в една касова бележка клиентите ще получават по 1 точка, а при 5 събрани точки ще могат да се сдобият с книгата „Любимо от родната кухня с Манчев и Шишков“. Повече информация и пълните условия на активацията могат да бъдат открити на .\r\nВ книгата всички потребители ще могат да открият как да приготвят ястия от традиционната национална кухня, както и споделени рецепти, предавани поколения наред в родове от различни региони в страната. „Любимо от родната кухня с Манчев и Шишков“ е създадена под редакцията на Мария Маркова, гл. ас. д-р към Института за етнология и фолклористика с Етнографски музей към БАН, която представя и историята на основните продукти и продуктови групи, известни в България от векове.\r\nВсяка рецепта е придружена от етнографска бележка с информация за произхода на ястието или продуктите, използвани в него. Написани увлекателно и придружени с изящни фотографии, рецептите са превърнати в истински приказки за готвене. Сред тях има отдавна забравени български ястия като барабойника, суджучената каша, белия мъж, петмеза от круши, както и любимите традиционни гозби като пататник, чомлек и добруджанска яхния, които оживяват през кулинарния прочит на Шеф Иван Манчев и шеф Таньо Шишков. През топлината на домашния уют, пресъздаден на страниците на книгата, читателите ще могат да надникнат далеч назад към корените на българското и да научат повече за традициите ни.  В новата книга Лидл България представя и едни от найуспешните български производители, с които компанията работи в посока съхраняване и развиване на родните вкусове и продукти. Репортажните фотографии от срещите между шеф-готвачите и производителите разнообразие от автентични български продукти, отглеждани с любов и отговорност у нас. Компанията активно работи съвместно с български производители за разработване на местни продукти, защото вярва, че качествените локални продукти са в основата на любимите ни родни ястия.       ", "date": "2019.12.03", "title": "Над 50 \"Приказки за готвене\" в най-новата изненада на LIDL"}
{"url": "https://www.actualno.com/politics/zarkov-prof-kornezov-si-otide-no-vjarvame-che-povedenieto-mu-shte-ostane-model-na-podrajanie-news_1411991.html", "text": "      Проф. Любен Корнезов си отиде, но вярваме, че поведението му ще остане модел на подражание.      Това каза зам.-председателят на ПГ на „БСП за България“ Крум Зарков в процедура.   „Напусна ни стожер на парламентаризма, един от създателите на Конституцията на Република България“, каза още Зарков. По думите му неведнъж проф. Корнезов е озарявал пленарна зала.\r\nСлед изказването Народното събрание почете с едноминутно мълчание паметта на проф. Любен Корнезов.  Предложението направи именно зам.-председателят на ПГ на \"БСП за България\" Крум Зарков. След минутата мълчание председателят на парламента Цвета Караянчева каза: \"Поклон пред паметта му\".\r\nПроф. Любен Корнезов си отиде от този свят на 30 ноември 2019 г. Проф Корнезов е юрист по образование. През житейският път той е бил съдия в Конституционния съд, зам.-министър на правосъдието, депутат във Великото Народно събрание (1990 – 1991 г.) и заместник-председател на Комисията по изработването на Конституцията на Република България от 1991 г., зам.-председател на 38-то Народно събрание и др. ", "date": "2019.12.03", "title": "Зарков: Проф. Корнезов си отиде, но вярваме, че поведението му ще остане модел на подражание"}
{"url": "https://www.actualno.com/crime/zasedanieto-sreshtu-sobstvenika-na-tad-group-prodyljava-na-5-dekemvri-news_1411970.html", "text": "      Апелативният специализиран съд не разгледа днес мярката за неотклонение на собственика на „ТАД Груп” Иван Тодоров, предаде БГНЕС.      Заседанието е отложено за 5 декември. В съда днес не се яви обвиняемия.   Тодоров, който е обвинен в подбудителство за кибертероризъм за атаката срещу НАП, се намира в ареста с най-тежката мярка за неотклонение от лятото до сега. Освен това другото му обвинение е за организирана престъпна група с користна цел, на която е ръководител. В нея участници са търговският директор на фирмата Георги Янков и служителят Кристиян Бойков.\r\nПрез юли базите с лични данни на НАП бяха пробити от хакери и ЕГН-та, имена и адреси на 5 милиона българи бяха откраднати.  В края на месец август Комисията за защита на личните данни глоби Националната агенция по приходите с 5.1 млн. лв. НАП оспори наказателното постановление.\r\nВ парламента беше създадена Временната комисия за проверка на източването на данните от приходната администрация. ", "date": "2019.12.03", "title": "Заседанието срещу собственика на TAD Group продължава на 5 декември"}
{"url": "https://www.actualno.com/politics/borisov-13-godini-gerb-e-alternativa-na-ruhnalata-bankova-sistema-i-sysipanata-ikonomika-news_1411994.html", "text": "      Честит рожден ден, ГЕРБ! Благодаря на всеки един от вас за усилията и отдадеността. За 13 години получаваме доверието на българските граждани 13 пъти. Това доверие не ни главозамайва, а ни мотивира да сме още по-близо до хората и проблемите им. Затова хората ни вярват. С годините обаче растат и критериите им към нас. Това изисква да сме по-добри с всеки изминал ден. В партията винаги е имало и ще има място за честни и трудолюбиви хора. Това написа премиерът и лидер на ГЕРБ - Бойко Борисов, който честити рождения ден на партията на страницата си във Facebook.      \"През годините доказахме, че сме си научили уроците. Всеки, който преминава моралните стандарти в партията, понася своите последствия, без значение на каква позиция се намира. Като демократична партия ние изцяло се доверяваме на гласа на хората. Те ясно показаха на местните избори къде се управлява безпринципно. Затова където трябваше направихме промени, реформирахме цели структури. Вярваме, че промените са за добро и новите лица в партията ще я отворят още повече към гражданите. Затова Политическа Партия ГЕРБ я има - да сме близо до хората, да вземаме присърце проблемите им и да ги решаваме\", написа още Борисов.   \"13 години ГЕРБ е алтернатива на рухналата банкова система, спрените европейски пари и съсипаната икономика. За разлика от тези преди нас ние харчим само толкова, колкото изкарваме. За поредна година вдигаме с 10% доходите. Ударното модернизиране на инфраструктурата в цялата страна и добрите условия за бизнес привиличат инвеститорите, строят се заводи и в тях се дават европейски заплати. На пенсионерите за осма поредна година даваме коледни и великденски надбавки. Също така увеличаваме и месечните им възнаграждения.\r\nБлагодаря още веднъж на хората за вярата в нас и за простените грешки. Най-добрият начин да им се отплатим е с работа, работа, работа\", завърши премиерът.   ", "date": "2019.12.03", "title": "Борисов: 13 години ГЕРБ е алтернатива на рухналата банкова система и съсипаната икономика"}
{"url": "https://www.actualno.com/politics/ot-ataka-pitat-dali-denica-sacheva-podkrepja-zakona-za-socialnite-uslugi-i-istanbulskata-konvencija-news_1412005.html", "text": "      Ние от \"Атака\" ще гласуваме против Деница Сачева за министър, поне докато не отговори дали подкрепя Закона за социалните услуги и Истанбулската конвенция.      Това каза народният представител от „Атака“ Десислав Чуколов по време на дебатите по рокадите в кабинета.   „Сега разбрах, че тази сутрин е имало някакъв коалиционен съвет, където е обсъждана кандидатурата на г-жа Сачева“, каза Чуколов.\r\nТой посочи, че кандидатът за поста министър на труда и социалната политика Деница Сачева трябва да отговори на въпроси за Истанбулската конвенция.  „Позицията на „Атака“ е ясна ние настояваме Законът за социалните услуги да бъде отменен.\r\n„Искаме да чуем и позицията на г-жа Сачева. Също така за Истанбулската конвенция“, допълни още депутатът. ", "date": "2019.12.03", "title": "От \"Атака\" питат дали Деница Сачева подкрепя Закона за социалните услуги и Истанбулската конвенция"}
{"url": "https://www.actualno.com/burgas/kak-da-poznaem-prjasnata-riba-i-kolko-struva-tja-v-burgas-news_1411992.html", "text": "      Българската агенция по безопасност на храните извършва традиционните проверки преди Никулден. Обект на акцията са местата за търговия с риба и рибни продукти, заведенията за хранене, обектите за отглеждане на аквакултури, пазарите и борсите в цялата страна. Проверките се извършват съвместно със специалисти от Изпълнителната агенция по рибарство и аквакултури и Комисията за защита на потребителите. Те проверяват и документите на фирмите и търговците, които продават рибни продукти. Основно внимание се обръща на хигиената, правилното съхранение и етикетиране.       БАБХ призовава хората да купуват риба от регистрирани обекти, за да не излагат на риск здравето си и да не помрачат празника и семейната трапеза.\r\nПри съмнения за безопасността на храната потребителите могат да подават сигнали онлайн през сайта на Агенцията или на телефон 0700 122 99 . Специалистите съветват при покупка да се гледат люспите. На прасната риба те са блестящи, плътно залепени за тялото. Хрилете имат розово-червен цвят, а очите трябва да са бистри. При натискане с пръст по тялото, вдлъбнатината трябва да изчезне бързо.  В Бургас вече се забелязва оживление в магазините за риба.\r\nРепортер на потърси мнението на купувачи на риба, за да разбере, спазват ли правилата при покупка на морски деликатеси:\r\n„За мен още е рано да купувам. Искам рибата да е прясна и затова ще я взема в последния момент“    „Гледам за качеството, но и цената. Нали знаете какво става по празниците, вдигат цените на стоките“\r\n„Купувам само от места, където съм сигурен, че рибата е прясна, от години само от един търговец. Знам от къде му носят стоката и кога идва, на това разчитам“\r\n„За Никулден обикновено взимам шаран, тя е сладководна и мисля, че по-лесно се разбира, ако е застояла, но пак трябва да се внимава“\r\n„Аз ще пържа чернокоп за Никулден“\r\n„Вече съм си купил шаран и зарган имам и сафрид. Спазвам правилото да има риба с люспи на масата“   „Гледам по очите дали е прясна рибата, много е важно“\r\nДни преди денят на Св. Николай Чудотворец в магазини и по пазарите за риба в Бургас се предлага голямо разнообразие на риба и на различни цени. Живият шаран се продава за шест лева на килограм, има и на шайби, който струва 12 лева.\r\nЧернокопът и барбунът се търгуват за 6 лева, грацата е 3 лева, а сафридът 5, пъстървата 10, ципурата и лавракът са по 11 лева килото. „Има хора за всичко, едни харесват шаран, други морски риби. Моите наблюдения са, че се купува според портмонето“, споделя Надежда, която от години е продавач на риба. „Ако хората имат пари, ще купят, ако нямат...Няма увеличение в цените на рибата от миналата година, нито са паднали нито са се вдигнали“, добавя търговката. Особено засилен е контролът на продажбата на риба на нерегламентирани места. От такива тържища специалистите съветват да не се купуват морски продукти. ", "date": "2019.12.03", "title": "Как да познаем прясната риба и колко струва тя в Бургас?"}
{"url": "https://www.actualno.com/starazagora/kazanlychani-za-sedma-godina-podarjavat-koleda-na-deca-v-nujda-news_1411996.html", "text": "      Под мотото „ Заедно да подарим по една вълшебна коледна приказка !” в Казанлък се обединяват, за да подарят Коледа на деца в нужда. За седма поредна година в града са поставени вълшебни елхи от сдружение „Бъдеще за децата\". На тях са закачени историите на повече от 180 деца, от които може да се разберат историите за тях и семействата им, както и за какъв коледен подарък мечтае детето.      До 16 декември желаещите да помогнат в\" Акция Дядо Коледа\" могат да намерят елхите в Инфо-център Казанлък на ул. „Искра“ 4, в магазин „Вимакс\" и в Арсенал АД, Завод 6, Цех 120 могат, за да разберат историите. С номера на историята подаръкът ще достигне до конкретното дете. Присъединяването към инициативата вече са заявили и служителите на хотел в Павел баня, които ще си изберат история на дете в риск, за да помогнат на него и семейството му да отпразнуват Коледа.\r\nСлед като се вземе пликът с историята от елхата и се купи подходящ подарък, номерът от плика се залепя на опаковката и пакетът се слага под елхата, от която е взет пликът. Могат да се дарят подаръци за повече от едно дете. Коледната играчка към плика е спомен за дарителя за жеста към детето и семейството му.\r\n„Акция Дядо Коледа” се реализира с подкрепата на община Казанлък и магазин \"Вимакс\". За  празника екипът на сдружение „Бъдеще за децата“ има още две инициативи - дарителска кампания в партньорство с община Казанлък и участие в Коледния базар. На него ще представят работилниците по проект „Социално включване чрез заетост“, който се финансира от Оперативна програма „Развитие на човешките ресурси“ и се съфинансира от Европейския съюз чрез Европейския социален фонд   ", "date": "2019.12.03", "title": "Казанлъчани за седма година подаряват Коледа на деца в нужда"}
{"url": "https://www.actualno.com/health/nevrohirurgyt-doc-zafer-toktash-konsultira-bezplatno-vyv-varna-news_1411683.html", "text": "      На 13-14 декември 2019 г. във Варна ще гостува авторитетният турски неврохирург доц. д-р Зафер Оркун Токташ. Топ специалистът с пациенти от цял свят, включително и България, е известен с успехите си при операции на гръбначния стълб и мозъчни тумори. Той ще даде безплатни консултации в морската столица по покана на Здравен информационен център „Медикъл Караджъ“, в рамките на инициативата им да предоставят достъп на българските пациенти до най-съвременните методи в медицината. Поради многото запитвания от страна на нуждаещи се от второ мнение и консултация, специалистът се съгласи да гостува във Варна за трети път тази година.      Доц. Зафер Оркун Токташ е специализирал неврохирургия в Медицинския факултет на Мармарския Университет, където е продължил и докторантурата си. Автор е на редица научни материали в областта на гръбначно-мозъчните заболявания и е един от най-авторитетните специалисти в южната ни съседка за лечение на мозъчни и гръбначни тумори, дискови хернии на гръбначни и шийни прешлени, сколиоза и гръбначни деформации. През 2014 г. е участвал в научно-изследователски дейности в Харвардския университет. Към момента преподава в Медицинския факултет на Бахчешехирския университет и приема пациенти в болница „Медикъл Парк Гьозтепе“, където разполагат с Center of Excellence за лечение на сколиоза.\r\nТехнологичните нововъведения в медицината доведоха до революционен напредък в областта на гръбначната хирургия през последните години. Например при дископатия, когато се налага хирургична намеса, до засегнатия участък се достига през кожен разрез от 1 – 1.5 см, като се работи със специален микроскоп за по-добра визуализация. Микрохирургичният метод е приложим както при един, така и при повече засегнати прешлени. Той е предпочитан от пациентите заради предимствата си, като например минимален белег след интервенцията, бързо възстановяване на тъканта, възможност за прохождане 6-8 часа след операцията и връщане към нормален живот след 15-20 дни възстановителен период.\r\nПациентите, които желаят да се възползват от възможността за безплатна консултация с доц. Зафер Оркун Токташ на 13-14 декември, трябва да се запишат предварително на тел. 0878 500 730, както и да предоставят медицинските документи, с които разполагат до момента.   ", "date": "2019.12.03", "title": "Неврохирургът доц. Зафер Токташ консултира безплатно във Варна"}
{"url": "https://www.actualno.com/asenovgrad/roditeli-ot-asenovgrad-gradyt-si-e-nash-i-ot-nas-zavisi-kak-shte-izglejda-snimki-news_1411928.html", "text": "       Повече от 30 деца и възрастни се обединиха около каузата да бъдат главните герои в приказката, разказваща как да се живее по-добре в Асеновград. Всички заедно започнаха импровизирана поредица от благородни дейности, с които да подобрят средата и състоянието на и градини в града.          \"Просто искаме да е зелено и красиво. Стига сме чакали \"от умрял писмо\". Време е да разберем, че градът си е наш и от нас зависи как ще изглежда той. Събитието премина уникално. Много деца се включиха - и това е най–радостното, че подрастващото поколение милее за града си\", разказват инициаторите.   Те поискаха от община Асеновград да им бъдат предоставени подходящи дървета. Част от тях бяха засадени до паметника на Апостола на свободата в Асеновград - Васил Левски, а други - при парка край Градския басейн. Сред видовете, засадени на двете места дървета, са гинкобилоба, бук, дъб, брези. Участниците в доброволната инициатива бяха на възраст между 3 г. и 25 г. В идеята се е включило дори едно семейство, което е закупило брези. ", "date": "2019.12.03", "title": "Родители от Асеновград: Градът си е наш и от нас зависи как ще изглежда (СНИМКИ)"}
{"url": "https://www.actualno.com/sciencelogy/zukyrbyrg-otricha-che-trymp-go-ubedil-da-ne-spira-politicheskata-reklama-vyv-facebook-news_1411910.html", "text": "      Създателят на Facebook Марк Зукърбърг отрече, че президентът на САЩ Доналд Тръмп е настоявал да не бъдат забранявани политическите реклами в социалната мрежа, предаде БГНЕС.      По време на тайна среща между двамата през октомври, Тръмп не направил нищо, което да обезкуражи Зукърбърг да въведе забраната, казва милиардерът в интервю за CBS.   Попитан за какво конкретно са говорили двамата, Зукърбърг каза че вечерята е била частна и няма да разкрива подробности от нея.\r\nПо-рано Марк Зукърбърг защити решението на Facebook да не спира политическите реклами, дори в тях да има лъжливи или подвеждащи твърдения. Милиардерът каза, че не иска неговата компания да ограничава политическото говорене.  Доналд Тръмп твърдо подкрепя наличието на политически реклами в социалните мрежи, но същевременно критикува Facebook, че подкрепя демократите. А Twitter обяви различен подход към политическите реклами - припомнете си какъв е той в ! ", "date": "2019.12.03", "title": "Зукърбърг отрича, че Тръмп го убедил да не спира политическата реклама във Facebook "}
{"url": "https://www.actualno.com/society/proverki-kakvo-e-kachestvoto-na-ribata-predi-nikulden-kak-da-razlichim-prjasnata-riba-news_1411926.html", "text": "      От днес, 3 декември, до 6 декември, когато празнуваме Никулден, ще има засилени проверки на рибата, която се предлага в търговската мрежа, предупредиха от БАБХ.      Глобите за нарушители, които продават риба не според изискванията, варират между 1500 и 3000 лева, според това дали става въпрос за физическо или юридическо лице.   По думите на д-р Галя Викьова, ръководител на софийското звено за  контрол на храните на БАБХ пред Агенция \"Фокус\", ако има съмнение, че  рибата не е прясна, се взима проба за лабораторни изследвания, спира се съответната партида и след излизане на резултатите се  предприемат съответните административно-наказателни мерки, ако има  нарушения. Тя допълни, че най-честите нарушения, които са констатирали  предходните години, са продажба в нерегистрирани обекти, неправилно  съхранение на рибата и необявяване на това, ако е била размразена.\r\nД-р Викьова обясни кои са показателите, по които се гледа дали една риба е прясна. По думите ѝ първо се гледат очите на рибата - те трябва да са изпъкнали и бистри. \"Другият показател са хрилете. Те трябва да бъдат с розово-червен цвят. Слузта по тялото ѝ трябва да бъде бистра и да не бъде в обилно количество. Плътно прилепналите люспи към тялото също е признак на прясната риба, също така коремчето не трябва да бъде издуто\", поясни експертът. Тя подчерта, че има разлика между замразената и размразената риба. По думите ѝ цветът на размразената риба е малко по-сив, а хрилете са сиви към бели.  Д-р Викьова отправи съвет към потребителите да пазаруват от регламентирани места и ако има нарушения, да сигнализират навреме. Това става като подадат сигнал на телефоните или интернет страницата на БАБХ, както и на място в Областната дирекция, поясни тя. ", "date": "2019.12.03", "title": "Проверки какво е качеството на рибата преди Никулден - как да различим прясната риба"}
{"url": "https://www.actualno.com/pleven/kolednata-elha-v-pleven-grejna-i-zaradva-stotici-malchugani-news_1411938.html", "text": "      Коледната елха в Плевен снощи грейна с хиляди светлини и зарадва малчуганите, дошли на площада нетърпеливи да зърнат Дядо Коледа.  До пристигането да Добрия старец и Снежанка на сцената излязоха малките хористи „Ботевци пеят” от начално училище „Христо Ботев” и фолклорен ансамбъл „Нашенчета” от Центъра за работа в града. А джуджето Непослушко забавляваше многобройната публикa.      Дългоочакваният момент дойде, след като кметът на Плевен Георг Спартански, Дядо Коледа, Снежанка, Непослушко и децата на площада отброиха до 12 и елхата светна. После в небето избухна празнична заря.  ", "date": "2019.12.03", "title": "Коледната елха в Плевен грейна и зарадва стотици малчугани"}
{"url": "https://www.actualno.com/sofia/kmetyt-na-ilinden-s-predlojenija-kak-da-spre-getoizacijata-na-zaharna-fabrika-news_1411930.html", "text": "      Засилване на полицейската охрана и създаване на пост на зам.-кмет, който да се занимава само с проблема с хората, настанявани в кризисните центрове в квартал \"Захарна фабрика\" – това са решенията, които кметът на район \"Илинден\" Иван Божилов предложи на протестиращите срещу превръщането в гето на столичния квартал.      Според Божилов, голям проблем е наличието на цели 3 кризисни центъра в квартала, след като в София имало общо 5. Той посочи пред БНТ и, че има политики за намаляване на хората в т.нар. ромско гето – вече там постоянно живеели 500 души.\r\nКакво поискаха протестиращите в \"Захарна фабрика\" – припомнете си в ! А ето и кои са кризисните центрове в столицата:\r\n1. Център за временно настаняване \"Свети Димитър\" - ж.к. \"Люлин\", бл. 464, вх. А, тел: 02/ 925 07 27, 02/ 827 43 30, 02/ 827 41 53  2. Център за временно настаняване - ж.к. \"Красна поляна\", ул. Ришки проход № 2, тел: 02/ 920 18 07\r\n3. Център за временно настаняване \"Св. София\", ж.к. \"Захарна фабрика\", бл. 51, вх. А, тел: 02/ 822 08 88, факс: 02/ 920 80 90\r\n4. Център за кризисно настаняване на бездомни хора - ж.к. \"Захарна фабрика\", бл. 51А, тел: 0889 048 060    5. Център за кризисно настаняване на бездомни хора - ж.к. \"Захарна фабрика\", бл. 48А, тел: 0889 048 060 ", "date": "2019.12.03", "title": "Кметът на \"Илинден\" с предложения как да спре гетоизацията на \"Захарна фабрика\""}
{"url": "https://www.actualno.com/society/direktoryt-na-aec-kozloduj-uveri-che-njama-seriozni-problemi-s-rabotata-na-centralata-news_1411932.html", "text": "      Длъжни сме в такива сфери да бъдем максимално точни в обясненията си. Но не става въпрос за аварии, а за неизправности по оборудването. Така изпълнителният директор на АЕЦ „Козлодуй” Наско Михов коментира въпроса с общо 4 случая от юли насам, при които атомната централа спираше работата.      Михов беше категоричен, че всяко едно събитие се докладва на АЯР, БЕХ и енергийното министерство и че се спазват процедурите. \"Едно от спиранията е заради пробив на изолацията в захранващ кабел\", каза експертът пред Нова телевизия във връзка с на две главни циркулационни помпи. По думите на Михов, кабелът бил на 30 години и никой не можел да каже кога може да даде дефект. Заради този случай имаше слухове, че помпите всъщност били вързани на един бушон и той е изгорял, което е довело до иначе необяснимото им едновременно спиране.   Изпълнителният директор на централата беше категоричен, че няма неизправности, които да доведат до непоправима авария. \"Притеснения по отношение на ядрената безопасност няма и това е нещо, с което компромис не се прави\", увери той.\r\nПрипомняме, че бившият пиар на БАН и на район \"Младост\" д-р Петър Кърджилов , защото му се отказва информация именно за непредвидени спирания на работата на централата.   ", "date": "2019.12.03", "title": "Директорът на АЕЦ \"Козлодуй\" увери, че няма сериозни проблеми с работата на централата"}
{"url": "https://www.actualno.com/cite/ne-e-normalno-da-priemem-povedenieto-na-takiva-chinovnicite-za-norma-news_1411944.html", "text": "      Това заяви кметът на Перник Станислав Владимиров по адрес на ръководството на ВиК Перник. Управителят на дружеството Иван Витанов на 20 ноември.       ", "date": "2019.12.03", "title": "Не е нормално да приемем поведението на такива чиновниците за норма"}
{"url": "https://www.actualno.com/business/pechalbite-na-bankite-prodyljavat-da-rastat-i-da-chupjat-rekordi-news_1411893.html", "text": "      Печалбите на банковата система у нас продължават да растат и да поставят нови рекорди. По данни на БНБ към края на октомври банките са отчели 1.4 млрд. лв. чиста печалба, което е с 15 млн. лв. повече от същия период на миналата година. По всичко личи, че през 2019 г. ще бъде надминат рекордът от миналата година, когато трезорите за първи път отчетоха по-добри резултати дори в сравнение със златните времена отпреди глобалната финансова криза,       Всичко това се случва на фона на безпрецедентно ниски лихви - и по кредитите, и при депозитите. Най-забележителното е, че на практика печалбата на трезорите до голяма степен идва от таксите, които събират за какви ли не услуги и които стават все по-разнообразни и все по-високи. За 10-те месеца до края на октомври те са събрали от своите клиенти внушителните 1.104 млрд. лева такси. Това е със 73 милиона повече от преди година.   На фона на кредитния бум приходите на банките от лихви отбелязват съвсем леко повишение. Нетните доходи от лихви за десетте месеца са 2.319 млрд. лв. при 2.276 млрд. лв. година преди това, показват данните на БНБ. В момента лихвите по кредитите са на най-ниските си нива, отбелязвани някога в страната.\r\nИпотеките вече са под 3%. Потребителските заеми също са рекордно евтини - под 8%. Лихвите по депозитите пък все повече се доближават до нулата и на практика доходността по тях е отрицателна заради таксите и комисионите. Именно таксите и комисионите компенсират през последните години намалелите приходи на банките от основната им дейност - кредитирането, показват данните, редовно публикувани от централната банка.  От началото на октомври трезорите масово започнаха да вдигат таксите за обслужване на сметки, за преводи, за внасяне и теглене на пари на гише и др. След октомврийското повишение последва втора вълна и още банки обявиха \"актуализация\" на тарифите си - някои от декември, други от януари.\r\nТези повишения изобщо не са случайни. Те стават факт в навечерието на поевтиняването на трансграничните преводи в евро, което трябва да се случи в изпълнение на специална евродиректива.   От 15 декември цената им не трябва да надвишава цената на банковите преводи на вътрешния пазар, което означава, че услугата ще може да струва максимум 4-5 лв.,  каквито са актуализираните тарифи у нас за левови преводи. До последно обаче банките у нас държат скъпи евровите преводи. Таксите в момента стигат до 20 евро за трансфер от 100 евро.  Заради това България бе посочена като лош пример в Европейския съюз с най-скъпите трансакции на суми в евро.    В първата половина на 2019 г. сериозен принос за растящите печалби на банките имаха по-ниските разходи за обезценка, което оставя по-голяма печалба. Последните данни към октомври обаче показват, че трезорите пак са започнали много активно да разчистват несъбираеми кредити. Според данните на БНБ разходите за обезценка на финансови активи са по-големи от тези за миналата година. Сега те са за 385 млн. лв. при 365 млн. лв. към края на октомври 2018 г. ", "date": "2019.12.03", "title": "Печалбите на банките продължават да растат и да чупят рекорди"}
{"url": "https://www.actualno.com/pernik/leko-naprejenie-mejdu-kmetovete-na-pernik-i-radomir-zaradi-jazovir-studena-news_1411941.html", "text": "      Против съм информацията да е в такъв аспект – да противопоставя, да дава насоки. Определения като \"отклонена е водата за Радомир\" не отговарят на истината. Така кметът на Радомир Пламен Алексиев коментира горещата тема с това къде отиде водата от язовир \"Студена\".      По думите на Алексиев, вода от помпена станция \"Крапец\" отива към Радомир чак като \"прелива бента\". \"Нашата задача е да направим така, че по-лесно да мине водния режим\", заяви той пред БНТ и обясни, че според него основните проблеми са в напорните водопроводи.   Кметът на Радомир каза и, че не е знаел, че ставало само при аварийни ситуации – по думите му, той така \"наследил\" ситуацията. \"Г-н кметът е  могъл да се поинтересува откъде Радомир черпи вода\", отвърна леко язвително кметът на Перник Станислав Владимиров, а Алексиев на практика не отговори на въпрос защо не се е поинтересувал откъде идва водата на Радомир, но увери, че в никакъв случай не би се съгласил на такова решение - на такова пренасочване. Той поясни, че за разлика от Перник, Радомир има други водоизточници и изрази задоволство, че притокът в последните дни в язовир \"Студена\" е по-голям от оттока.\r\nСъщевременно Владимиров посочи, че \"всичко е в начина, по който се ръководи ВиК дружеството в Перник\". По думите му, кметът на Радомир не бил виновен, той искал да осигури комфорта на жителите на града. Владимиров беше категоричен и, че проблемът с водния режим не е решен – т.е., когато е обявено, че трябва да има вода, да има вода за целия град. Постоянно обаче имало оправдания с аварии. \"Надявам се да има повече експертиза в новото ръководство (бел. ред. – )\", подчерта Владимиров.  Министър Аврамова да дойде да се запознае на място със ситуацията, а не да повтаря думите на уволнения ръководител на ВиК Перник, призова още кметът на Перник. Когато получа варианти за нов воден режим, който е обоснован, бих го разгледал, добави той и се учуди, че уволненият директор още праща писма на тема единствено промяна на водния режим. \"Няма как виждайки месеци наред, че и да не реагираш\", възмути се градоначалникът по адрес на МОСВ и МРРБ. Според Владимиров, при въвеждане на лек воден режим през лятото водните проблеми на Перник вероятно са щели да бъдат решени. \"Вярвам в българската прокуратура и се надявам тя да навлезе в дълбочина във всички въпроси\", подчерта Владимиров и е категоричен, че ще иска да има наказани и за .\r\nАлексиев заяви, че пренасочването на вода било спряно на 27 ноември, а сега трудности с водоподаването изпитвала високата зона на Радомир и пречиствателната станция в Батановци. Кметът на Радомир каза и, че не е знаел, че имало такова пренасочване преди да бъде спряно. \"Стараем се да не се стига до воден режим\", обясни градоначалникът, но се оплака от старите азбестови тръби в града, при които лесно стават аварии. Той заяви и, че не може да успокои гражданите на Радомир, че няма да има водни проблеми, защото резервоарите са на 30%, а проблемите с подаването на вода на по-високи части си стоят - за целта са купени нови помпи.   Какво коментира екоминистърът Нено Димов за положението с язовир \"Студена\" - припомнете си в !     ", "date": "2019.12.03", "title": "Леко напрежение между кметовете на Перник и Радомир заради язовир \"Студена\""}
{"url": "https://www.actualno.com/chronicles/galileo-galilej-izobretjava-teleskopa-news_1411748.html", "text": "      Телескопът (други имена: далекоглед, остар. пусула (от итал. bossola – компас)), е уред за наблюдаване на астрономически обекти. Обикновено под телескоп се разбира оптичен телескоп, но съществуват и телескопи за по-голямата част от спектъра на електромагнитно излъчване, както и за други видове сигнали.      Оптичните телескопи са уреди, които фокусират светлината, като увеличават видимия ъглов размер и видимата яркост на отдалечени обекти. За тази цел те използват един или повече оптични елементи (лещи и/или огледала). Те събират светлината във фокус, където изображението може да бъде наблюдавано, фотографирано или изучавано.   История\r\nЗа първи път телескоп е използван за астрономически цели от Галилео Галилей. Първоначално неговият инструмент има увеличение 3х, но след това е усъвършенстван до 32х. Един от телескопите му е поставен на църковна кула във Венеция и Галилей показва на смаяните търговци как могат да видят кораба, приближаващ пристанището, часове преди да могат да го видят с невъоръжено око.  С телескопа си Галилей открива пръстените на Сатурн и 4 спътника на Юпитер (Галилееви спътници). ", "date": "2019.12.03", "title": "Галилео Галилей изобретява телескопа"}
{"url": "https://www.actualno.com/crime/osnovnijat-obvinjaem-za-hakerskata-ataka-sreshtu-nap-iska-po-leka-mjarka-za-neotklonenie-news_1411920.html", "text": "      Апелативният специализиран съд ще разгледа мярката за неотклонение на собственика на Tad Group Иван Тодоров на 3 декември, предаде БГНЕС.      Тодоров, който е обвинен в подбудителство за кибертероризъм за хакерска атака срещу НАП, се намира в ареста с най-тежката мярка за неотклонение от лятото до сега. Освен това, другото му обвинение е за организирана престъпна група с користна цел, на която е ръководител. В нея, според прокуратурата, участници са търговският директор на фирмата Георги Янков и служителят Кристиян Бойков.   През юли тази година бази с лични данни на НАП бяха пробити от хакери и ЕГН-та, имена и адреси на 5 милиона българи бяха откраднати.\r\nВ края на месец август Комисията за защита на личните данни глоби Националната агенция по приходите с 5,1 млн. лв.. НАП оспори наказателното постановление.  В парламента беше създадена Временната комисия за проверка на източването на данните от приходната администрация. ", "date": "2019.12.03", "title": "Основният обвиняем за хакерската атака срещу НАП иска по-лека мярка за неотклонение "}
{"url": "https://www.actualno.com/society/novini-ili-novini-kartinata-na-pechata-za-3-dekemvri-news_1411887.html", "text": "              Изданието пише за печалбите на банковата система у нас, които продължават да растат и да поставят нови рекорди. По данни на БНБ към края на октомври банките са отчели 1.4 млрд. лв. чиста печалба, което е с 15 млн. лв. повече от същия период на миналата година. По всичко личи, че през 2019 г. ще бъде надминат рекордът от миналата година, когато трезорите за първи път отчетоха по-добри резултати дори в сравнение със златните времена отпреди глобалната финансова криза.   Ежедневникът отбелязва, че вдигат данъци на чужди фирми, ако цапат въздуха. Около 3 трилиона евро ще струва на ЕС Европейският зелен договор - водещият план на новия председател на ЕК Урсула фон дер Лайен, който ще бъде представен до 10 дни. Брюксел обаче планира да покрие една трета от разходите - 1 трилион, останалите ще бъдат осигурени от Европейската инвестиционна банка и страните - членки на ЕС. Всекидневникът коментира решението на комисията по петициите в Европейския парламент да затвори петицията на срещу изграждането на автомагистрала „Струма“ в района на Кресненското дефиле. В залата всички присъстващи български евродепутати се обединиха в защита на аутобана. Уточнява се, че Радан Кънев от „Демократична България“, който според вестника придвижил петицията в ЕП, дори не присъства на заседанието – вместо него там били трима природозащитници, които се представиха като коалиция „Да спасим Кресненското дефиле“. Но всъщност отговорността дали да има или да няма европари за проекта е на ЕК - това уточниха евродепутатите от комисията.     Медията посочва, че всеки 7-ми българин е без достъп до лечение. Тези данни изнесе Европейската комисия в годишния си доклад за нивото на здравеопазване в Европейския съюз през 2018 година.Това е и най-голямото предизвикателство в системата на страната, се подчертава в документа. В него се посочва, че без здравни услуги са безработните за продължителен период от време, крайно бедните и най-вече ромската част от населението, които нямат средства за лечение, но и не плащат здравни осигуровки. ", "date": "2019.12.03", "title": "Новини или Novini - картината на печата за 3 декември "}
{"url": "https://www.actualno.com/society/prognoza-za-vremeto-3-dekemvri-vtornik-s-jylt-kod-za-opasno-vreme-news_1411896.html", "text": "      Жълт код за опасно време е обявен за 17 области в страната. Това сочи справка на сайта на Националния институт по метеорология и хидрология.      Областите, за които е обявен жълт код са: Шумен, Разград, Търговище, Велико Търново, Габрово, Ловеч, Враца, Монтана, София град, София област, Пловдив, Кърджали, Смолян, Благоевград, Кюстендил, Перник и Пазарджик.   Жълтият код за опасно време означава, че със застудяването в планинските части от областите, в които е обявен, дъждът ще преминава в сняг.\r\nВалежите ще образуват тънка снежна покривка между 1 и 4 см. Минималните температури ще бъдат между 0 и 3 градуса, а максималните между 2 и 7 градуса, в района на Сандански до около 10 градуса.  До края на деня валежите ще започнат да спират и в сряда сутринта ще се изясни а температурите ще бъдат отрицателни.\r\nВремето ще остане студено и в сряда, с дневни температури до около 5 градуса. ", "date": "2019.12.03", "title": "Прогноза за времето - 3 декември (вторник), с жълт код за опасно врeме"}
{"url": "https://www.actualno.com/celebrate/sv-prorok-sofonija-news_709242.html", "text": "      Св. пророк Софоний, живял в VІІ век преди Христа, бил съвременник на св. пророк Йеремия и пророчествувал в дните на цар Йосия. Като предсказал бедствията, които трябвало да постигнат Юдея и околните страни, той предвещал на юдейския народ и светлите новозаветни времена, когато Господ щял да посети Своя народ и си избере люде кротки и смирени, които ще се уповават на името Господне, няма да вършат неправди и няма да говорят лъжа.      \"Ликувай, дъще Сионова! – се провиква той. – Весели се и се радвай от все сърце, дъще Йерусалимова! Господ отмени присъдата над тебе, изгони врага ти! Господ, цар Израилев, е посред тебе: повече няма да видиш зло... Господ, Бог твой, е посред тебе: Той е силен да те спаси.\" (Софон. 3:14-17)     ", "date": "2019.12.03", "title": "Св. пророк Софония"}
{"url": "https://www.actualno.com/books/kniga-za-leonardo-da-vinchi-s-novi-razkritija-otnosno-lichnostta-i-tvorchestvoto-mu-news_1411791.html", "text": "             В годината, в която светът отбелязва 500 години от смъртта му, новата биография „Леонардо да Винчи“ от Атле Нес представя разкрития относно личността и творчеството на най-яркия художник на Ренесанса. Българското издание е на „Изида“ и ще излезе за Коледния панаир на книгата в НДК, където ще бъде акцентът на щанд № 211 на втория етаж.\r\nНорвежецът Атле Нес (р. 1949)  е един от най-добрите европейски писатели в биографичния жанр. Негово дело са забележителната биография на Мунк и отличения с наградата „Браге“ животопис на Галилео Галилей (и двете също са издадени на български).\r\nНезаконен син, роден в малко тосканско село, левичар, хомосексуалист… - тези неща едва ли са осигурявали на Леонардо най-добрите шансове да изгради кариера в Европа от 15. век. Но въпреки това историята на живота му е историята на човек, толкова безумно талантлив, че преодолява всички тези недостатъци и се превръща в най-забележителната личност на Ренесанса. В исторически период на неуредици, смут и бруталност той успява да си осигури позиции в най-знатните дворове на Европа и да си спечели покровители в лицето на най-могъщите владетели.  Невиждан талант и гениален ум се съчетават в това изключително момче, родило се в малкото село Винчи в Тоскана. Впечатлен от дарбата му, баща му го завежда в школата на един от най-признатите художници на Флоренция – Андреа Верокио. Но ученикът бързо надминава учителя си и се превръща във велик художник, изобретател, инженер, архитект, философ и учен.\r\nДа, Леонардо да Винчи е универсален гений. Ръката му рисува ненадминати шедьоври, а умът му прави открития и изобретения, които ще бъдат реализирани векове по-късно. Обществото и техническият прогрес не са достигнали онзи стадий от развитието си, за да могат гениалните идеи на Леонардо да се превърнат в реалност.\r\nАтле Нес разказва вълнуващо и с отговорност към фактите за безграничното въображение и таланта на Леонардо, за раждането на ненадминатите му шедьоври, за непознати неща, свързани с личността и творчеството му.    Книгата е богато илюстрирана с шедьоврите на художника, скици на изобретения, анатомични изображения и кодираните бележки на гения, който е пишел огледално (с лявата си ръка, от дясно на ляво).   Четейки биографията на Атле Нес, тръгнете заедно с Леонардо от двора на Медичите във Флоренция и на ЛудовикоСфорца в Милано, за да стигнете до папата в Рим и накрая да видите как той печели приятелството и закрилата на френския крал Франсоа I.\r\nПриВерокио Леонардо се запознава с новите идеи на Ренесанса, както интелектуални, така и художествени. Той е талантлив ученик, но никога не успява да си спечели място сред градския елит на живописта. Най-силният човек във Флоренция, Лоренцо де Медичи, никога не му дава достъп до най-престижните поръчки.\r\nЗатова около 1482 г. Леонардо решава да потърси признание на север, в Милано. Градът има суров владетел – херцог ЛудовикоСфорца, но той е щедър покровител на учени и художници. Младият мъж от Винчи скоро постига ключова позиция в двора на херцога не само като художник, но и заради ненаситната си страст да изследва практически всички области на знанието: инженерство, анатомия, архитектура, геология... В Милано той се запознава спривлекателно, но не добре образовано момче на име Салаи, което ще стане негов придружител през целия му живот. Леонардо рисува за Сфорцапортрети и монументални фрески като шедьовъра „Тайната вечеря“.\r\nНо добрата воля на херцога става уязвима на политическите промени. През 1500 г. френските сили превземат града и с династията Сфорцае свършено. Леонардо се завръща във Флоренция, където работи по няколко проекта, включително и за полет като птица във въздуха. Последното е довело до опит един от неговите асистенти да излети от Монте Чечери в планер - и всъщност оцелява! В същото време богат търговец му възлага да нарисува портрет на съпругата му – госпожа (или мона) Лиза. Но мъжът никога няма да се наслади на картината, защото Леонардо никога не я завършва, а когато отново напуска града, я взема със себе си.   След причудлива приумица той служи на безпощадния военачалник ЧезареБорджия и отблизо става свидетел на предателствои на хладнокръвна бруталност. Планира как могат да изместят (!) течението на река Арно, за да ограничат достъпа на Пиза до морето. Влиза в съревнование с младия Микеланджело – да рисуват стенописи на противоположните стени в най-голямата зала на ПалацоВекио.   В Рим по поръчка на брата на папата, Джулиано де Медичи, рисува забележителен, еротично зареден портрет на Йоан Кръстител, вероятно използвайки Салаи за свой модел. Едва в наши дни е открита сатирична версия на този портрет – рисунката Въплътеният ангел (, изобразяваща същия мъж, но с воал и ерекция.\r\nМладият френски крал Франциск I се възхищава на Леонардо и през есента на 1516 г. му представя имение вАмбоаз, в долината на Лоара, близо до един от кралските замъци. По този начин Леонардо прекарва поселдните си години във френския двор, като придворен художник. Умира в Амбоаз през 1519 г., далеч от дома, но заобиколен от своето „семейство“, избрана група приятели и сътрудници.\r\nЛеонардо оставя след себе си неизброимо количество записки, бележки и скици. В книгата се разказва и за влечението му към младия крадец Салаи, неумението му да изпълни докрай всичко започнато, защото в главата му се е родила нова гениална мисъл. Атле Нес показва на читателите отблизо човека, скрит зад мита за твореца и историческия контекст, в който са създадени шедьоврите на Леонардо.\r\nНес се отличава с големи познания в областта на историята на изкуството, математиката, езиците и историята. Той е носител на множество литературни награди, а книгите му са преведени на много езици. За биографията му, посветена на Галилео Галилей, е награден с най-голямата норвежка литературна награда – „Браге”.\r\nПо повод 500 години от смъртта на Леонардо в Лувъра сега бе открита най-голямата изложба, събираща запазените творби на художника. Цяла година между Италия и Франция имаше остра дипломатическа полемика относно това къде да бъде подобна изложба, която ще бъде кулминацията на годишнината. Франция го приютява в последните му години, а френският крал купува 5 от най-забележителните му шедьоври, вкл. и „Мона Лиза“, които в момента са притежание на Лувъра. Тленните останки на художника се намират във Франция – в параклиса „Св. Юбер“ в замъка Амбоаз.   Позицията на Италия: „Леонардо е италианец, който само умира във Франция.“\r\nПозицията на Франция: „Леонардо да Винчи е прогонен от Италия заради хомосексуалността си и е приет в двора на френския крал, който се отличава с по-свободен мироглед.“\r\nКрайният резултат от тези дипломатически спорове е договорката 13-те най-големи галерии в Италия да предоставят притежаваните от тях картини за изложбата в Лувъра. Сред тях е и най-крехкият шедьовър на Леонардо – „Витрувианският човек“, притежание на Галерията на Академията във Венеция.\r\nИзложбата ще продължи до февруари 2020 г.  ", "date": "2019.12.03", "title": "Книга за Леонардо да Винчи – с нови разкрития относно личността и творчеството му"}
{"url": "https://www.actualno.com/america/djimi-kartyr-pak-vleze-v-bolnica-news_1411902.html", "text": "      Бившият президент на САЩ Джими Картър отново е в болница. Картър е бил приет в лечебно заведение в щата Джорджия с инфекция на уринарния тракт, предаде БГНЕС, позовавайки се на Reuters.      \"Той се чувства по-добре и очаква завръщането у дома\", съобщава семейството на Картър.   Бившият президент е на 95 години, което го прави най-възрастният от четиримата бивши лидери на САЩ, които все още са между живите.\r\nМиналата седмица Джими Картър беше изписан, след като лекарите му направиха процедура за намаляване на налягането в черепа, което се беше повишило заради кръвоизливи от няколко падания напоследък.   ", "date": "2019.12.03", "title": "Джими Картър пак влезе в болница"}
{"url": "https://www.actualno.com/sofia/shte-ima-konkurs-za-novo-rykovodstvo-na-cgm-news_1411922.html", "text": "      Конкурс за избор на ново ръководство на Центъра за градска мобилност ще стартира в началото на 2020 г. На следващата си сесия Столичният общински съвет (СОС) ще избере комисия, която да подготви процедурата. Това съобщи председателят на стопанската комисия към СОС и общински съветник от ГЕРБ Николай Стойнев.      Кандидатите ще трябва да подготвят концепция за развитието на дружеството, което годишно управлява около 200 млн. лв. Освен това то контролира градския транспорт и отговаря за зоните за платено паркиране.   Освобождаването на досегашния шеф на ЦГМ Христиан Петров, който вече е общински съветник, стана повод за дискусии на сесията на СОС. Независимият Борис Бонев от “Спаси София” настоя Сметната палата да направи одит на дружеството заради нарушеното обществено доверие.\r\nИзслушване на ръководството на друго общинско дружество - “Чистота Искър”, иска БСП, обяви пък зам.-председателят на СОС Милка Христова. Причината са проблемите в дружеството, след като проверка установи, че там неправомерно са превъзлагани дейности на фирми, близки до бизнесмена Румен Гайтански - Вълка. Затова от 3 столични района то вече ще отговаря само за чистенето на “Красна поляна”.   ", "date": "2019.12.03", "title": "Ще има конкурс за ново ръководство на ЦГМ"}
{"url": "https://www.actualno.com/europe/holandija-e-kategorichna-rusija-narochno-e-pusnala-osnovnija-zapodozrjan-za-svaljaneto-na-polet-mh17-news_1411925.html", "text": "      Русия е отказала официално искане на Холандия да им предаде заподозрения в участие в свалянето на полет MH17 над Украйна Владимир Цемах, предаде БГНЕС.      Цемах е украински гражданин, който е заподозрян в ръководеното от Холандия разследване на свалянето на самолета през лятото на 2014 година, когато бяха убити всички 298 души на борда. Две трети от пътниците бяха холандци.   Полет МН17 на Малайзийските авиолинии беше свален в Украйна, докато минаваше над територии, контролирани от проруските бунтовници. Разследването заключи, че пътническия самолет, летящ от Амстердам до Куала Лумпур, е бил свален с ракетна установка \"Бук\", изпратена в Източна Украйна от военно поделение в руския град Курск.\r\nМосква отрича да е направила нещо нередно.  Цемах се издирва от холандските власти, но не е сред четиримата мъже, които ще бъдат съдени задочно в съд в Холандия през март. Тримата руснаци и един украинец са обвинени в убийство и са смятани за конкретните изпълнители, свалили самолета.\r\n\"Прокуратурата заключи, че Русия умишлено е позволила на господин Цемах да напусне Руската федерация и е отказала да изпълни искането на Холандия. Според Европейската конвенция за екстрадирането, те бяха длъжни да го направят\", обяви прокуратурата в Холандия в изявление.   Цемах, когото украинските служби за сигурност посочват като командир на проруските сепаратисти в Донбас, беше пратен на Русия при с Украйна през септември, която включваше известния режисьор Олег Сенцов и арестуваните от руските власти украински моряци при . Холандските прокурори казаха, че са поискали от Русия да задържи Цемах и да го изпрати в Холандия за разпит. На 19 ноември Русия им отговорила, че не може да го направи, защото местонахождението на Цемах е неизвестно.    Какво точно е официалното заключение на холандското разследване за трагедията - припомнете си в ! ", "date": "2019.12.03", "title": "Холандия е категорична: Русия нарочно е пуснала основния заподозрян за свалянето на полет MH17"}
{"url": "https://www.actualno.com/blagoevgrad/ep-prehvyrli-na-ek-otgovornostta-za-am-struma-prez-kresnenskoto-defile-news_1411921.html", "text": "      Комисията по петициите в Европейския парламент затвори подписката срещу изграждането на магистрала \"Струма\" в района на Кресна. Това означава, че документът няма да се придвижва повече в Европарламента и на разглеждането на петицията няма да бъде даван ход, съобщава в. \" \".      Причината за решението е становището на евродепутатите, че Европейската комисия следи и отговаря за проекта, особено за екологичните му последствия. А представител на ЕК, изслушан по време на заседанието, посочи, че Брюксел вече е поставил въпроси на българските власти и очаква отговори.   Припомняме, че преди две седмици редица медии, считани за гравитиращи около властта, излязоха със заглавия, че Радан Кънев опитва да осуети проекта, който предвижда в едната посока АМ \"Струма\" да минава директно през Кресненското дефиле. и посочи, че петицията си има вносители, които са и нейни двигатели - Димитър Василев, като физическо лице, и неправителствената коалиция \"За да остане природа в България\". Подалите петицията считат, че проектът трябва да бъде спрян отчасти по екологични съображения, отчасти и защото слага край на дребния бизнес в региона.\r\n\"Говорихме и за жертвите по пътищата. Мнозинството беше за затварянето на петицията”, разказа евродепутатът Емил Радев, който е присъствал на заседанието на комисията по петициите и който е в ЕП като член на ГЕРБ. Припомняме, че при споровете защо няма втора кандидатура за главен прокурор Бойко Борисов лансираше неговото име като евентуална кандидатура.  В момента държавата кандидатства за отпускане на над 500 млн. лв. в следващия програмен период за довършване на \"Струма\", като на проекта е даден ход и , която да проектира и строи 13 км от общо 25-километровото ново трасе. Евентуално спиране на проекта би могло да доведе до връщане от България към ЕС на средствата, платени за построените вече участъци.\r\nОсновните проблеми пред бъдещето на еврофинансирането на АМ \"Струма\" бяха обобщени и от Кънев, който публикува писмо на Генерална дирекция \"Градско и регионално развитие\" на Европейската комисия до Галина Василева, директор на дирекция \"Координация на програми и проекти\" Министерство на транспорта, информационните технологии и съобщенията (МТИТС). Големите проблеми, които Брюксел вижда, са следните - липсата на ОВОС за този проект и това, че българските власти предвиждат 7 тунела в участъка на Кресненското дефиле, а ОВОС има за само 5 - подробности вижте в ! Всъщност в писмото Брюксел излага тезата, че през Кресненското дефиле няма нужда да има магистрала, а обикновен път, защото интензивността на отсечката е много далеч от тези на АМ \"Тракия\" и АМ \"Хемус\" - между 4 и 2 пъти по-малко за денонощие (12 200 автомобила през Кресна : 28 230 автомобила по \"Хемус\" между София и Ботевград : 42 641 автомобила по АМ \"Тракия\" между София и Пловдив). ЕК смята и, че България не е защитила в достатъчна степен необходимостта през Кресна да минава магистрала, както и че тя ще има много завои заради естеството на терена, което ще доведе до повишена опасност от катастрофи.    ", "date": "2019.12.03", "title": "ЕП прехвърли на ЕК отговорността за АМ \"Струма\" през Кресненското дефиле"}
{"url": "https://www.actualno.com/america/sasht-gotvi-100-mita-sreshtu-frenski-stoki-zaradi-frenski-danyk-sreshtu-google-apple-facebook-i-amazon-news_1411906.html", "text": "      Американското правителство заплаши, че ще въведе 100-процентни мита върху вносни френски стоки, на стойност 2,4 милиарда долара, информира Euronews.      Митата ще засегнат френски вина, дамски чанти, сирена и други продукти, посочва БГНЕС. Тепърва обаче мярката ще мине през обществено обсъждане.   Причината е въведения във Франция, който не се харесва на големите американски компании в областта на интернет и високите технологии.\r\nАмериканското министерство на търговията обяви, че тяхна проверка е показала, че новите данъци във Франция \"не съответстват на преобладаващите принципи облагането с данъци в международен план и са ненужно натоварващи за американските компании, включително Google, Amazon, Apple и Facebook\".  От Министерството на търговията на САЩ казаха още, че проверяват дали подобни правила, приети в Австрия, Италия и Турция не са несправедливи. ", "date": "2019.12.03", "title": "САЩ готви 100% мита срещу френски стоки заради френски данък срещу Google, Apple, Facebook и Amazon"}
{"url": "https://www.actualno.com/society/mejdunaroden-den-na-horata-s-uvrejdanija-i-nie-mojem-news_1411916.html", "text": "      По повод Международния ден на хората с увреждания, омбудсманът Диана Ковачева отправя препоръка до работодателите да спазват квотите за наемане на граждани в неравностойно положение.      Анализът на омбудсмана сочи, че въпреки законодателството, което регламентира и  задължение за наемането им на работа, броят им е малък, като  работодателите дори предпочитат да плащат компенсационни такси,  отколкото да подкрепят граждани в неравностойно положение. За всяко незаето работно място съгласно квотата работодателите са задължени да заплащат 30% от минималната работна заплата за страната. При неплащане на компенсационните вноски се налага глоба от 1000 лв. до 2000 лв. или имуществена санкция от 2000 лв. до 5000 лв. При повторно нарушение глобата, съответно имуществената санкция, е от 4000 лв. до 10 000 лева   На 3 декември в институцията на омбудсмана ще бъде представена изложбата \"И ние можем!\", организирана от Гражданска формация \"Родители в действие\", в подкрепа на правото на труд на млади хора с интелектуални затруднения. Съорганизатори на събитието са представители на Съвета за наблюдение – мониторингов орган по Конвенцията за правата на хората с увреждания, Фондация \"Лумос България\" и Фондация \"Светът на Мария\".\r\nСнимките представят преживяванията на младежи и споделят техните ежедневни борби за преодоляване на бариери, предразсъдъци и преследване на мечти - като правото да учат, да имат професия, да работят, да живеят самостоятелно. Затова и посланията са: искам, обичам, мога, уча, чувствам, творя, справям се, подкрепа, възможност – това не са просто думи, а право на достоен живот!  Младежи ще разкажат личните си истории, за да вдъхнат кураж на други като тях и ще покажат как въпреки стигмата в обществото, успешно вървят по трудния път и защитават правото си на труд и развитие. В събитието ще участват и работодатели, които ще споделят опита си с наемането на младежи с интелектуални затруднения. В тази връзка, омбудсманът ще излезе със специална препоръка до най-големите работодателски организации да подкрепят правото на труд на хората с увреждания.\r\nМеждувременно, от 6:00 часа днес до 6:00 часа на 4 декември ще се проведе специализирана полицейска операция срещу паркирането на места за хора с увреждания. Тя е част от календара на Европейската мрежа на службите на Пътна полиция (TISPOL) и аналогични действия се провеждат във всички страни-членки. В рамките на акцията екипите на \"Пътна полиция\" ще осъществяват контрол в населените места с акцент паркинги пред обществени сгради, търговски обекти, пазари и други, предназначени за паркиране и престой места на пътни транспортни средства на хора с трайни увреждания. ", "date": "2019.12.03", "title": "Международен ден на хората с увреждания: \"И ние можем!\""}
{"url": "https://www.actualno.com/kardjali/ardino-s-nov-protest-zaradi-loshoto-systojanie-na-pytja-za-kyrdjali-news_1411924.html", "text": "      Жители на Ардино и днес, 3 декември, ще протестират заради лошото състояние на пътя за Кърджали, предаде БГНЕС.      Те отново ще блокират шосето, което е основно за няколко родопски общини. Недоволните твърдят, че пътят е опасен за движение на автомобили, защото е осеян с дупки, а на много места асфалтът е изронен.   Протестиращите настояват за цялостна реконструкция и рехабилитация на пътя. Те обмислят вариант към протеста да се включат и жители на общини в област Смолян. ", "date": "2019.12.03", "title": "Ардино с нов протест заради лошото състояние на пътя за Кърджали "}
{"url": "https://www.actualno.com/asia/turcija-shte-bojkotira-planovete-na-nato-za-polsha-i-baltika-news_1411959.html", "text": "      Президентът на Турция Реджеп Тайип Ердоган заяви, че страната му за защитата на Полша и балтийските държави, ако Алиансът не признае Силите по самоотбрана на сирийските кюрди за терористични, съобщи РИА Новости, цитирана от БГНЕС.      Той е разговарял с президента на Полша, на когото е обяснил, че ако НАТО не приема за терористични тези организации, с които Турция се бори, тогава Анкара ще се противопостави на всякакви мерки, предлагани от НАТО.   През юли 2016 г. на срещата на върха на НАТО във Варшава беше решено в по един международен батальон на НАТО да бъдат разположени в Литва, Латвия, Полша и Естония.\r\nСпоред Ердоган, Алиансът има нужда от обновяване.  „НАТО трябва да действа по-решително и ефективно, особено по отношение на ”, смята той.\r\nПо отношение на сътрудничеството с Русия, турският президент заяви, че то не е алтернатива на отношенията със съюзниците от НАТО, а ги допълва.   Ердоган подчерта, че Турция има многовекторна външна политика и следва своите приоритети, в зависимост от географското си положение.     ", "date": "2019.12.03", "title": "Турция ще бойкотира плановете на НАТО за Полша и Балтика "}
{"url": "https://www.actualno.com/america/venecuela-otnovo-strada-ot-lipsa-na-tok-news_1411909.html", "text": "      Масово спиране на тока беше отчетено във Венецуела, предаде БГНЕС. Проблемът вероятно е засегнал 2 милиона души.      Кметът на Маракайбо написа в Twitter, че в 11:46 е настъпила авария в работата на Националната електрическа система в щат Сулия, като без ток е и град Маракайбо.   От националната електрическа компания на страната казаха, че \"работниците самоотвержено и предано се трудят за стабилизирането на ситуацията\", но не уточниха причините за спирането на тока или възможните срокове, в които ще бъде възстановено подаването.\r\nПреди два месеца в района отново имаше масово спиране на тока, което продължи дълго. Като причини за тежките аварии, специалисти сочат ниските нива на инвестиции в сектора, както и износа на техника.  След сривовете през лятото, министърът на комуникациите Хорхе Родригес каза, че авариите са резултат от \"електромагнитни атаки\" срещу основната хидроелектрическа система в страната. ", "date": "2019.12.03", "title": "Венецуела отново страда от липса на ток"}
{"url": "https://www.actualno.com/america/poredni-strashni-chisla-po-otnoshenie-na-narkovojnata-v-meksiko-news_1411900.html", "text": "      Поне 21 души са били убити в мексиканския щат Коауила, след сблъсъци между наркотрафиканти и полицията, информира Reuters.      Властите обявиха, че са били елиминирани 14 престъпници, но има жертви и сред полицаите, както и цивилни, уточнява БГНЕС.   Сблъсъците в малкия град Вила Унион, недалеч от границата със САЩ, припомниха за намеренията на американския президент Доналд Тръмп да обяви мексиканските картели за терористични организации. Президентът на Мексико Андрес Мануел Лопес Обрадор каза, че е невъзможна всякаква външна намеса в борбата с наркотрафикантите.\r\nМиналата година убийствата в Мексико достигнаха рекордно високи нива. Данните от тази година сочат, че ще бъде поставен нов негативен рекорд.  Изказванията на Доналд Тръмп предизвикаха притеснения, че американците могат едностранно да решат да провеждат операции срещу картелите. Министърът на правосъдието на САЩ Уилям Бар ще посети Мексико следващата седмица, като се очаква да обсъжда със съседите сътрудничеството в сферата на сигурността. ", "date": "2019.12.03", "title": "Поредни страшни числа по отношение на нарковойната в Мексико"}
{"url": "https://www.actualno.com/europe/v-avstrija-osydiha-olimpijski-shampion-zaradi-seksualno-nasilie-nad-deca-news_1411911.html", "text": "      Олимпийският шампион в джудото Петер Зайзенбахер получи 5 години затвор за сексуално посегателство. Австриецът е блудствал с две момичета, които тренирал, информира БГНЕС, позовавайки се на BBC.      Едното от момичетата е било на 9 години, когато Зайсенбахер започнал да упражнява сексуално насилие над него. Другото било на 13.   Престъпленията са извършени през 90-те години и в началото на новия век.\r\nТрета жена обвини Петер Зайзенбахер, че е упражнил сексуално насилие срещу нея по време на ваканция, докато е била на 16 години.  Известният джудист, който след края на спортната си кариера работи като треньор, отрича обвиненията.\r\n\"Не останахме с впечатлението, че трите лъжат, грешат или са се наговорили конспиративно\", каза съдията по делото, което се водеше във Виена.   Делото срещу Зайзенбахер трябваше да започне преди три години, но той избяга от Австрия и се оказа в Грузия. По-късно олимпийският шампион от 84-та и 88-ма се озова в Украйна. Той беше върнат в Австрия през септември и делото срещу него започна.     ", "date": "2019.12.03", "title": "В Австрия - осъдиха олимпийски шампион заради сексуално насилие над деца"}
{"url": "https://www.actualno.com/asia/bojko-noev-bylgarija-ne-razsledva-podrivni-ruski-dejstvija-u-nas-ot-strah-news_1411951.html", "text": "      Най-важното след срещата между Бойко Борисов и Доналд Тръм е споразумението, в което изрично се казва, че САЩ покдрепя усилията на България за защита на суверинитета от зловредни влияния. Нещо повече, САЩ подкрепя дългосрочните, забележете, а не конюнктурните усилия на България, разкриващи нарушенията на закона от чужди сили . И това не е американско откритие, а е казано в доклада на Националната сигурност - утвърден от парламента. Това отбеляза като най-важен елемент от експерта по национална сигурност Бойко Ноев.       \"Ясно е, че се говори за Русия. Наблюдаваме последното десетилетие и повече активността на Русия да възвърне своето влияние в нашия регион. Това са абсолютно легитимни усилия, защото всяка страна има право да разширява влиянието си в рамките на приетите норми и правила. Това, което гледам, е че Русия се активизира в Черна гора, Македония, Сърбия и в България, разбира се. Въпросът е не какво толкова прави Русия, а какво правят другите страни - България- да защити интереса си\", заяви Бойко Ноев.   Той направи паралел между поведението на Сърбия при разкриването на шпионския скандал и реакцията на България при Случая Малинов или предишния шпионски скандал и опита за отравяне на Емилиян Гебрев. Според него България не е разследвала \"откритите руски подривни дейстивия у нас\", защото \"се страхува\".\r\n\"Избухна , те не се поколебаха да разкрият, че руски разузнавач е купувал техни граждани - заплащал им е информация - и президентът Вучич не само че призна, той се обърна . А утре той отива в Москва. Утре в Лондон се събира Евроатлантическото семейство, а Вучич отива на среща на Евроазиатското семейство. Но той задава въпрос на Путин - гордо и без да се притеснява. Ето на този фон, своите пристрастия и е част от Евразийското семейство. Тя открито казва - Защо, така не може. Какво правим ние, . България не е задала своето \"защо?\". Защото България още не е стигнала до този въпрос. Защото България не е разследвала и не полага усилия да разследва откритите руски подривни действия на специалните служби в България.\" , коментира Ноев.   За пример експертът даде : \"Юмрукът на властта: главният прокурор, заместникът му, вътрешният министър, шефът на ДАНС - всички, излизат и казват - Ние заловихме руски шпиони в България. Министър-председателят излиза и казва - такова нещо няма, аз разбрах от медиите. Това веднага прави впечатление у нас и навън. Последва реакцията на Русия. Пуснаха Малинов, . Най-големият български шпионин отиде при Путин, той го награди и не само това. Той размаха пръст на България и каза - внимавайте, защото може да има много сериозни последствия и България притихна . Нито премиер, нито президент, не каза нищо срещу думите на Путин, ето това е страхът у нас.\" Така прочете поведението на българските политици по случая Ноев.\r\n\"В държава с еднолично управление няма такова нещо като съдии и прокуратура. Тука има еднолична власт, това всички го знаят , което пак казвам, за нещо е добро, за друго не. У нас премирът казва - аз ще го изгоня този или онзи. Премиерът казва кой е шпионин, не органите на разследването.   Затова очаквам, когато поканите следващият път премиера при вас, който казва, че всяка сутрин го буди дежурния по МВР в 6:30 сутринта и знае всичко в страната, а не знае, че в България има руски шпиони, да го пипотате дали Тръмп го е питал за руските шпиони. Ето това премиерът да го каже на българските граждани. Защото ние сме го назначили него да ни пази от тия зловредни влияния, не американците да ни пазят, а българските власти.    А ние какво виждаме в България не само слулчаят \"Малинов\". Имате фрапантен случай на руско въздействие срещу българска отбранителна индустрия 2015 г. Терористични действия - взривовете в Сопот. Отравянето на трима български граждани с новичок (Емилиян Гебрев, шефът на фирмата му и синът му). Това покушение не се разследва. То се разследва от екипи в чужбина, но не и в България. Това е страхът - страхът, че първо - Русия може да ни накаже по някакъв начин, и второ - че следите водят високо. Следите водят и следите водят високо и в София. И това много скоро ще се види.\", категоричен беше Бойко Ноев. По случаят \"Емилиян Гебрев \", по който Ноев е и свидетел, той разказа следното: \"Първо - Българските власти вече една година не желаят да приемат техническото съдействие на организацията за забрана на химическите оръжия. Великобритания го направи. България не иска. Защо не иска да помоли организацията, на която сме член и има сертифицирани лаборатории,в които може да провери дали намереното вещество, с което са опитали да отровят бизнесмените у нас е новичок. - кога, какво, защо. Не само чуждите разследващи екипи да разкриват. За някои от тях е потвръдила вече и българската страна - за главния координатор, който е бил такъв и във Великобритания. Ако приемем, че сме в хипотезата, че това е скалъпена история да скара България и Русия - защо тогава българските власти не кажат на Русия - вижте хора имаме 8 души, те съществуват ли, не съществуват ли. Има ли ги, какви са? Нас ни е страх да попитаме. Аз поставям това в контекста на актака - терористична по съществото си, срещу българската оръжейна индустрия. И забележете, има подписано споразумение с Русия за съвместни действия срещу тероризма, а ние не смеем да попитаме.\"\r\nСпоред Ноев, българските власти трябва да са по-активни по при случаи на чужда намеса в България.  \"Те прикриват нещо. Дали те прикриват някого в Москва или нещо в  България?\"   Разследваните случаите, които свързват България и Русия ще са тест за новият главен прокурор Иван Гешев , смята експертът. \"Това ще бъде едни тест за него, аз приемам неговите думи и му давам кредит на доверие.\" ", "date": "2019.12.03", "title": "Бойко Ноев: България не разследва подривни руски действия у нас от страх"}
{"url": "https://www.actualno.com/asia/arestuvaha-japonski-pensioner-podal-24-000-oplakvanija-news_1411929.html", "text": "      71-годишен пенсионер от Япония беше арестуван за телефонен тероризъм. Той подал 24 000 оплаквания срещу телефонна компания, пише АФП.      Акитоши Окамото непрекъснато звънял на безплатната линия за препоръки, оплаквания и похвали на телефонния оператор KDDI.   Той смятал, че компанията е нарушила условията по договора му и настоявал да дойдат и да му се извинят.\r\n\"Веднага след като кажел оплакването си, затварял телефона\", каза говорител на полицията.  Официалната причина за ареста му е \"мошеническо възпрепятстване на бизнес\".\r\nЯпония е изправена пред нарастващ проблем с нелогично или опасно поведение на застаряващото население, пише БГНЕС.   Възрастни шофьори често предизвикват тежки катастрофи, а служителите на железниците подават все повече оплаквания за агресия срещу тях от недоволни пенсионери.     ", "date": "2019.12.03", "title": "Арестуваха японски пенсионер, подал 24 000 оплаквания"}
{"url": "https://www.actualno.com/europe/desetki-osydeni-za-terorizym-sa-pusnati-predsrochno-vyv-velikobritanija-news_1411892.html", "text": "      След терористичната атака, извършена от предсрочно освободен затворник на London Bridge, проверка показа, че общо 74 души, които имат присъда за тероризъм са били освободени по подобен начин, пише таблоидът The Sun      28-годишният Уман Хан е лежал 8 години зад решетките, след като било доказано, че в терористична клетка от поне 9 души е планирал бомбена атака срещу Лондонската борса, посочва БГНЕС. Но Хан е бил пуснат предсрочно на свобода, като по време на нападението на London Bridge, в което уби двама и рани трима души, е носел проследяващо електронно устройство.   Атаката повдигна въпроси за дължината на присъдите и начина на тяхното изпълнение. Автоматичното предсрочно освобождаване беше премахнато през 2012 година, но Хан е бил освободен по средата на 16-годишната му присъда, защото тя е била наложена преди премахването.\r\nПоне петима души от терористичната клетка на Усман Хан, които също са получили присъди за участието в заговора, отново са на свобода, след като са излежали половината от присъдите си.  Властите казват, че след атаката в Лондон са отделили повече ресурси за следенето на предсрочно освободените терористи. ", "date": "2019.12.03", "title": "Десетки осъдени за тероризъм са пуснати предсрочно във Великобритания"}
{"url": "https://www.actualno.com/europe/familijata-stojashta-zad-fiat-chrysler-i-uventus-kupuva-dva-ot-naj-golemite-vestnici-v-italija-news_1411914.html", "text": "      Семейството Елкан-Аниели, което притежава британското издание Economist, купува издателската група GEDI, която включва вестниците \"Ла Република\" и \"Ла Стампа\" в Италия, предаде БГНЕС.      Инвестиционната компания на известната фамилия ще плати на сегашните собственици от семейство Де Бенедети 102,4 милиона евро за 43,78 процента от GEDI.   Сделката потвърди Джон Елкан, наследник на фамилията Аниели, натрупала състоянието си чрез автомобилните концерни Fiat, Ferrari и Chrysler и стои зад италианския футболен гигант \"Ювентус\".\r\n\"Нашата компания \"Ексор\" ще осигури стабилността, от която се нуждае GEDI, за да ускори необходимите технологически и структурни реформи\", каза Елкан.  Милиардерът добави, че е убеден в светлото бъдеще на качествената журналистика, след като тя комбинира професионализъм, доверие и независимост, за да отговори на изискванията на днешния читател.\r\nОсвен известните вестници \"Ла Република\" и \"Ла Стампа\", GEDI притежава и 13 регионални медии, сред които популярното радио Диджей (DeeJay).   Джон Елкан, който е внук на Джани Аниели, наскоро договори сливането на Fiat Chrysler с френския гигант PSA (Peugeot и Citroen), което трябва да бъде финализирано в следващите няколко седмици.    Фамилията Де Бенедети, чиито членове имаха несъгласия заради сделката, в крайна сметка реши да продаде издателската компания, която контролираше от близо 30 години. Преди няколко седмици 85-годишният Карло де Бенедети предложи да купи 29,9 процента от GEDI от синовете си, на които предостави контрола през 2012 г. Старият Де Бенедети каза, че наследниците му нямали нито страстта, нито уменията, които се изискват за да бъдат издатели.\r\nИздателската къща има сериозни финансови проблеми. През 2017 г. тя отчете загуби от 116,6 милиона евро, последвани от загуби от 32,2 милиона през 2018 г. ", "date": "2019.12.03", "title": "Фамилията, стояща зад Fiat Chrysler и Ювентус, купува два от най-големите вестници в Италия"}
{"url": "https://www.actualno.com/plovdiv/okolo-26-000-socialno-slabi-v-plovdivska-oblast-shte-poluchat-hranitelni-produkti-news_1411956.html", "text": "      В 23 пункта в Пловдив и областта от днес Българският червен кръст започва да раздава пакети с хранителни продукти на социално слаби- една инициатива от години, финансирана от Оперативната програма за храни и/или основно материално подпомагане по Фонда за европейско подпомагане на най- нуждаещите се лица. В страната общо право на тази помощ имат около 543 000 български граждани, а в Пловдивска област те са 25 805 .      Тази година хранителните помощи представляват 24 кг от 16 вида продукти - пшенично брашно, ориз, спагети, лютеница, консерви зелен фасул, домати, грах и гювеч, конфитюр, консерви говеждо, пилешко месо и риба, зрял фасул, леща и олио. Храните ще се раздават поетапно. ", "date": "2019.12.03", "title": "Около 26 000 социално слаби в Пловдивска област ще получат хранителни продукти"}
{"url": "https://www.actualno.com/healthy/ek-vseki-sedmi-bylgarin-e-bez-dostyp-do-lechenie-news_1411894.html", "text": "      14% от населението на България, което прави всеки седми българин, е без достъп до здравеопазване. Тези данни изнесе Европейската комисия в годишния си доклад за нивото на здравеопазване в Европейския съюз през 2018 година,       Това е и най-голямото предизвикателство в системата на страната, се подчертава в документа. В него се посочва, че без здравни услуги са безработните за продължителен период от време, крайно бедните и най-вече ромската част от населението, които нямат средства за лечение, но и не плащат здравни осигуровки. Тази част от хората не е обхваната от социално здравно осигуряване, се посочва още като негатив в доклада. У нас няма лечебни заведения за бедни нито към неправителствения сектор, нито към вероизповеданията. По този показател страната ни е на дъното в класацията.   По смисъла на Закона за здравето у нас хората без здравни осигуровки могат да разчитат само на безплатна медицинска помощ по спешност, но не и на продължително лечение. Това означава, че ако човек с прекъснати здравноосигурителни права си счупи крака, той ще бъде наместен и гипсиран. Ако обаче се наложи да му бъде сложен пирон и да бъде хоспитализиран, а след това и раздвижван от рехабилитатор, ще трябва да си плати.\r\nТака е и ако щитовидната му жлеза заболее и е необходима операция или се наложи да му бъдат извадени сливиците, например. Тогава пак ще трябва да си плати.  В доклада се посочва, че от медицински грижи по всяко време на денонощието са лишени и жителите на отдалечените райони дори те да са здравно осигурени. Причината в този случай е, че там няма болници, стационари и дори постоянни практики на общопрактикуващи лекари.\r\n„Създаването на специален нов фонд за покриване на лечението на социално слабите не е необходимо да бъде създаван. Преди години беше сформиран такъв, но с недостатъчните 5 млн. лева в него. На практика той не се използва по същество.“ Така коментира проблема пред „Монитор“ адвокат Пламен Таушанов – председател на Българската асоциация за закрила на пациентите. „От него могат да се възползват хора, които нямат и един квадратен метър собственост някъде. Това е много висок критерий, тъй като някой може да има 2 дка земя на село, с които нищо не може да направи, но това му пречи да влезе в графата, по която се изчислява дали лицето може да бъде лекувано за сметка на въпросния фонд. Още повече, че човек няма работа и доходи“, поясни адвокат Таушанов.\r\nСпоред него по-големият въпрос е в това, че държавата не се интересува от категорията, какво означава социално слаб и защо има здравнонеосигурени, чиито брой през годините варира около един милион души.       „Към момента „Пирогов“, може би е единствената болница в страната, която е създала стройна система за действие за връзка с НАП, откъдето разбира дали човекът е социално слаб по заложените критерии да няма собственост, за да бъде лекуван със средства от фонда за бедни. Така, на тези хора им се осигурява безплатно не само приемът по спешност, но след това могат и да бъдат лекувани по клинична пътека, ако се наложи“, коментира Пламен Таушанов. Адвокатът беше категоричен, че е необходимо да се преизчисли и промени критерият за бедност, за да могат повече хора, бедни в действителност, да се възползват от него. Според него общините също трябва да финансират своите болници за лечението на тази категория хора. Той припомни, че към момента само Столичната община заделя допълнителен финансов ресурс за петте свои болници за лечението на бедни без здравни осигуровки. Общо на 5-те общински болници и 30 диагностично-консултативни центрове тя предоставя всяка година 10 млн. лв. само за тази дейност. От Българската асоциация за закрила на пациентите смятат, че неправителственият сектор има ресурс да създаде лечебни заведения за социалнио слаби. За пример от там посочиха голяма болница за лечение на ракови заболявания в САЩ, която се финансира от фондация с не по-малко от $ 600 млн. всяка година, като сумата се събира от дарения.\r\nКато минус за подобна практика у нас от асоциацията посочиха липсата на данъчни преференции за подобна дейност. Нейният председател Таушанов уточни, че такива лечебни заведения трябва да бъдат регистрирани „нон профит“, както е по света, което означава без право на печалба. Като нищожно малка субсидия за университетските, специализираните и областните болници в страната той посочи факта, че за общо 65 такива лечебни заведения държавата отделя годишно 30 млн. лева.\r\nБлизо половината от средствата за лечението ни си плащаме сами от нашия джоб, става ясно още от доклада на Европейската комисия. 47 на сто от тях са за наша сметка, което ни нарежда на четвърто място преди дъното на класацията. Преди нас с по 2-3 процента повече са Хърватия, Латвия и Румъния. Във Франция например пък доплащането от пациента е 7,5% и то при скъпи интервенции, а в Италия 5,2 на сто. 1 доктор на над 320 души Профилактичната дейност в нашата страна е слабо развита, малка част от хората ходят на такива прегледи. Първичната помощ, към която спадат общопрактикуващите лекари, също е слабо развита. С това се обяснява високият брой хоспитализации в България. Това се посочва в доклада на Европейската комисия за здравеопазване през 2018 година.      Оттам изтъкват, че значителният ръст в броя на болничните легла в градските райони и в частния сектор също засилва акцента върху болничната помощ. Реформите имат за цел ограничаване на болничната дейност и укрепване на извънболничната помощ, включително чрез инициативи като Националната здравна карта, медицински стандарти и по-строг режим за издаване на разрешения.\r\nНякои значими реформи обаче са оспорени от заинтересуваните страни и отменени от съдилищата, се посочва още в доклада.\r\nОт Еврокомисията констатират, че неравномерното разпределение на лечебните заведения, медицинските специалисти и услуги в цялата страна също затруднява достъпа, като селските райони често са ощетени, докато в по-големите градове има свръхпредлагане на услуги.\r\nПри средна национална стойност един джипи да се грижи за здравето на 233 човека, записани в пациентската си листа, в дванадесет области един доктор се пада на над 320 души. При един медик в област Кърджали, например, са записани 386, в Добрич – 375, в Перник – 349 души, докато в София-град те са 196, в Плевен – 161, Пловдив – 195 души.\r\nОт ЕК посочват като причина за недобре развитата първична помощ не само общопрактикуващите лекари, но и медицинските сестри. Като възможност за справяне с тези предизвикателства, оттам предлагат държавата да увеличи броя на специалистите по здравни грижи, да увеличи заплатите им и да подобри условията на труд.    Умираме най-рано в ЕС  заради затлъстяване и пиене Умираме най-рано в Европейския съюз заради затлъстяване и прекомерна употреба на алкохол. Тези вредни фактори се наблюдават в България още сред децата, като всяко пето от тях страда от наднормено тегло, става ясно още от доклада на ЕК. От там отбелязват, че въпреки слабото намаление на употребата на тютюн равнището на тютюнопушенето сред възрастните е най-високото в ЕС, като през 2014 г. достига 28% (36,4% сред мъжете). То е силно разпространено и сред подрастващите.\r\nВ същото време в нашата страна е висок коефициентът и на предотвратимата смъртност. По подобен начин предотвратимата с добро лечение смъртност в България е четвъртата най-висока в ЕС, което показва, че системата на здравеопазването като цяло не успява да лекува пациентите ефикасно и своевременно. Приблизително една пета от болничните процедури биха могли да се осъществяват в рамките на извънболничната помощ, докато една десета от хоспитализациите и свързаните с тях процедури биха могли да се избегнат напълно, ако е налице по-добра извънболнична помощ, се посочва в доклада. ", "date": "2019.12.03", "title": "ЕК: Всеки седми българин е без достъп до лечение"}
{"url": "https://www.actualno.com/europe/ek-iska-kipyr-da-razsledva-izdavaneto-na-zlatni-pasporti-news_1411968.html", "text": "      Европейската комисия е изпратила в петък писмо до правителството на Кипър с искане да бъде разяснено решението за отнемане на кипърското гражданство на 26 лица, съобщава „Катимерини”. Гражданството е получено .      В писмото се пита дали Никозия ще разследва „възможно нарушение“ при издаването на тези паспорти и как възнамерява да попречи на хора с рискови профили да получават паспорти в бъдеще.   Еврокомисията очаква да получи отговор до 6 януари.\r\nЕК поиска също от Малта да изясни как възнамерява да се справи със слабостите на Bank of Valletta по отношение на мониторинга на чуждестранни клиенти, кандидатствали за закупуване на малтийско гражданство по така наречената схема „златен паспорт“.  БГНЕС припомня, че в началото на ноември Кипър обяви, че започва действия за отнемане на 26 „златни паспорта” след разследване на ЕС за възможни нарушения на схемата „гражданство срещу инвестиции”. да реформира своята схема за гражданство срещу инвестиции, която, според ЕК, може да позволи на групи от организираната престъпност да проникнат в Евросъюза. ", "date": "2019.12.03", "title": "ЕК иска Кипър да разследва издаването на „златни паспорти” "}
{"url": "https://www.actualno.com/society/tyrgovci-ni-predlagat-turshija-zarazena-s-esherihija-koli-news_1411958.html", "text": "      Търговци ни предлагат на пазара туршия, заразена с ешерихия коли. Това потвърди пред „Монитор“ експертът по качество и безопасност на храните д-р Сергей Иванов. Причината за това е липсата на хигиена при използваните съдове както и ускоряването на ферментацията или пък прекалено дългото изчакване за завършването й.      Тогава туршията е кашкава, има лош дъх и вкус и не бива да я консумираме, защото може да провокира хранителни разстройства.   „Всъщност в повечето случаи у нас се предлага не туршия, а мариновани зеленчуци. Те са залети с оцет и сол и не са минали ферментация. Не е истинска туршия и това, което се предлага в стерилизирани буркани, тъй като това са консервирани зеленчуци. Търговците пък докарват киселия вкус с оцет и оцетна киселина“, коментира експертът. Той уточни, че процесът по ферментация всъщност трае най-малко седмица и то когато става дума за малко количество зеленчуци. Когато са в големи съдове, обикновено бидони, може да продължи и няколко седмици и то при температура от 10 градуса.\r\n„Туршия, ферментирала за три дни не е истинска и в нея липсват полезните бактерии“ коментира д-р Иванов. Според експерта в истинската туршия би трябвало да има млечно-кисели бактерии, които са полезни за нас. С течение на времето обаче млечно-киселите изместват патогенните. Затова трябва да се изчака да протече ферментацията.  „Има обаче и риск, когато зеленчуците ферментират прекалено дълго. Тогава бактериите достигат максимална плътност и от там насетне процесът тръгва обратно и може да се появяват други бактерии, които са вредни. Например ешерихия коли“, уточни д-р Иванов.\r\nТой напомни да не купуваме туршия от отворени и пластмасови съдове. Тогава задължително трябва да наблюдаваме как ни я предлагат и дали търговецът бърка в тях без ръкавици. Това също е предпоставка за зарази.   Често на пазара ни предлагат и туршия с плесен. Това се получава, когато зеленчуците не са покрити напълно с маринатата. Тя трябва да се изхвърли, защото не е полезна за здравето.     ", "date": "2019.12.03", "title": "Търговци ни предлагат туршия, заразена с ешерихия коли"}
{"url": "https://www.actualno.com/balkani/belgrad-poluchihme-ruskite-voenni-vertoleti-koito-preminaha-prez-bylgarija-news_1411949.html", "text": "      На летище \"Пълковник Миленко Павлович\" в Батайница в понеделник пристигнаха четири руски бойни вертолета МИ-35М.      По този начин сръбската армия се превръща в абсолютен лидер в региона по качество и военно оборудване. Това пише белградското издание \"Курир\", позовавайки се на военни източници.   Всекидневникът публикува и снимка от Министерство на отбраната, на която се вижда вертолет МИ-35М.\r\n\"Вертолетите пристигнаха преждевременно. Те бяха доставени с транспортен самолет \"Руслан\" от Ростов на Дон, през България.  Поръчката трябваше да бъде изпълнена през първата половина на следващата година, но тя бе реализирана два дни преди срещата на президента Александър Вучич с неговия руски колега Владимир Путин, отбелязва още всекидневникът.\r\n\"С доставката на най-новите вертолети значително увеличихме бойната готовност на сръбската армия. Сърбия стана значително по-силна в сравнение с всички съседни държави. Тези вертолети ще подобрят защитата на въздушното ни пространство\", казва пред изданието военният експерт Зоран Драгишич.    ", "date": "2019.12.03", "title": "Белград: Получихме руските военни вертолети, които преминаха през България "}
{"url": "https://www.actualno.com/burgas/policijata-v-burgas-pogva-shofiorite-koito-parkirat-na-mesta-za-invalidi-news_1412013.html", "text": "      Акцията срещу нарушителите на Закона за движение по пътищата е част от инициативите на Европейската мрежа на службите на Пътна полиция. В Бургас тя започна днес в шест часа сутринта и ще продължи до четвърти декември.       разговаря с Цвети Рандева, която е областен говорител на ОДМВР Бургас: „Операцията има възпитателен, но и превантивен характер. Рано е още да се говори за резултатите от нея, но след приключването ѝ, ще стане ясно колко са нарушителите и на кои места най-често се погазват правата на хората с увреждания\".   По време на акцията екипите на „Пътна полиция” ще проверяват населени места и паркинги пред търговски обекти, обществени сгради, пазари и други, които са предназначени за паркиране и престой на автомобили, собственост на хора с трайни увреждания. Акцията ще покаже не само до колко се спазва законът, но и ще даде отговор на въпроса дали обществото е израснало по отношение на хората в неравностойно положение и грижата за уязвимите слоеве. ", "date": "2019.12.03", "title": "Полицията в Бургас погва шофьорите, които паркират на места за инвалиди"}
{"url": "https://www.actualno.com/politics/ot-bsp-syzrjaha-zavryshtane-na-djendyr-ideologijata-zagovoriha-za-padane-na-pravitelstvoto-news_1412023.html", "text": "      \"Бисер Петков бе едно от най-диалогочните лица на ГЕРБ. Беше по-диалогичен с хората, отколкото с факторите в системата. Това беше неговата системна грешка\".      Това каза зам.-председателят на ПГ на \"БСП За България\" Драгомир Стойнев по време на дебатите по рокадите в кабинета и по конкретно по отношение на готвената смяна на Бисер Петков с Деница Сачева като социален министър.\r\nСпоред него кариерата на Деница Сачева е белязана с някои скандали, свързани с така наречената джендър идеология. \"Дали сега в качеството си на социален министър няма да продължи да го прави? Кой ще контролира това след като мнозинството в парламента няма характер и смелост ? Джендър идеологията отново се възвръща на политическото поле \", коментира Стойнев.   \"Днес обсъждаме отстраняването на един и назначаването на друг социален министър. Поредната рокада във властта за вас е традиция, но за нас е сериозен симптом за блокаж за управленски системи .  Всички знаем кои са проблемите в социалната система - разбита система за социално подпомагане, огромни социални неравенства, милион и половина пенсии под прага на бедността и провалът на деинституционализацията. Смяната на министър подсказва криза\", посочи Стойнев.\r\n\" Имаме системен проблем . За три мандата вярно все непълни ГЕРБ не проведе нито една успешна реформа. Нещо повече - вие от ГЕРБ разбихте цели системи. Адиминстративната система я напълнихте с партийно-лоялни некадърници, но се провалихте в електронното правителство\" , изтъкна още Стойнев.\r\nТой разкритикува и образователната система. \"Стигнахме дотам, че започнахме да превеждаме и \"Под игото\". Тук ще изберем иминистър, за когото не е имало турско робство, а османско присъствие. Т.е. вие сте съгласни с подобна характеристика, уважаеми патриоти\", подчерта още Стойнев.    \" Ако този пост не бъде приет, правителството е нормално да падне \", каза Стойнев за кандидатурата на Деница Сачева.    Някой говори силно или вика, когато няма какво да каже. заяви вицепремиерът Томислав Дончев в отговор на изказването на Драгомир Стойнев от БСП. Винаги ме е дразнило в политиката да бъдеш празнодумец. Това каза зам.-председателят на ПГ на \"БСП за България\" в лично обяснение към Томислав Дончев.\r\n\"Разбира се, че в тази зала е имало много страсти, но това е част от демокрацията. Но същото време най ме е дразнило в политиката да бъдеш празнодумец.\r\nКогато се захващаш в проблеми, да не можеш да ги доведеш до края и когато изхарчиш 2 млрд. лв. без да постигнеш абсолютно нищо и след това да избягаш от тези свои задължения\", каза Стойнев.   Не ме изненадва оставката на социалния министър, а че цялото правителство не си подава оставка, заяви от своя страна народният представител от ПГ на \"БСП за България\" Георги Гьоков.   Аз ще говоря тихо. Министър-председателят поиска и прие оставката на социалния министър Бисер Петков. Аргументите - натрупани във времето основания, забавяне на темповете в социалната сфера, каквото и да означава това. Впрочем за оставката на социалния министър винаги има поводи и достатъчно критична маса. Не ме изненадва оставката на министъра на труда и социалната политика, а че цялото правителство не си подава оставка. Икономическата и особено социалната политика на това правителство е катастрофална за държавата \", заяви още Гьоков.\r\n\"Няма да променим промяната не заради предлаганата личност, заради убедеността ни, че най-големият експерт да сложите, при тази политика, която водите, няма бъдеще за българския народ. Ние сме за друг тип истинска социална политика. Н яма да подкрепим промяната, защото след всеки изминал ден България потъва\" , подчерта още Гьоков. Няма подкрепим рокадите в кабинета - смяната на министър на принципа \"стани да седна\" няма да реши проблемите . Това каза народният представител от ДПС и председател на Социална комисия д-р Хасан Адемов.\r\n\"Аз ще се опитам за разлика от колегите да говоря по-тихо да кажа нещо по-съществено. Ние категорично не сме съгласни с процедурата по включване на точката от дневния ред. В правилника за организация на дейността на НС е казано, че на извънредно заседание дневният ред се гласува предварително. Дневният ред е гласуван миналата седмица и той включва две точки. Нищо извънредно, нищо чрезвичайно не налага включването на други точки\", каза още Адемов.\r\n\"Сега няколко думи по същество. Смяната на един министър с друг. Кой от проблемите в социалната политика решава тази кадрова промяна?\", попита още Адемов. \"Смяната на министъра на принципа \"стани да седна\" няма да реши нито един от въпросите в социалната сфера. Министър Сачева ще завари същите проблеми, които ги има в министерството. Съвсем скоро към тези проблеми, ще бъдат добавени още други. Социалното разслоение в обществото е това, което дразни всички български граждани\", изтъкна Хасан Адемов. ", "date": "2019.12.03", "title": "От БСП съзряха завръщане на джендър идеологията, заговориха за падане на правителството"}
{"url": "https://www.actualno.com/asia/nasa-otkri-ostankite-na-indijskija-aparat-vikram-na-lunata-snimki-i-video-news_1412052.html", "text": "      Лунна орбитална станция на НАСА откри на повърхността на земния спътник останки от индийския „Викрам“, който се разби при приземяване през септември. Това беше съобщено на сайта на НАСА, предава ТАСС.       НАСА публикуваха снимка от мястото на удара на „Викрам“ върху лунната повърхност, която показва различни фрагменти от апарата и проследява падането на отломките.    „Викрам“, който е част от индийската лунна мисия \"Чандраян-2\", трябваше да кацне на земния спътник на 7 септември, но на височина от около 2 км над Луната устройството изгуби контакт с управляващия център и удари лунната повърхност.     Индийската организация за космически изследвания скоро обяви, че трудно е отрила мястото на кацане, но не знае в какво състояние е устройството.    Опитите да получат изображение от „Викрам“ и да установят състоянието му се оказаха неуспешни, защото зоната за кацане е в сянка. Вече е ясно, че апаратът се е разпаднал в резултат на удара.  Спускаемият апарат „Викрам“ като част от \"Чандраян-2\" трябваше да достави на Луната малък луноход „Прагян“, който да изследва района на Южния полюс на спътника на Земята. Междувременно \"Чандраян-2\" продължава да работи в орбитата на Луната, пише Агенция \"Фокус\". ", "date": "2019.12.03", "title": "НАСА откри останките на индийския апарат \"Викрам\" на Луната (СНИМКИ И ВИДЕО)"}
{"url": "https://www.actualno.com/balkani/vuchich-syrbija-spira-pokupkite-na-oryjie-news_1412103.html", "text": "      Ръководството на Сърбия реши и да се заеме с реформата на армията, заяви президентът Александър Вучич по време на визитата на белоруския лидер Александър Лукашенко, предава БГНЕС.      Лукашенко е в Белград на двудневно посещение. Във вторник главата на сръбската държава му подготви тържествен прием“, а след разговор зад затворени врати лидерите направиха изявления пред медиите.   \"Взехме решение. Разговарях с министъра на отбраната Александър Вулин и началника на генералния щаб Милан Мойсилович, че ще започнем допълнителна реформа на нашата армия. Ще я направим още по-мобилна, бърза в системно отношение, но не в смисъл покупка на оръжие, както мисли нашия народ, напротив - дори преустановяваме покупките на оръжие\", каза сръбският президент, цитиран от РИА Новости. и военна техника в Европа. По-рано републиката закупи от Русия 7 вертолета Ми-17 и Ми-35, а също така получи като подарък 6 изтребителя МиГ-29 и 10 бронетранспортьора БРДМ-2MС. Белград поръча също от Русия ЗРПК \"Панцир -С\".  През октомври Вучич обяви, че Сърбия иска да притежава руската система за противовъздушна отбрана С-400 като част от въоръжените си сили, но засега не може да си го позволи. ", "date": "2019.12.03", "title": "Вучич: Сърбия спира покупките на оръжие "}
{"url": "https://www.actualno.com/politics/parlamentyt-izbra-denica-sacheva-za-nov-socialen-ministyr-sled-sporove-za-djendyr-socialni-uslugi-i-obrazovanie-news_1412058.html", "text": "      На извънредно заседание днес депутатите одобриха смяната на министъра на труда и социалната политика. \"За\" гласуваха 114, против - 106 депутати.      На мястото на подалия оставка Бисер Петков ще бъде назначена Деница Сачева. Тя е настоящ заместник-министър на образованието, бивш заместник-министър на труда и социалната политика.   Гласуването на Сачева предизвика сериозни спорове в пленарната зала и дебатът продължи повече от два часа. Твърдо срещу избора на нов социален министър се обявиха от БСП и ДПС . Срещу кандидатурата обявиха, че ще гласуват и от \"Атака\" и \"Воля\". Деница Сачева започва политическата си кариера именно в Министерството на труда и социалната политика. Кандидатурата ѝ беше представена днес от вицепремиера Томислав Дончев. Той я описа като професионалист, който се ползва с доверие в социалната сфера.  Депутатът от \"Атака\" Венцислав Чукулов поиска преди да бъде избрана .\r\nОт опозицията път настояха да научат каква е причината за освобождаването от поста на социалния министър Бисер Петков . Според депутата от БСП Драгомир Стойнев, смяната на социалния министър показва \"криза във властта на всеки премиер\" и \"провал на социалната политика на правителството\". Освен това .       Отговор на поставените от опозицията въпроси даде вицепремиерът Томислав Дончев. По думите му \"някой говори силно, когато няма какво да каже\".\r\nОт групата на ДПС се обявиха срещу гласуването на новия социален министър днес. Мотивът - н яма належаща нужда на извънредно заседание да бъде гласувана точката . От партията поискаха и също аргументи за смяната на социалния министър. Председателят на социалната комисия Хасан Адемов обяви, че забавянето на реформите в сферата на социалната политика не е по причина на отстранения министър Бисер Петков. В разискванията се включи и лидерът на НФСБ Валери Симеонов. Той разкритикува позицията на ДПС и я определи като политическа . \"Не виждам защо такава значимост се дава на смяната на един министър с друг\", коментира Симеонов. Симеонов обаче призна, че наистина отстраненият социален министър Бисер Петков е експерт.  Като явно неуважение определи смяната на министъра на труда и социалната политика лидерът на левицата Корнелия Нинова, която поиска Впоследствие управляващи и опозиция се скараха и заради \"За пореден път Корнелия Нинова се опитва да манипулира българските граждани по изключително чувствителни теми.\" Това каза председателят на Образователна комисия и депутат от ГЕРБ Милена Дамянова в реплика към Корнелия Нинова.      Учебната програма, г-жо Нинова се изработва от преподаватели във висши училища, експерти. Те участват в работните групи. След това тази учебна програма се публикува за обществено обсъждане. Няма как г-жа Сачева сама да е променила някоя учебна програма тихомълком, на тъмно\", допълни още Милена Дамянова. Тя заяви, че не знае за промени в учебните програми, за които говори Корнелия Нинова. Лидерът на БСП отговори на Милена Дамянова и посочи, че не е казвала, че българските учебници се правят на тъмно. \"Казах, че е подменяно съдържание на българска история в учебниците. Вместо да ми обяснявате процедурата, идете при онези родители, които протестират. Идете при онези директори на училища, които вие много добре знаете, че идваха тук и ни предоставиха джендър анкетата, учебниците, в които български класици отпадат.  Спорът в тази зала не е между нас или вас само, той е отзвук на обществените отношения. Той трябва да е отговор на тези хора отвън, които ни гледат тук. Кажете на тези хора, които протестират това, което казвате на мен тук, да видим как ще ви разберат и дали ще ви разберат? Идете им кажете, че някой ги е довел и организирал. Престанете да обиждате интелигентния български народ. Щом някой е против правителството, значи някой го е довел. Щом някой има различно мнение, значи трябва да ходи в затвора. Тази пълзяща пълна диктатура дотук ни дойде. Никой няма право на протест, защото някой го бил организирал\", заяви Нинова. Според нея, ако изборите са били честни, конфигурацията в парламента е нямало да бъде същата.\r\nОт \"Воля\" обявиха, че няма да подкрепят също кандидатурата на Деница Сачева заради досегашната ѝ работа като зам.-министър на образованието.\r\nКандидатът за социален министър Деница Сачева също взе думата, за да се защити срещу нападките на депутатите.   \"Социалната политика е комплексна политика, която задължително трябва да включва познания както в областта на социалната сфера, финансите и здравеопазването, смятам че имам необходимия опит, включително и административен\", обясни от парламентарната трибуна Сачева. Сачева определи получените критики като \"дезинформационна кампания, направена в нейна чест\".\r\n\"По отношение на Истанбулската конвенция вече има решение на Конституционния съд. Аз съм за традиционното семейство\", каза още Сачева. Тя обяви, че социалната политика трябва да обединява хората, а не да ги разединява.\r\n\"Диалогичност, баланс и добронамереност\" са думите, които ме характеризират каза още Сачева.\r\nЗаседанието на Народното събрание днес ще продължи с гласуване на второ четене на бюджетите на здравната каса и на общественото осигуряване. ", "date": "2019.12.03", "title": "Парламентът избра Деница Сачева за нов социален министър след спорове за джендър, социални услуги и образование"}
{"url": "https://www.actualno.com/balkani/rama-shte-poiska-pomosht-ot-nato-zaradi-zemetresenieto-news_1412104.html", "text": "      Министър-председателят на Албания Еди Рама обяви по време на извънредно правителствено заседание, че заминава за Лондон, където ще участва в срещата на върха на държавите-членки на НАТО, предава БГНЕС.      Той заяви, че от партньорските държави за справяне с последиците от , вследствие на което загинаха 52 души, а стотици бяха ранени.   Промените в бюджета ще бъдат направени директно в парламента чрез комисията по икономика, след което ще бъдат внесени за разглеждане в пленарна зала, поясни Рама.\r\nАлбанският премиер уточни, че системата за координиране на помощта е под контрол.  Той съобщи, че след отмяната на извънредното положение в страната онлайн платформата „Албания, която обичаме” ще се фокусира изключително върху исканията на гражданите, пострадали от земетресението.\r\nРама отпътува за Лондон заедно с министрите на отбраната и на външните работи.    ", "date": "2019.12.03", "title": "Рама ще поиска помощ от НАТО заради земетресението "}
{"url": "https://www.actualno.com/sofia/potypkvat-li-zakona-sobstvenici-na-zavedenija-po-vitoshka-news_1411967.html", "text": "      Нов спор за заведенията на булевард „Витоша”. Според неправителствената организация „Спаси София” много собственици на заведения потъпкват закона, като завземат повече място от пешеходната зона с тенти и маси, отколкото им се полага. Те обвиняват Столичната община в бездействие и искат оставки. Собствениците пък казват обратното - че са подложени на непрекъснати проверки и изискванията към тях стават все повече.      „Нарушенията са масови. Цари монополизиране на публичното пространство от множество конструкции и елементи, които са в ущърб. Конструкциите, декингите, разполагането на маси извън одобрената зона, обграждане на дървета, са сред проблемите. Архитект Здравко Здравков ни обясни, че се изработват методически указания за поставянето на такива обекти. Искаме промени в посока на по-добра регулация, по-добра среда за правене на бизнес и по-добри публични пространства, заяви Андрей Зографски от „Спаси София” пред Нова телевизия.   „Считаме, че това е поредната манипулация на обществено мнение. От година нашата асоциация работи с арх. Здравков за промяна и регулиране на целия бизнес на бул. „Витоша”, а и в цяла София. Това, което твърдят от „Спаси София” масово не е вярно. Всичко разположено е в разрешение”, посочи председателят на Асоциацията на заведенията Ричард Алибегов.\r\n„Столичният инспекторат е отговорен само за подвижните съоръжения, които се разполагат. Имаме нарушения и площите се уголемяват. Налагаме санкции и контрол. Актовете започват от 300 лв. и стигат до 2 500 лв. Ако някой от собствениците не иска да спазва закона и правилата има друга опция, според която се задържат временно маси и столове. Тази година на „Витошка” имахме шест такива случая”, обясни инж. Янислав Чулев от Столичния инспекторат.   ", "date": "2019.12.03", "title": "Потъпкват ли закона собственици на заведения по Витошка?"}
{"url": "https://www.actualno.com/business/horeka-sektoryt-se-sybira-ot-28-do-31-januari-2020-g-na-izlojenie-sihre-news_1411973.html", "text": "      От 28 до 31 януари 2020 г. ще отвори вратите си за представителите на хорека сектора от България и чужбина. В рамките на четирите изложбени дни форумът ще предложи професионалната платформа в Интер Експо Център, давайки възможност на компаниите в ресторантьорския, хотелиерския, туристическия и СПА бизнеса да се срещнат с настоящите си и бъдещи партньори и потенциалните клиенти.      Предстоящото издание ще се проведе самостоятелно за първи път от осем години. Основните катализатори за концептуалната промяна са устойчивото развитие на формата, нарастващият интерес през последното десетилетие и динамичността на хорека сектора; и не на последно място – ръстът от 30% в броя на участниците на последното издание.    Самостоятелното провеждане на  ще позволи изложението максимално да разгърне потенциала си. По този начин ще се постигне оптимално фокусиране върху хорека сектора и обогатяване на спектъра на компаниите, които могат да се възползват от предимствата, предоставяни от международния форум. СИХРЕ 2020 ще се разположи в четири от изложбените зали на Интер Експо Център; на площ надхвърляща 10 000 кв.м. Новият формат дава възможност за прецизно обособяване на тематични зони. За компаниите с дейност в професионалното кухненско оборудване и посуда са отредени две от изложбените зали. В останалите две посетителите ще открият решения за интериорния дизайн, оборудване за хотели и ресторанти, СПА и фитнес, софтуерни продукти.    В основата на новата концепция залягат и развитието на съпътстващата програма и професионалните формати. СИХРЕ отново ще бъде арена на едно от най-чаканите кулинарни събития – GastronomiX. Както се случи и на последното издание, и през 2020 г. в него ще участват световни имена от кулинарния свят. Ще се проведе и националната квалификация за Bocuse d’Or – най-престижното състезание за млади готвачи. Паралелно с всичко това СИХРЕ 2020 ще отвори широко вратите си за актуални въпроси в сектора, в рамките на семинарната програма, фокусирана върху хотелиерския бранш. „Все още компаниите, които имат интерес да се включат като изложители, могат да се запознаят с условията за това на “, коментират организаторите. В сайта всеки желаещ да посети СИХРЕ 2020 може да направи и своята . ", "date": "2019.12.03", "title": "Хорека секторът се събира от 28 до 31 януари 2020 г. на изложение СИХРЕ"}
{"url": "https://www.actualno.com/politics/nepravitelstveni-organizacii-ne-iskat-cacarov-za-shef-na-kpkonpi-news_1411963.html", "text": "      Пет от най-активните неправителствени организации в сектор \"правосъдие\" обявиха, че за избора на нов началник на антикорупционната комисия (КПКОНПИ), пише Mediapool.      Те отказват да легитимират \"опорочената парламентарна процедура\", която ще завърши със сигурния избор на    Организациите са \"Антикорупционен фонд\", Български адвокати за правата на човека, Институт за пазарна икономика, \"Програма Достъп до информация\" и Български институт за правни инициативи. \"Този своеобразен \"бойкот\" е безпрецедентна, но неизбежна стъпка към разобличаване на очевидни паравани на предварително взети по непрозрачен начин решения. Обстоятелствата около процедурата за избора на председател на КПКОНПИ поставят сянка на съмнение за неясни, поне за широката общественост, договорки, чрез предварителното й обвързване с процедурата за избор на главен прокурор. Смятаме, че е недопустима, като граничи с абсурда, ситуацията, в която действащ главен прокурор обикаля парламентарните групи, за да събира депутатска подкрепа за своята номинация за ръководител на орган на изпълнителната власт\", се казва в писмо, подписано от петте граждански организации. Според тях тези действия опорочават в зародиш процедурата за избор на председател на КПКОНПИ.\r\nЦацаров вече е . Негов конкурент е 69- годишният Симеон Найденов, издигнат от \"Воля\". Найденов изглежда като кандидат, който участва в процедурата, за да се покаже, че има някаква конкуренция, а такава реално няма, смятат организациите. \"Наблюдавайки процедурите по избор, извършвани от Народното събрание, констатираме със съжаление, че това е поредната процедура, страдаща от пороци като липса на състезателност, липса на прозрачност и публичност, отсъствие на професионален и обществен дебат за състоянието на органа. Заставаме зад убеждението, че изпращането на становища и въпроси към кандидатите ще доведе единствено до легитимирането на една фасадна и компрометирана в своя зародиш процедура\", се казва в писмото на гражданските организации до политическите групи в парламента. \"Не желаем да допринасяме за обезсмислянето на един иначе демократичен инструмент, какъвто е участието чрез становища и въпроси от представителите на гражданското общество в процедурата по избор на председател на КПКОНПИ\".  В заключение гражданските организации напомнят на депутатите, че от техните гласове зависи дали КПКОНПИ ще се превърне в орган за репресия или в такъв, който укрепи държавността. Кандидатурата на Цацаров за шеф на КПКОНПИ бе издигната в средата на ноември от ГЕРБ, ВМРО и \"Атака\". След това стана ясно, че той може да разчита на подкрепата на ДПС, които го определиха като \"държавно богатство\". Към групата се присъедини и НФСБ. ", "date": "2019.12.03", "title": "Неправителствени организации не искат Цацаров за шеф на КПКОНПИ"}
{"url": "https://www.actualno.com/society/ombudsmanyt-rabotodatelite-ne-sa-stimulirani-da-naemat-hora-s-uvrejdanija-news_1412015.html", "text": "      Въпреки че в закона са предвидени задължителни квоти за хора с увреждания, работни места за тях няма. Работодателите не са стимулирани да наемат хора с увреждания. Това каза за Радио \"Фокус\" омбудсманът доц. Диана Ковачева по повод Международния ден на хората с увреждания. Според статистиката голяма част от младежите с увреждания на възраст между 15 и 24 години не са заети с работа, с учене или с обучение, допълни омбудсманът.      \"Хората с увреждания в България са изправени пред много трудности. Една част от тях са свързани с преодоляването на физически бариери, достъпността на средата, а друга част е свързана с подкрепата, финансова подкрепа или помощни средства, които те да получават. За повечето от нас правото на труд е естествено, понякога дори досадно задължение, а за тези хора това е възможност за реализация. Статистиката показва, че голяма част от младежите с увреждания на възраст между 15 и 24 години не са заети с работа, с учене или с обучение. Всъщност, те са невидими. Те остават трайно изключени от пазара на труда. Сблъскват се с неразбиране от страна на обществото, със стереотипи, с много ограничен достъп до добро образование, с липсата на адаптирано работно място\", обясни омбудсманът.   И все пак има добра новина, по уверение на министерстово на труда и социалната политика ще има пормяна на порочната практика при обжалване на ТЕЛК-ове, те да не се изплащат.  \"Хората с увреждания имат и много сериозни проблеми във връзка с ТЕЛК-овите решения напоследък. Наскоро беше преодоляна една лоша практика, свързана с факта, че когато бъде постановено едно ТЕЛК-ово решение, ако то се обжалва, не подлежи на изпълнение. Независимо от факта, че законът казва точно обратното, Министерството на труда и социалната политика не го приемаше като основание, за да изплаща финансова помощ на хората с увреждания и да им предоставя помощни средства. След настойчива препоръка на омбудсмана тази практика ще бъде променена по уверения на екипа на Министерство на труда и социалната политика. И от този момент нататък когато бъде постановено ТЕЛК-ово решение, дори и то да се обжалва, хората ще могат да получават финансовата подкрепа“, каза още Диана Ковачева, като призова хората с увреждания да подават сигнали, ако тази практика не се спазва. ", "date": "2019.12.03", "title": "Омбудсманът: Работодателите не са стимулирани да наемат хора с увреждания"}
{"url": "https://www.actualno.com/asia/silno-zemetresenie-kraj-chili-news_1412106.html", "text": "      Земетресение с магнитуд 6 беше регистрирано в Тихия океан край северните брегове на Чили, близо до границата с Перу, съобщи като се позова на Геоложкия институт на САЩ.      Трусът е бил усетен рано тази сутрин на дълбочина от 32 километра. Епицентърът на земетресението е бил на 38 км югозападно от чилийския град Арика.   Засега няма данни за пострадали хора и нанесени материални щети. ", "date": "2019.12.03", "title": "Силно земетресение край Чили"}
{"url": "https://www.actualno.com/politics/bsp-poiska-lekarstvata-za-deca-do-14-g-da-sa-bezplatni-i-zalojeni-v-budjeta-na-nzok-news_1412090.html", "text": "      Депутатите разглеждат на извънредно заседание на второ четене бюджетите на ДОО и на НЗОК за 2020 г.      От БСП настояха лекарствата за деца до 14 години да бъдат безплатни и сумата за това да залегне в бюджета на НЗОК.   \"Нашето предложение е всички деца до 14 г. да бъдат освободени от заплащането на лекарства в извънболничната помощ\", каза Георги Михайлов от левицата.\r\nНигяр Джафер от ДПС изрази задоволство от заложения по-голям бюджет, но не пропусна да посочи и проблемите, които остават нерешени в годините.  \"Ние сме единствената държава, която няма Национална скринингова програма, както и проблеми с хоспитализациите и броя на направленията за специалисти\", посочи тя.\r\nДжафер призова да се наблегне на профилактиката и превенцията, защото когато болестта дойде, лечението е скъпо.\r\nПродължават разискванията по проектобюджета.       В бюджета на Здравната каса за 2020 г. са предвидени 4 744 704,9 хил. лв. приходи и трансфери. Здравноосигурителните приходи са в размер на 4 640 733,7 хил. лв., от които 3 107 134,2 хил. лв. са приходи от здравноосигурителни вноски и 1 533 599,0 хил. лв. са трансфери за здравно осигуряване. Разчетените средства за здравноосигурителни вноски са в размер на 3 107 134,2 хил. лв., което представлява увеличение с 264 880,0 хил. лв. в сравнение със същите през 2019 г.\r\nПроектът на бюджет на ДОО предвижда пък от 1 юли догодина пенсиите, отпуснати до края на 2019 г., да се увеличат с 6,7%. Средният размер на пенсията ще достигне 412,28 лв., което е с 31 лв. повече в сравнение с 2019 г. От 1 юли 2020 г. минималният размер на пенсията за осигурителен стаж и възраст ще се повиши от 219,43 лв. на 234,13 лв. От същата дата ще нарасне и социалната пенсия за старост, която ще стане 141,63 лв.\r\nМаксималният размер на получаваните една или повече пенсии се запазва на достигнатото през 2019 г. ниво от 1200лв. Тази стойност ще се прилага за всички пенсии, без оглед на момента на отпускането им.\r\nПрогнозите са, че през 2020 г. средният осигурителен доход ще достигне 1063 лв., което е ръст от 7,8% в сравнение с очакваната му стойност през настоящата година. Средногодишният брой осигурени лица се очаква да се увеличи на 2,796 млн.\r\nПрез 2020 г. за изплащане на пенсии са предвидени 10,576 млрд. лв. - със 729,1 млн. лв. повече в сравнение с очакваните разходи през настоящата година. Минималният осигурителен доход за самоосигуряващите се лица ще се повиши от 560 лв. на 610 лв., а за земеделските стопани от 400 лв. на 610 лв. Максималният размер на осигурителния доход се запазва 3000 лв.      Не се променят и размерите на осигурителните вноски за фондовете на държавното обществено осигуряване, а също и съотношенията между осигурителите и осигурените лица. Със законопроекта се предлагат и промени в Кодекса за социално осигуряване, свързани с изпълнението на бюджета на държавното обществено осигуряване, както и някои изменения, с които се прецизират разпоредби относно правата на осигурените лица. ", "date": "2019.12.03", "title": "БСП поиска лекарствата за деца до 14 г. да са безплатни и заложени в бюджета на НЗОК"}
{"url": "https://www.actualno.com/society/predsrochno-prikluchi-remontyt-na-izgorelija-most-na-am-struma-kraj-dupnica-snimki-news_1412107.html", "text": "      С месец по-рано завърши ремонтът на моста над река Джерман при 62-ри км на АМ \"Струма\", съобщават от Агенция \"Пътна инфраструктура\". Това е отсечката, над нерегламентираното сметище, където на 13 август пожар спря движението и повреди носещи           По плановете на агенцията движението за всички превозни средства в този оучастък трябва да бъде възстановено около 15.00 часа на 3 декември.\r\nВ съобщението на АПИ ремонтът , за да се осигури безаварийното пътуване на автомобили преди откриването на ски сезона в Банско и предстоящите коледни празници.   Неотложният ремонт започна веднага след като беше одобрен изготвеният проект за . Възстановени са засегнатите от пожара 17 колони, 2 ригела и 3 крайни греди. За да се укрепи конструкцията на съоръжението, е отстранен до здраво компрометираният от високата температура бетон на засегнатите стълбове и е положен пръскан бетон.        Изградени са нови бетонови кожуси на пострадалите елементи. Ремонтирани са отводнителите и засегнатите лагери, подменена е дилатационната фуга на моста. Възстановени са тротоарни блокове. Строително-монтажните работи, изпълнени от \"ГБС- Инфраструктурно строителство\"АД, са Строителният надзор е изпълнен от \"Пътинвест инженеринг\" АД. Стойността на техния договор е 60 000 лв. с ДДС, съобщават от АПИ. ", "date": "2019.12.03", "title": "Предсрочно приключи ремонтът на изгорелия мост на АМ \"Струма\" край Дупница (СНИМКИ)"}
{"url": "https://www.actualno.com/america/amerikanski-senatori-nastojavat-za-sankcii-sreshtu-turcija-zaradi-s-400-news_1411989.html", "text": "      Американските сенатори Линдзи Греъм от Републиканската партия и Крис Ван Холен от Демократическата партия призоваха администрацията на Доналд Тръмп да наложи санкции на Турция заради закупуването на руската система за противоракетна отбрана С-400, пише вестник Sabah, цитиран от БГНЕС.      „Времето за търпение отдавна изтече. Време е да приложите закона”, се казва в изпратеното до държавния секретар Майк Помпео писмо.\r\nДвамата сенатори предупреждават, че ако това не бъде направено, към останалите държави, ще бъде изпратен „ужасен сигнал”, че могат да нарушават без последствия законите на САЩ.\r\nПрипомняме, че закупената от Турция руска противоракетна система С-400 стана „камък на раздора” между Анкара и Вашингтон. Според САЩ тя не е съвместима със защитата на НАТО и представлява заплаха за изтребителите F-35.  Турция обаче настоява, че С-400 няма да бъде интегрирана в системите на НАТО и няма да представлява заплаха за Алианса, като отхвърли призивите на Вашингтон за отказ от сделката.\r\nАнкара подчертава, че отказът на САЩ да продаде на Турция противоракетната система „Пейтриът” е принудил турското правителство да потърси друг купувач. Русия е предложила по-добра сделка, която включва и трансфер на технологии.\r\nЗакупуването на руската система подтикна администрацията на Тръмп да отстрани през юли Турция от съвместната програма за изтребители пето поколение F-35. Напрежението се задълбочи, след като Турция получи първата си доставка от руското оборудване.       Администрацията на американския президент Доналд Тръмп отложи въвеждането на санкции, въпреки че през 2017 г. Тръмп подписа закон за санкциите, известен като CAATSA, насочен срещу страни, които развиват бизнес с руските военни.\r\nНякои американски сенатори, включително Греъм, увеличиха усилията си да наложат санкции срещу Анкара, когато през октомври Турция започна операция „Мирна пролет“ в Северна Сирия.\r\nГреъм и други представители на Републиканската партия са били остро критични към решението на президента Тръмп да изтегли войските от Североизточна Сирия преди началото на турската антитерористична операция.\r\nГреъм е известен с критиките си към американското правителство, което обвинява, че е въоръжило силите за самоотбрана на сирийските кюрди. ", "date": "2019.12.03", "title": "Американски сенатори настояват за санкции срещу Турция заради С-400"}
{"url": "https://www.actualno.com/asia/samdjijon-modernijat-grad-na-kim-chen-un-video-i-snimki-news_1412101.html", "text": "       Северна Корея отпразнува завършването на голям строителен проект - Самджийон - нов град до свещена за севернокорейците планина Пекту, от където се твърди, че са корените на семейството на лидера Ким Чен-ун, съобщава Корейската централна новинарска агенция, цитирана от The Guardian.           Държавната медия нарече града \"въплъщение на модерната цивилизация\" заради новите апартаменти, хотели, ски курорт, търговски, културни и медицински центрове    Самджийон е в подножието на планината Пекту и беше открит с големи празненства и заря, обяви Reuters. На кадрите, разпространени от държавната телевизия, се вижда усмихващия се Ким, който реже лента на церемония, на която присъстват хиляди хора. Кадри от церемонията можете да видите в следващото видео. Държавната телевизия пък пусна кадри с новия град Самджийон, който е определян в КНДР за \"социалистическа утопия\". В него могат да живят едва 4000 семейства.       Градът се \"превърна в пример за планински модерен град при социализма, въплъщение на модерната цивилизация\", отбелязва Корейската централна новинарска агенция.  Построяването на Самджийон е една от най-големите икономически инициативи на Северна Корея, което е част от опитите икономиката на КНДР да се превърне в независима. Това обаче става с цената на \"робски труд\".\r\nСанкциите на международната общност заради ядрената програма на КНДР са довели до недостиг на строителни материали и работна ръка, а това от своя страна забавило строителството на града, което било спирано няколко пъти.        Забавянето е принудило Пхенян да мобилизира работнически бригади от млади хора. Избягали севернокорейци и активисти описват работата в тези бригади като \"робски труд\". Младите хора не получавали заплати, осигурявана им е оскъдна храна и са принуждавани да работят по над 12 часа на ден в продължение на 10 г. В замяна им били обещавани по-добри шансове за влизане в университет или присъединяване към управляващата работническа партия.   ", "date": "2019.12.03", "title": "Самджийон - \"модерният град\" на Ким Чен-Ун (ВИДЕО И СНИМКИ)"}
