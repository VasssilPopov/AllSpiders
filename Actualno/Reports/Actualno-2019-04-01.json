{"url": "https://www.actualno.com/balkani/makedonskijat-premier-ochakva-golemi-grycki-kompanii-v-skopie-news_735259.html", "text": "  Северна Македония ще пожъне „огромни икономически ползи” от смяната на името си с договора с Гърция, заяви премиерът на страната Зоран Заев в понеделник, в интервю за агенция Франс прес. Това се случва в навечерието на знаковата визита на неговия гръцки колега.     Заев наскоро завърши продължителния политически процес за добавяне на „Северна”, към името на страната си, за да реши продължилия десетилетия спор с Атина, които твърдяха, че имат изключителни права върху името Македония, за своята северна провинция.   Това спокойствие ще бъде отпразнувано във вторник, когато гръцкия премиер Алексис Зипрас ще посети северномакедонската столица Скопие, като ще доведе със себе си десетки бизнесмени.\r\n„Големи компании с годишни печалби в милиарди ще дойдат”, каза Заев преди срещата си, говорейки за гръцката петролна компания Мотор Оил и за индустриалния конгломерат Митилинеос, които ще се присъединят към двамата премиер по време на бизнес форума, предаде БГНЕС.  Гръцките компании обещаха, че ще инвестират повече от „500 милиона евро” в енергийния сектор на Северна Македония, плюс други инвестиции в селското стопанство, каза той.\r\n„Република Северна Македония ще има огромни икономически ползи от сделката и смятам, че това ще се види във всяка сфера на икономиката”, каза Заев.\r\nМалката балканска страна е дом на около 2 милиона човека, като е много по-малка и бедна от Гърция.       Атина изолираше своята съседка в последните десетилетия като наложи вето на усилията на Бивша Югославска Република Македония да влезе в НАТО и ЕС, като Гърция обеща да вдигне блокадата след смяната на името.\r\nВъпреки, че съседките поддържаха търговията през тези близо трийсет години, икономическите връзки бяха ограничени от политическата слаба воля.\r\nПреди Заев да дойде на власт, взаимоотношенията между двете страни се бяха влошили заради предишната администрация, която издигна статуи на Александър Велики, крал на древна Македония, който стана символ на конфликта между двете страни, които твърдяха, че той е техен.\r\nСтатуите на Скопие разгневиха Атина, която обвини македонците в кражба на история и култура. Според новата сделка Скопие се задължава преразгледа паметниците, които са част от елинската история.\r\nЗаев заяви, че пред някои паметници, ще бъдат поставени плочи, които да „изяснят, че това е част от глобалното културно наследство”.      „Има някои инициативи за размяна на монументи, като подаръци между добри приятели”, каза той, като не даде конкретни примери.", "date": "2019.04.01", "title": "Македонският премиер очаква \"големи гръцки компании в Скопие"}
{"url": "https://www.actualno.com/curious/djeni-sushi-pusna-novo-provokativno-video-v-koeto-tancuva-v-skuta-na-jena-news_735195.html", "text": "  Драмата около и Джени Суши няма да свърши скоро. След като преди няколко дни от щаба на Кобрата разпространиха видео, на което се вижда как репортерката танцува в скута на мъж по време на партито след победата на българина, то днес тя публикува ответен удар.     На него Дженифър Равело, както е истинското име на репортерката на Vegas Sports Daily, танцува в компанията на още две жени, почти по същия начин, по който танцува и на купона на братя Пулеви в Коста Меса. Видеото е придружено и с \"Така го правим в Кали\".    По-рано днес пък се появи информация, че  румънецът Богдан Дину, който бе съперник на Пулев на ринга в САЩ, обжалва резултата от мача пред Калифорнийската атлетическа комисия. Това е същата комисия, която го отстрани поне временно от правата му да се бие в щата заради целувката с Джени Суши.   ", "date": "2019.04.01", "title": "Джени Суши пусна ново провокативно ВИДЕО, в което танцува в скута на... жена"}
{"url": "https://www.actualno.com/balkani/haradinaj-mogerini-nanese-politicheski-travmi-na-kosovo-news_735268.html", "text": "  Премиерът на Косово Рамуш Харадинай заяви на церемония отбелязваща тригодишнината от подписването на Споразумението за стабилизация и асоциация, че неговото правителство не е успяло да посрещне всички трудности. Той също така заяви, че са срещнати трудности при общуването с шефа на външната политика на ЕС Федерика Могерини, съобщи МИА, цитирана от БГНЕС.     Харадинай заяви, на конференция, че Могерини е повредила диалога между Прищина и Белград и е причинила „политически травми” на косовската страна.   „Не успяхме да постигнем всички цели на споразумението за стабилизиране и асоцииране, защото имахме трудности с члена на Европейската комисия – Федерика Могерини. Внимавах да не кажа какви са трудностите, но те дойдоха от Могерини, което ни причини политическа травма с отварянето на темата за територията на Косово”, каза Харадинай.\r\nЗабележките на премиера на Косово дойдоха след изявлението на ръководителя на службата на ЕС в Прищина, Наталия Апостолова, която на същата конференция заяви, че Харадинай трябва да преразгледа решението за 100-процентна такса за внос от Сърбия и Босна и Херцеговина.  Апостолова каза, че таксата е несъвместима със Споразумението за стабилизация и асоцииране и помоли Харадинай да \"види по-широката картина\" на ситуацията, за да улесни финализирането на диалога между Прищина и Белград.\r\n\"Ние разбираме 100 процента такса, но е време да видим какво е по-важно за Косово. Призоваваме премиера да преразгледа решението още веднъж, да види по-широката картина и да постигне по-бързо финализиране на диалога”, каза Апостолова.   ", "date": "2019.04.01", "title": "Харадинай: Могерини нанесе политически травми на Косово"}
{"url": "https://www.actualno.com/smolyan/600-systezateli-pokazaha-v-chepelare-che-za-skite-njama-vyzrast-news_735310.html", "text": "  Чепеларе беше домакин на 41-вото Държавно първенство по . В състезанието взеха участие близо , разделени в 20 възрастови групи /10 мъжки и 10 женски/. Ветераните се състезаваха в две дисциплини – ски алпийски – гигантски слалом и ски бягане. Отборът от града – домакин – СК „Ветерани Рожен“ – Чепеларе участва в шампионата със и завоюва първо място в крайното отборно класиране.     Състезателите бяха на възраст от 30г. до 75+ при жените и от 35г. до 80+ при мъжете. Състезанието се организира от Българска Мастърс Федерация, с подкрепата на Община Чепеларе и . уважи гала-вечерта на състезателите и поздрави всеки един от тях за достойното му представяне, а самата тя бе удостоена с благодарствен плакет за оказанато съдействие при организирането на Държавното първенство.  Специален поздрав към всички участници в това невероятно състезание, поднесоха самодейците от Фолклорен ансамбъл „Орфей“ при НЧ „Родопска искра 1880“.\r\nОчаквайте официалното класиране, което ще бъде публикувано на страницата на Община Чепеларе.", "date": "2019.04.01", "title": "600 състезатели показаха в Чепеларе, че за ските няма възраст"}
{"url": "https://www.actualno.com/asia/aljirskijat-prezident-shte-podade-ostavka-do-kraja-na-april-news_735279.html", "text": "  Алжирският президент Абделазиз Бутефлика заяви, че ще се оттегли преди 28 април, когато изтича мандата му.     Държавният глава ще предприеме „мерки за осигуряване на приемственост във функционирането на държавните институции по време на преходния период” се казва в изявлението от президенството, като се добавя, че „оставката му… ще влезе в сила преди 28 април”, без да се дават повече подробности, предаде БГНЕС.   Протестите срещу Бутефлика избухнаха миналия месец. Тогава гневът на демонстрантите беше съсредоточен повече върху самия президент с настояването той да се откаже от амбициите си за пети мандат след 20 години власт.\r\nСкоро след това Бутефлика оттегли кандидатурата си за изборите, но също така отмени гласуването на 18 април в очакване на реформи в електората, пораждайки опасения, че той ще се прилепи към властта за неопределено време.  Бутефлика се опира на твърденията си, че е донесъл мир на своята нация след кървавата гражданска война от 90-те години на миналия век, но някои от най-силните му поддръжници се обърнаха срещу него тази седмица.", "date": "2019.04.01", "title": "Алжирският президент ще подаде оставка до края на април"}
{"url": "https://www.actualno.com/business/s-kolko-shte-poskypnat-hranite-zaradi-tol-taksite-news_735257.html", "text": "  Хранителните стоки ще поскъпнат средно с 2% след въвеждането на толтаксите от 16 август, стана ясно по време на пресконференция на регионалния министър Петя Аврамова след среща с превозвачите. Най-малко е увеличението при цените на месото - с 0.22%, а най-голямо при безалкохолните и минералната вода – 3.89%, показват изчисленията на министерството, цитирани от .     Билетите за автобус пък ще се увеличат в зависимост от разстоянието от 1.6 до 8.7%. Единственото намаление е от София до Перник - с 1.6 на сто. От София до Бургас например, където движението по платен път е 90% поскъпването е 4.4%. Зам.-министърът Николай Нанков заяви, че между цените на автобусните превозвачи има и до 7 лв. разлика, а поскъпването заради тол таксата от Бургас за София за автобус с 25 пътника ще е 1 лв.   Министърът на регионалното развитие Петя Аврамова обяви очакваната тарифа за по пътната мрежа. От 20 000 км републиканска мрежа, платени ще бъдат 10 800 км, те са магистрали, първи клас пътища и някои добри второкласни и третокласни шосета. Първоначалният вариант беше да се плаща за 16 800 км.\r\nТаксуваните за изминато разстояние камиони и автобуси са разделени на камиони от 3.5 до 12 т, те са най-вече за вътрешни превози на стоки, втората категория са камиони над 12 т с 2-3 оси и третата са големите тирове над 12 т и с 3 оси. Втори път те са разделени по екологичен признак: в първата група са тези, които са Евро 1 и 2, втората са Евро 3 и 4, Третата са Евро 5 и четвъртата са Евро 6.  Таксуването е и в зависимост от това дали те движат по магистрала и първокласен път или по второкласни и третокласни шосета.\r\nНай-евтино за платени пътища броят пари автобусите, таксите са едни и същи и за магистрала и за трети клас шосе. Ако са най-чистите - Евро 6, таксата им е 0.049 лв. за километър, ако са стари и цапащи - Евро 1 и Евро 2, то таксата е двойна – 0.098 лв.\r\nМалките камиони, които возят стоки в страната са таксувани също най-евтино, платеното им преминаване е най-ниското в ЕС, каза министър Аврамова. И при тях е изравнено плащането за магистрала и за втори и трети клас път. Ако са стари (Евро 1 и Евро 2) ше платят 0.156 лв. на километър и 0.078 лв., или два пъти по-малко, ако са Евро 6, тоест най-чистите.       Тировете над 12 т, но с 2-3 оси ще броят по 0.456 лв., ако са Евро 1 или 2 и пътуват по магистрала или първокласен път, 0.233 лв. е толтаксата им, ако са Евро 6. Малко по-ниски са цените, ако ползват втори и трети клас шосета.\r\nГолемите камиони над 12 тона и над 3 оси са с най-скъпо преминаване. То започва от 0.424 лв. на км за Евро 6 за втори и трети клас път и стига до 0.943 лв. за Евро 1 и 2 по магистрала. , на която е представен проекта за тарифа, е минала по-скоро емоционално, каза министър Аврамова. Превозвачи са заявили, че 34 пъти е най-голямото поскъпване за Евро 1 и 2 на магистрала.\r\nПредстои ново обсъждане с превозвачите, на което може да се правят корекции между отделните групи превозни средства. Сметките показват, че за година от тол такси се очакват да постъпят 1.160 млрд. лв. По сметки на Световната банка за поддържане на толсистемата, включително и за операторите, отиват 15% от събраните суми.\r\nЗам.-министър Николай Нанков пък заяви, че от 500 000 камиона, транзитно преминаващите са 37% от трафика, като половината са турски.   ", "date": "2019.04.01", "title": "С колко ще поскъпнат храните заради тол таксите?"}
{"url": "https://www.actualno.com/europe/binali-jyldirim-za-izborite-ima-mnogo-nevalidni-glasove-news_735254.html", "text": "  Бинали Йълдирим заяви пред репортери, че невалидните гласове в неделя надвишават десетократно разликата в гласовете, добавяйки, че неговият съперник - кандидатът на основната опозиционна Републиканска народна партия (РНП) Екрем Имамоглу - понастоящем изглежда има 25 000 повече гласове от него, съобщиха турски медии.     \"Има 31 136 избирателни кутии. Ако по един глас е попълнен неправилно във всяка избирателна кутия, това се равнява на 31 136 гласа, което е повече от разликата\", каза Йълдъръм в изявление в понеделник по време на пресконференция, предаде БГНЕС.   Гласовете, подадени в надпреварата за управлението на Истанбул, все още се преброяват, заяви Йълдъръм. Той също благодари на всички истанбулци и подчерта, че Върховният избирателен съвет на Турция (ВИС) ще има последната дума.\r\nНа изборите в неделя като цяло управляващата партия на Турция оглавява 16 общини (по-големи градове) и 24 града според неофициални резултати.  ", "date": "2019.04.01", "title": "Бинали Йълдирим за изборите: Има много невалидни гласове"}
{"url": "https://www.actualno.com/society/ogranichiha-dostypa-do-plaja-arkutino-s-metalni-vrati-news_735275.html", "text": "  Ограничен е достъпът до плажа Аркутино, съобщи \"Нова телевизия\". От седмици метални врати с тежки катинари спират хората, които се опитват да стигнат до морето не само с кола, но и пеша.     \"Мисля, че идвах последно през декември месец 2018 г. И се разхождах. Обаче явно е станало нещо през зимата и вече нямаме достъп\", споделя Радослав Качиков. Оказва се, че единственият начин да влезеш, е да се провреш през металната врата.   Плажът Аркутино е един от най-посещаваните през лятото. Концесионерът му беше категоричен, че теренът от заключения портал до началото на плажната ивица, която стопанисва, са частни терени и той не носи отговорност за свободния достъп до плажа.\r\n\"Ще направим необходимата проверка, да разбера причините и основанията на лицето, което е извършило този акт и ще предприема необходимите действия, които ми позволява законът\" каза д-р Димитър Германов, кмет на община Приморско.  Ако Общината и Министерството на туризма установят кой е ограничил достъпа до плажа, може той да бъде глобен с от 2 до 5 000 лева.", "date": "2019.04.01", "title": "Ограничиха достъпа до плажа Аркутино с метални врати"}
{"url": "https://www.actualno.com/europe/gryckata-gazova-kompanija-depa-specheli-tyrga-na-bulgargaz-za-zakupuvane-na-sinio-gorivo-news_735262.html", "text": "  Гръцката газова компания ДЕПА е предложила най-ниска цена и спечели търга, обявен от \"Булгаргаз\", за закупуване на 1.5 милиона мегаватчаса синьо гориво, съобщи БНР.     Така за пръв път газовата ни компания ще купи газ, който не е доставен по дългосрочния договор с руската \"Газпром Експорт\".   „Булгаргаз“ ще купи цялото количество, обявено в търга, от гръцката компания ДЕПА. От тяхната оферта става ясно, че горивото, което ще продадат е микс от втечнен и тръбен газ. В търга освен \"ДЕПА\" са участвали също холандската фирма „Колмар“ и българският търговец „Дексиа“, които са предложили на Булгаргаз да купи от тях втечнен газ.\r\nПредстои „Булгаргаз“ да подпише договор с „ДЕПА“. Основно изискване на газовата ни компания беше цената да е по-ниска от определената от енергийния регулатор, която е 45 лева за мегаватчас.  Планира се цялото количество да бъде нагнетено и съхранявано в газохранилището в Чирен. Доставката ще е чрез виртуална търговска точка на газопреносната ни мрежа.\r\nОт „Булгаргаз“ обясниха, че целта на този първи за тях търг е да се тества пазара и да се разбере дали има търговци, които да доставят по-евтин от руския газ, получаван по дългосрочния договор.   ", "date": "2019.04.01", "title": "Гръцката газова компания ДЕПА спечели търга на \"Булгаргаз\" за закупуване на синьо гориво"}
{"url": "https://www.actualno.com/blagoevgrad/prodyljava-gaseneto-na-pojara-v-blagoevgrad-arestuvan-e-76-godishen-myj-news_735267.html", "text": "  Продължава гасенето на големия горски пожар, възникнал към 13.30 часа в махала \"Тупавиците\" на село Бистрица, 76-годишен мъж е задържан за предизвикания пожар, предаде кореспондентът на БГНЕС за региона.     Огънят тръгна от къщите до река Бистрица, след което влезе в 40-годишна борова гора. Той върви към билото, на което се намира село Дъбрава, гасят близо 100 пожарникари, служители на горите, служители на МВР, доброволци.   Засегната площ на пожара е над 150 дка, той е локализиран от три страни, каза пред БГНЕС директорът на ОД ПБЗН-Благоевград Георги Пармаков.\r\nВ района на пожара се правят ивици, които се прекопават, огънят продължава да върви към билото въпреки, че вятърът е северен, обратен, и така го натиква пак към долината на реката.  Пожарът се гаси с тупалки, преносими на гръб водни пръскачки, а с маркучи от специализираните и високопроходими автомобили-водоноски на ЮЗДП. Импровизираният щаб е разположен до водоема над село Дъбрава. За предизвикания пожар е задържан 76-годишният С.Т. от Благоевград.", "date": "2019.04.01", "title": "Продължава гасенето на пожара в Благоевград, арестуван е 76-годишен мъж"}
{"url": "https://www.actualno.com/politics/kurioz-plamen-georgiev-ipotekiral-i-terasata-kojato-tvyrdi-che-ne-pritejava-news_735291.html", "text": "   Това показва проверката на ипотеката, която обезпечава жилищния му кредит, с която bTV разполага, се казва в разследване на телевизията.     През април 2017 г. Георгиев придобива апартамент срещу . Преди това имотът се е продавал за над половин милион лева. Сделката е финансирана с банков кредит от близо 190 хиляди лева. Има я и в офертата за апартамента, разпространена от неправителствения Антикорупционен фонд. Освен това там има още сауна за шест човека, душ и барбекю.   Теренът с площ от 186 квадрата e отбелязан и графично отразен и в кадастъра. Съседни обекти на етажа няма.   Преди дни в официална позиция антикорупционният шеф категорично на недекларираните 186 квадрата: „Въпросната тераса обаче не е част от жилището, а представлява тераса-покрив, която е обща част на сградата по смисъла на чл. 38 от Закона за собствеността, поради което не е обект на индивидуални собственически права и не подлежи на деклариране от страна на етажните собственици”.\r\nВ договора на антикорупционния шеф за жилищен кредит пише друго. Спорната тераса е ипотекирана от Пламен Георгиев като негова собственост: „Ипотеката се вписва върху следния недвижим имот, собственост на Пламен Георгиев Димитров, застроена площ от 16 квадратни метра, състоящо се от галерия и баня-тоалетна и тераса - плосък покрив с площ от 186 квадратни метра”. С други думи, пред банката Пламен Георгиев обявява терасата за негова собственост, а пред обществото казва обратното.   Каква е причината за това разминаване и коя от двете версии е истинската? На този въпрос все още няма отговор, тъй като антикорупционният шеф не говори публично.    Дългогодишният адвокат по вещно право Валя Гигова обяснява, че ако Георгиев е смятал, че терасата е обща част, то тя не би следвало да е описана в нотариалния му акт. По думите ѝ ако терасата не е на Георгиев, това би направило ипотеката нищожна: „Ипотека, който не принадлежи на този, който ипотекира е нищожна и тогава банката при едно принудително изпълнение, ако не се изпълняват доброволно задълженията, няма да може да се удовлетвори”.\r\nНаказателният кодекс е строг в случаите, когато пред банката е подадена невярна информация: „Който, за да получи кредит, представи неверни сведения, се наказва с ”.\r\nПламен Георгиев и ръководената от него комисия трябва да проверят имотните сделки на политиците, които бяха замесени в скандала с апартаменти от фирма \"Артекс\".   Днес, 1 април, от 18:30 часа на площад \"Св. Неделя\" се с искане за оставка на Георгиев, който би трябвало да разследва апартаментната сделка на Цветан Цветанов.", "date": "2019.04.01", "title": "Куриоз: Пламен Георгиев ипотекирал и терасата, която твърди, че не притежава"}
{"url": "https://www.actualno.com/ruse/bylgarski-profesor-izpolzva-virusi-v-borbata-s-raka-news_735246.html", "text": "  Проф. д-р Златко Кълвачев, вирусолог в МБАЛ „Надежда“- София, гостува в Русе и в конферентната зала на УМБАЛ „Канев“. Той изнесе лекция на тема „Вирусите – въпроси и отговори“.     „Трябва да се използват по правилния начин свойствата на вирусите за добри каузи. Тяхната способност да рушат клетката вече може да се използва за лечението на рак. Тези вируси се наричат онколитични, а методът - онколитична вирусотерапия. Идеята за лекуване на рак с помощта на вируси не е нова и  е позната от първите години на миналия век. Факт е, че 8% от човешкия геном са вируси“, поясни Кълвачев.\r\nПо думите на професора всяка година излиза по един чисто нов вирус, но пък има и вируси, които са съществували от 30 000 години. Съществуват „МИМИ“ вируси, „ПАНДОРА“ вируси и „САМБА“ вируси. Това не трябва да ни плаши, а да ги изучаваме, за да се предпазим“. \r\nС няколко вида препарати, които са на пазара, може да се лекуват различни видове рак, в т.ч. меланома, глиални тумори, рак на панкреаса.  „В БАН се правят откъслечни проучвания по отношение на „добрите вируси“. Но българска следа има в Хайделберг, Германия, където наш учен е патентовал един вирус и работи в групата за онколитичните. Хирургията е най-кардиналният метод за лечението на рак, но въпросът е как лекуваме метастазите и точно там трябва да бъдат насочени нашите усилия“, допълни проф. Кълвачев.   \r\nПроф. д-р Златко Кълвачев завършва медицина в Медицинска академия в София, през 1980 г. и започва работа като военен лекар в Русе. Дълги години работи като вирусолог в Института за научни изследвания в Каракас, Венецуела, и ръководи лабораторията по вирусология. Има повече от 150 научни публикации и 4 изобретения. Специализирал е в Русия, Финландия, Индия, САЩ и др.", "date": "2019.04.01", "title": "Български професор използва вируси в борбата с рака "}
{"url": "https://www.actualno.com/europe/kak-erdogan-postigna-petnadesetata-si-pobeda-news_735273.html", "text": "  Въпреки всички заговори, Партията на справедливостта и развитието (ПСР) постигна победа на петнадесетия вот, в който участва и получи 45% от гласовете. На тези избори избирателите отхвърлиха политиката на терора и дадоха вот на доверие към президентската система, пише турският ежедневник Sabah в материал, представен без редакторска намеса.      , които станаха истинско тържество на демокрацията, Турция даде 52,3% от гласовете за „Народния съюз“. Този блок победи в 52 града, включително 17 големи. ПСР спечели в 40 града, включително 16 големи, а нейния партньор Партията на националистическото движение (ПНД) – в 12 града, включително един голям, като събра около 5% от гласовете. На изборите на 31 март 57 гласуваха в 168 хиляди избирателни секции. За първи път от своя глас се възползваха около един милион души. Избирателната активност на изборите, които преминаха в атмосфера на доверие и празник по цяла Турция, беше висока въпреки очакванията. Преди изборите, изхождайки от анкетите, се предполагаше, че заради големия брой неопределили се избиратели явката може да е ниска. Но, според официалните резултати, избирателната активност е била 84%.   Когато бяха отворени избирателните урни, блокът на злото, който, играейки с валутните курсове преди изборите, направи всичко възможно да създаде проблеми за турската икономика и така да повлияе на избора на избирателите, отново беше разочарован. В крайна сметка, както във всички избори и референдуми, проведени за 17 години, избирателите отново поставиха ПСР под ръководството на Ердоган на пиедестал.     За първи път в местните избори Турция изпробва система от широки съюзи. Победата на вота, който се проведе в ожесточени битки в някои големи градове, бе спечелена от „Народния съюз“. Този блок, състоящ се от ПСР и ПНД, според предварителните резултати, получи повече от 52% от гласовете. С този резултат гражданите на страната в същото време не позволиха да се постави под въпрос прехода към президентската система и го гарантираха. „Съюзът на нацията“, образуван от „Републиканската народна партия“ (РНП) и „Добрата партия“ (ДП) загуби изборите, въпреки че получи подкрепата на терористичните организации и всички врагове на Турция, както и присъединилата се към тях „Демократическа партия на народите“ (ДПН), която е клон на терористичната организация „Работническа партия на Кюрдистан“ (ПКК). Избирателите не повярваха в политиката на терора. ДП загуби подкрепа, получавайки 7,1% от гласовете срещу 9,9% на изборите през юни 2018 година. Но най-силен шамар получи ДПН, която на изборите на 24 юни 2018 година получи 11,7% от гласовете, а сега само 3,8%. Според предварителните резултати, ПСР побеждава в 16 големи града, преди всичко в Истанбул, 24 вилаета и 536 околии (административни единици в Турция – бел. прев.). А нейният партньор ПНД победи в един голям град, 11 вилаета и 151 околии. В същото време РНП печели в 10 големи града, 10 вилаета и 186 околии, а ДП успя да победи само в 21 вилаета. А ДПН успя да получи общините в три големи града, четири вилаета и 50 околии.   Президентът Реджеп Тайип Ердоган спечели 15-те избори, в които участва от 1994 г. и записа рекорд.   През 1994 г. Ердоган спечели изборите на кмет на Истанбул.\r\nПрез 2002 г. Ердоган изведе ПСР на власт с 34% от гласовете.\r\nПрез 2004 г. ПСР спечели местните избори, получавайки 41,7%.\r\nНа парламентарните избори през 2007 г. ПСР успя да увеличи броя на гласовете в своя полза до 47% и отново да стане управляваща партия.\r\nПрез 2008-а година бе спечелено още едно всенародно гласуване, когато референдумът за избиране на президент от народа завърши с резултат 69,12%.   На местните избори през 2009 година ПСР получи 38,6%.\r\nА през 2011 г. ПСР отново стана управляващата партия, набирайки 49,8%.\r\nНа общинските избори през 2014 г. ПСР отново получи подкрепата на хората на ниво от 45,6%.\r\nИ на президентските избори през 2014 г. Ердоган стана първият всенародно избран президент на Турция, получавайки 51,79%.\r\nНа общите парламентарни избори през 2015 г. ПСР, с 40,87% от гласовете, отново дойде на власт.   На вторите избори, проведени през 2015 година, ПСР получи вече 49,5%.\r\nНа референдума за преминаване към президентска система през 2017 година Ердоган постига нов успех: 51%.\r\nНа изборите през 2018 година – победен резултат с 52,6%.\r\nНакрая той спечели поредна победа на вчерашните (31 март 2019 г.) местни избори. Иван Христов за Агенция \"Фокус\" ", "date": "2019.04.01", "title": "Как Ердоган постигна петнадесетата си победа"}
{"url": "https://www.actualno.com/pleven/mlad-myj-zagubi-zrenieto-na-ednoto-si-oko-v-srednoshtno-sbivane-v-plevensko-news_735203.html", "text": "  23-годишен мъж загуби зрението на едното си око след среднощно сбиване между две компании в село Загражден, Плевенско. Пострадалият сам потърсил помощ в Спешно отделение на Университетската болница в Плевен. След консултация с офталмолог му е направена операция на дясното око. Установено е, че той е загубил зрението си на това око, съобщи областната полицейска дирекция.     Разправията била между пийнали младежи и избухнала малко след полунощ на 31 март. От всички участници в нея само мъжът потърсил медицинска помощ. Веднага след подадения сигнал за нея на мястото пристигнал полицейски екип. Разпитани са свидетели на сбиването, но все още няма задържани. По случая е образувано досъдебно производство и е уведомен дежурен прокурор.", "date": "2019.04.01", "title": "Млад мъж загуби зрението на едното си око в среднощно сбиване в Плевенско"}
{"url": "https://www.actualno.com/velikotarnovo/programa-za-kulturnija-jivot-v-obshtina-veliko-tyrnovo-prez-pyrvata-polovina-na-april-news_735196.html", "text": "  Пред Факултета по изобразително изкуство в центъра на е представена пътуващата изложба предоставена от Народното събрание на Република България.      за срещите и събитията в културния живот на община Велико Търново през първата половина на месец април следва следния  15,00 ч. Аранжиране на илюстрациите от стихосбирките на Елица Кръстева  Място: Регионална библиотека „Петко Р. Славейков“\r\n18,00 ч. Общински празник на градската песен „Засмяна пролет“\r\nМясто: Читалище „Съгласие“ - Деблец    19,00 ч. Първоаприлско четене на хумористична поезия\r\nМясто: Клуб 7 10,00 ч. Аранжиране на творби от конкурса „Мой Търновград“\r\nМясто: Пред книжарница „Хеликон“   10,30 ч. Представление „Приказни герои“ за ДГ „Здравец“\r\nМясто:  Книжарница „Хеликон“\r\n11,00 ч. Посещение на деца от ДГ „Ален Мак” по случай Деня на детската книга\r\nМясто:  РБ „П. Р. Славейков“, детски отдел\r\n11,00 ч. Диабетен патрул и обедно хоро - велопоход срещу диабета\r\nМясто: Паметник „Асеневци“\r\n17,30 ч. Откриване на изложба живопис на Боряна Мочева и Наталия Стоянова\r\nМясто: Изложбени зали „Рафаел Михайлов“\r\n18,00 ч. Съвместен концерт на учениците от класа на Станимир Демирев и акордеонисти от НМА\r\nМясто: Младежки дом, зала 30\r\n19,00 ч. „Коя гад изяде кашкавала? – спектакъл на Теди Москов\r\nМясто: ДКС „Васил Левски“ 10,30 ч. Посещение на деца от ДГ „Ален Мак” по случай Деня на детската книга\r\nМясто:  РБ „П. Р. Славейков“, детски отдел\r\n14,00 ч. Посещение на деца от Детска занималня \"Мечо Пух\" по случай Деня на книгата\r\nМясто:  РБ „П. Р. Славейков“, детски отдел\r\n18,30 ч. Среща-разговор с декана на филологическия факултет проф.д-р Ценка Иванова на тема „Реализация след завършване на висше образованиею\r\nМясто:  Клуб 7\r\n19,00 ч. „Декамерон“ – комедия по Джовани Бокачо\r\nМясто:  МДТ „Константин Кисимов“\r\n19,00 ч. Безплатна тренировка на открито\r\nМясто:  Стадион „Ивайло“ 10,30 ч. Открит урок по родолюбие „Аз обичам България“\r\nМясто:  Център за превенция и спорт, с. Балван\r\n11,00 ч. Откриване на нови площадки „Оцеляване в природата“ и „Приложно колоездене“ към Център за превенция и спорт в с. Балван\r\nМясто: Център за превенция и спорт, с. Балван\r\n 12,30 ч. Областна работна среща „Устойчиви инициативи и партньорства – превенция за сигурност“\r\nМясто: Пенсионерски клуб, с. Балван\r\n17,30 ч. Дни на антарктическите науки във Велико Търново\r\nМясто:  Изложбени зали „Рафаел Михайлов“\r\n18,30 ч. Среща с писателката Таня Иванова\r\nМясто:  Клуб 7 10,00 ч. Фитнес на открито – безплатна тренировка\r\nМясто:  Парк „Дружба“\r\n11,00 ч. Театър „Весел“ представя: „Умник Гюро“ – детски куклен спектакъл\r\nМясто:  Салон на Читалище „Искра“\r\n20,00 ч. Аудио-визуален спектакъл „Царевград Търнов – звук и светлина“\r\nМясто:  Площадка за наблюдение, ул. „Никола Пиколо“  19:00 ч. Среща с психотерапевта Адриан Аврамов на тема „Хейтърство“\r\nМясто:  Клуб 7 18:00 ч. Среща с архитекта Андрей Ходкевич\r\nМясто:  Клуб 7\r\n20:30 ч. Стендъп Комеди\r\nМясто:  Клуб 7 17:30 ч. „От цялото сърце“ - откриване на изложба живопис и керамика с автори Оля Рибакова, Татяна Пачгина, Татяна О` Махони и Ирина Пожарицкая\r\nМясто:  Изложбени зали „Рафаел Михайлов“\r\n18:30 ч. Вечер на Тетрадката.КОМ – среща с писателката Мирела Костадинова\r\nМясто:  Клуб 7 17:30 ч. Откриване на фотоизложба „110 години – клуб по пешеходен туризъм”\r\nМясто:  Изложбени зали „Рафаел Михайлов“ –\r\n18:00 ч. Откриване на изложба „Изкуство от пламъка“ - изложба от специалност керамика, стъкло и метал на Национален университет по изкуствата - Букурещ\r\nМясто:  Изложбени зали „Рафаел Михайлов“ -\r\n18:30 ч. Владимир Висоцки през погледа на Анатоли Петров\r\nМясто:  Клуб 7 19:00 ч. „Да поиграем на карти с твореца“ – женско творческо събитие\r\nМясто:  Клуб 7\r\n20:30 ч. „Уиски и шоколад“ - история и вечер на уискито с Гаро Узунян\r\nМясто:  Клуб 7 09:30 – 18:00 ч. Девети Национален фолклорен фестивал за любителски фолклорни клубове „Болярско надиграване“\r\nМясто:  ДКС „Васил Левски“\r\n10:00 ч. Общински празник на народното певческо изкуство „Сладкопойна чучулига“\r\nМясто:  Народно читалище „Зора – 1869“, с.Дичин  \r\n11:00 ч. Театър ВЕСЕЛ представя: „Червената шапчица“ – детски куклен спектакъл, представен от ДКТ – Силистра\r\nМясто:  Салон на НЧ „Искра“", "date": "2019.04.01", "title": "Програма за културния живот в община Велико Търново през първата половина на април"}
{"url": "https://www.actualno.com/dobrich/ministyr-krasimir-vylchev-trjabva-da-prefokusirame-obrazovatelnata-sistema-news_735276.html", "text": "  Две основни предизвикателства очерта министърът на образованието и науката Красимир Вълчев при посещението си в Добрич в рамките на инициативата „Европа в нашия дом“. По думите му едното от тях е да бъдат обхванати, задържани и приобщени в образователната система всички деца, а второто предизвикателство – да бъдат придобити ключови компетентности. За да се постигне това, е необходимо да се префокусира системата, посочи министърът.     Позицията му е, че трябва да се даде по-голяма свобода на учителите да провокират дискусии, а не да се придържат само към учебния материал.   Министър Вълчев призна, че най-голямото предизвикателство е децата да посещават редовно училище. Очакванията му са правозащитни организации да атакуват идеята за спрените помощи, но на практика средствата се прехвърлят „от безотговорния родител към отговорния учител“. Защото досегашната практика показва, че глобите на семействата, които не пращат децата си на училище, са несъбираеми. Най-ефективно е да се обвърже с други права, счита министърът.\r\nПо-рано пред журналисти в Добрич министър Красимир Вълчев заяви, че не се предвиждат промени на Закона за училищното и предучилищното образование. Отговорът му беше във връзка с искането от Асоциация на индустриалния капитал за задължителна матура по математика заради недостиг на кадри с инженерни специалности. Тази година вече имало ръст на желаещите да се явят на матура по математика, макар броят им все още да е малък. По думите му с най-високи възнаграждения и добра реализация са професионални направления, свързани с изучаване на математика и природни науки, а за тези специалности се очаква и най-висок ръст през следващите години.  ", "date": "2019.04.01", "title": "Министър Красимир Вълчев: Трябва да префокусираме образователната система"}
{"url": "https://www.actualno.com/society/prebiha-bylgari-vyv-francija-pomislili-che-prodavat-deca-za-organi-news_735289.html", "text": "  Българи, работещи във Франция, бяха бити, заради фалшива новина. Кристиян Иванов и Кирил Аврамов от търговищкото село Давидово са били нападанти от голяма група хора, докато спят в бусовете си, с които събират отпадъци от цветни метали.     Причината за това била невярна информация, че българите отвличат деца, за да ги продават за органи. \"Налагаха ме с ключове за джанти, с камъни с тухли, тръби\", каза Кристиян Иванов, цитиран от \"Нова телевизия\".   \"Псуваха ни: \"Слезте от буса вие - крадци на деца! 15-20 мин продължи атаката\", споделя Кирил Аврамов. Двамата мъже са спасени от друг жител на село Давидово – Митко Димитров, който вижда нападателите. \"Какво да видя – налагат ги! Два буса чупят и ги бият, подадох газ срещу тях – те се пръснаха и ги спасих\", разказва той.\r\nМъжете твърдят, че се препитават като събират и сортират отпадъци във френските квартали. Живеят на открито в бусовете си със седмици. В края на март, обаче, в Париж тръгва слуха за отвличани деца.  \"Невинни сме, не знаем за какво става въпрос. В стрес бяхме\", добави Аврамов. От село Давидово настояват външното ни министерство да поиска от фреснките власти разследване на случая. От своя страна, префектурата на полицията в Париж излезе със съобщение в социалните мрежи, което потвърждава, че новината за отвличане на деца е фалшива.", "date": "2019.04.01", "title": "Пребиха българи във Франция - помислили, че продават деца за органи"}
{"url": "https://www.actualno.com/europe/vladimir-putin-syshto-pozdravi-erdogan-za-uspeha-mu-news_735297.html", "text": "  Руският президент Владимир Путин и турският му колега Реджеп Тайип Ердоган обсъдиха по телефона подготовката за заседанието на Съвета за сътрудничество на високо равнище между Руската федерация и Турция, съобщава пресслужбата на Кремъл, цитирана от БГНЕС.     Отбелязва се, че Путин е поздравил турския лидер за успеха на Партията на справедливостта и развитието, ръководена от него на местните избори, проведени в Турция на 31 март.   \"Въпросите от двустранния дневен ред също са засегнати в контекста на подготовката за планираното провеждане на осмата среща на Съвета за сътрудничество на високо равнище между Руската федерация и Република Турция на 8 април тази година\", се казва в изявлението.", "date": "2019.04.01", "title": "Владимир Путин също поздрави Ердоган за успеха му"}
{"url": "https://www.actualno.com/curious/dneven-horoskop-za-2-april-news_734573.html", "text": "        Този вторник ви е позволено да се поотпуснете и да излезете от правилата. То се знае какво трябва, но бива ли всеки ден. Сега ви е позволено да правите това, което вие искате, стига да не вреди на някой друг. Този вторник ефектът на бумеранга ще сработи срещу вас. Не се обвинявайте, а разкаянието приемете като поука и опит. Това е най-важното.   Този вторник ще сте склонни да се обвинявате, при това – без причина. Но вие не сте отговорни за постъпките на другите. Това, че е пренебрегнат ваш съвет не означава, че отговорността е ваша.     Този вторник ще сте нетипично спокойни и хладнокръвни или по-скоро изразът на чувствата ви ще е такъв. Не се притеснявайте от реакциите на околните. Покажете, че можете да сте различни. Този вторник някой ще ви напомни за ваше старо обещание. Минало е време, но е добре да го изпълните, освен ако не предложите друг вариант. Този вторник не се съмнявайте във себе си. Нито във възможностите, нито в силите си. Способности и то много. Само повярвайте в себе си.   Този вторник е добре да направите равносметка, така по-ясно ще осъзнаете мотивите на целите си и начина, по който да ги постегнете. Започнатото днес ще бъде завършено бързо и успешно.    Този вторник може да научите много от грешките на другите. Наблюдавайте и не коментирайте. Не си позволявайте да критикувате другите, а само наблюдавайте и почерпете опит. Този вторник не трябва да се предавате пред  трудностите. В момента, в който се отпуснете ще настъпи хаос, който ще ви е трудно да овладеете.    Този вторник може да се почувствате, като жертва на ситуацията. Не действайте първосигнално. Премете седем пъти преди да отрежете. Този вторник не се подавайте на чужди влияния и не изпадайте във възторг от нечии грандиозни планове. Ако се хванете на това хоро, ще е много трудно да го напуснете, когато пожелаете. Този вторник ще разберете, че колкото по-често си повтаряте ситуацията, която не разбирате, толкова повече тя ще се изяснява. Не се колебайте да използвате този метод, за да си помогнете.", "date": "2019.04.01", "title": "Дневен хороскоп за 2 април"}
{"url": "https://www.actualno.com/society/protestirashti-poiskaha-ostavkata-na-shefa-na-kpkonpi-news_735300.html", "text": "  Протестиращи се събраха пред сградата на Комисията за противодействие на корупцията и за отнемане на незаконно придобито имущество, за да поискат оставката на , предаде репортер на БГНЕС.     „Председателят на НКОНПИ се оказа, че сам не е декларирал огромна част от своя имот и не си е платил данъка за него. Никоя институция не реагира по този въпрос. Пред медиите Пламен Георгиев излъга цялото общество, че въпросната тераса е обща част от жилището му. Това е капката, която тотално преля чашата във всичките злоупотреби, закононарушения и престъпления, които този човек извършва. Имам предвид покриването на хора на висши позиции във властта като Бойко Борисов със скандала „Ваньо, Ваньо“, Делян Пеевски с неговите имоти и собствености, Цветан Цветанов, Владислав Горанов. Всички те са умишлено прикрити от Георгиев за финансовите, имотни и други престъпления, които са извършили”, заяви организаторът на недоволството бившият пиар на отстранения кмет на район „Младост” Петър Кърджилов.    „Искаме незабавно Пламен Георгиев да подаде оставка като председател на тази комисия и да се назначи нов председател, който да има широко обществено одобрение“, коментира още той и добави, че възнамерява всяка седмица да организира протест, докато не бъде изпълнено искането на гражданите.  Десислава Кузманова, която също е на протеста, заяви, че тази комисия не се бори срещу корупцията. „Не може комисията за борба с корупцията да е корумпирана и ние да разчитаме, че ще има някаква справедливост в тази държава“, заяви Кузманова.\r\nСпоред нея отстраняването на Пламен Георгиев няма да реши проблема, но ще покаже на следващата, че няма безнаказано да стои там.   ", "date": "2019.04.01", "title": "Протестиращи поискаха оставката на шефа на КПКОНПИ"}
{"url": "https://www.actualno.com/crime/zadyrjaha-bylgari-v-gyrcija-za-prenasjane-na-narkotici-news_735299.html", "text": "  Голям брой хапчета фенетилин, известен също като джихадистки наркотик бяха заловени в неделя в Игуменица в Северозападна Гърция, съобщиха местните власти.     Трима българи на възраст 31, 34 и 58 години са били задържани и остават в затвора. Те са обвинени в опит за пренасяне на 369 545 хапчета в страната през пристанище Иглуменица.   От полицията казват, че те са стигнали до пристанището с две коли, като са влезли в страната от българо-гръцкия контролно пропусквателен пункт Кулата.\r\nФенетилин е вид амфетамин, популярен сред членовете на военното формирование „Ислямска Държва” в Сирия и Ирак.  ", "date": "2019.04.01", "title": "Задържаха българи в Гърция за пренасяне на наркотици"}
{"url": "https://www.actualno.com/health/trik-kojto-shte-vi-pomogne-da-svalite-izlishnite-kilogrami-i-ne-samo-news_733938.html", "text": "  Всяка жена е минавала през този кошмар поне веднъж в живота си. Качвате се на кантара, а от там ви гледат последните 2-3 излишни килограма, които така и не искат да си отидат.     Започвате да мислите на каква диета да се подложите, но всяка, която пробвате не дава желаните резултати.  Особено през пролетта това може да бъде много голям проблем за всяка жена, която иска да изглежда зашеметяващо на плажа. Но какво да правите?       Ако обикновено вечеряте между 7 и 8, опитайте да смените това с час по-рано. Започнете да вечеряте между 6 и 7 и ще забележите разликата незабавно. В първите дни от това предизвикателство може би ще се чувствате странно, ще огладнявате в 8 или 9, но и за това има решение.\r\nВместо да прибягвате до снаксове или други храни, изпийте чаша билков чай. Опитайте се да се разсеете от глада и си поставете за цел вечерята да е последното ви ядене за деня. Това ще повлияе не само на теглото ви!        Когато вечеряте по-рано, тялото ви има повече време да преработи храната преди да заспите. Това означава, че тялото ви няма да натрупа излишни мазнини. От друга страна, ранната вечеря ще ви помогне да спите по-дълбоко и да заспивате по-лесно. Тъй като храната ще е вече преработена, нищо няма да ви тежи когато си легнете и ще спите по-спокойно.\r\nОще  след първата седмица тялото ви ще започне да свиква с ранната вечеря и няма да ви се прииска да нападнете хладилника преди лягане. Опитайте!", "date": "2019.04.01", "title": "Трик, който ще ви помогне да свалите излишните килограми… и не само"}
{"url": "https://www.actualno.com/crime/slujitel-na-zavod-arsenal-iznasjal-chasti-za-oryjija-za-tyrgovija-na-cherno-news_735232.html", "text": "   Именно срещу тази група е била мащабната акция на ГДБОП и Специализираната прокуратура, проведена в неделя в Казанлъшко, съобщиха от държавното обвинение. При операцията са задържани общо 7 души. Във вторник съдът трябва да реши дали те да останат за постоянно в ареста.Това каза изпълняващият функциите ръководител на Специализираната прокуратура Димитър Петров по време на брифинг във връзка с операцията в Казанлъшко, предаде репортер на БГНЕС.     Петров поясни, че акцията е била за неутрализиране на организирана престъпна група, за която са имали информация, че действа от август 2018 година. „Става дума за различни видове оръжия, в конкретния случай са задържани седем броя автомати „Калашников\", пистолет \"Макаров\", картечен пистолет, пет броя карабини, оловни пушки, множество боеприпаси. Има и множество части за автомати\", каза още Петров и добави, че при обиските на адресите е намерена мечка и разсади на марихуана.   Сред задържаните 6 лица е и служител на завода \"Арсенал\", който е съдействал за набавяне на оръжията и части за тях.\r\nТова е втората акция в завода за по-малко от половин година. Предишният път лично премиерът Бойко Борисов инспектира заловените части за оръжия. Тогава бяха изнасяни заглушители.  ", "date": "2019.04.01", "title": "Служител на завод \"Арсенал\" изнасял части за оръжия за търговия на черно"}
{"url": "https://www.actualno.com/europe/nato-stava-na-70-kakvi-sa-planovete-mu-v-iztochna-evropa-news_735228.html", "text": "  Страните-членки на НАТО ще вложат 260 млн. долара в изграждането и поддръжката на военна инфраструктура за войските на САЩ в Полша и ще продължат да увеличават разходите за отбрана, обяви генералният секретар на НАТО Йенс Столтенберг на пресконференция, предават от .     На 2-3 април ще се проведе срещата на външните министри от Алианса във Вашингтон, където ще бъде отбелязването на 70-ата годишнина от създаването на Северноатлантическия съюз.\r\n\"Страните от НАТО се договориха за в размер от повече над 260 млн. долара за строителството на военна инфраструктура за силите на САЩ в централната част на Полша\", заяви той.\r\nПарите ще бъдат използвани за съхранение и поддръжка на вече разположената американска военна техника. \"По този начин ние засилваме нашите усилия за повишаване на разходите, но трябва да направим повече\", призова генсекът на НАТО.  \"След години на рязане на милиарди от бюджетите за отбрана, сега добавяме милиарди\", каза Столтенберг, изтъквайки 4-те поредни години на нарастващи инвестиции в отбраната. За този период страните от пакта са вложили общо 2.3 млрд. долара в . Европа и Канада ще похарчат общо 100 млрд. долара за отбрана, инвестирайки в противоракетна отбрана, дронове и нови изтребители.   В сряда външните министри от Алианса ще проведат съвместно заседание с Конгреса на САЩ, а Столтенберг ще държи реч от тяхно име. Същата вечер министрите ще се съберат на мястото, където първите 12 членове са подписали Северноатлантическия договор през 1949 г.\r\n\"Това ще бъде възможност да отпразнуваме седемте десетилетия мир и просперитет за нашите народи и да погледнем заедно към бъдещето\", посочи Столтенберг, чийто мандат начело на Пакта наскоро беше     Алиансът ще обсъди следващите си стъпки спрямо и ще засили присъствието си в Черно море. Кораби на НАТО вече са в Украйна и и ще се включат в мащабно натовско военноморско учение.\r\nНо главната цел на организацията остава сигурността и предотваратяването на конфликти. \"В продължение на 70 години връзката между Европа и Северна Америка превърна НАТО в най-силния съюз в историята. В един непредсказуем свят всеки ден работим заедно, за да предотвратим конфликти и да запазим мира за близо 1 милиард души\", завърши Столтенберг.", "date": "2019.04.01", "title": "НАТО става на 70. Какви са плановете му в Източна Европа?"}
{"url": "https://www.actualno.com/politics/avramova-za-tol-taksite-kojto-rushi-i-zamyrsjava-da-plashta-poveche-news_735208.html", "text": "  Основният принцип на ще е, който руши и замърсява повече, да плаща повече. Това каза на брифинг министърът на регионалното развитие и благоустройството Петя Аврамова, предаде \"Фокус\".     \"Нашите партньори от Световната банка изготвиха тарифи за тол системата. Тарифата, която днес представихме пред превозвачите, е консервативен вариант, който искаме да обсъдим\", заяви Аврамова и посочи, че никой не е смятал, че разговорите ще бъдат тихи и смирени.   \"Това всъщност е една тежка, трудна, но безкрайно необходима реформа. Близо 70% от българите смятат, че е по-справедливо тежкотоварните автомобили да заплащат повече за пътуването по републиканската пътна мрежа, коментира тя. \"Около 1 млрд. лв. са необходими на година, за да може АПИ да изпълнява своите задължения и да се движим по добра пътна мрежа\", обясни регионалният министър.\r\nТя посочи, че на превозвачите е представена комбинация от тарифи за различните превозни средства, както и в зависимост от екологичния клас. \"Основният принцип, който е приложен, е този, който руши повече, да плаща повече и който замърсява повече, да плаща повече\", обясни Аврамова.  ", "date": "2019.04.01", "title": "Аврамова за тол таксите: Който руши и замърсява, да плаща повече"}
{"url": "https://www.actualno.com/curious/viasat-explore-vi-dava-plemenen-trenirovychen-lager-news_735214.html", "text": "  Джоел Доммет е фитнес фанатик – от тези, които тренират безпощадно и се гордеят колко лицеви опори могат да направят.  Джоел, обаче, има подозрение, че ние – в Европа и Америка – може малко да сме се пообъркали по този въпрос. Тук всяка висша мода в тренировките се пробва до откат по фитнес залите.  Дали наистина, обаче, тези нови спортни тенденции са ключови за здравословния начин на живот или трябва да погледнем някъде другаде или пък – някъде назад във времето – за отговор на този въпрос?       Всяка общност, въпреки различията помежду им, живее невероятно активно, спазвайки древни форми на спортуване като кикбокс, планинско бягане или 24-часова защита на опитомените от тях животни. Джоел иска да провери дали може да се мери с местните, докато Ниш се е включил предимно заради кулинарията.  Двамата приятели навестяват масайските воини в Африка, тагбанва във Филипините, племето ксаванте в бразилските дъждовни гори, монасите в Шаолин, племе от бегачи в мексиканския каньон и група от монголски номади. Когато приключението наближава края си, Джоел приема специално предизвикателство, за да провери дали тялото и умът му са се адаптирали към местните привички. Казват, че смехът е най-добрата тренировка, та да видим как различните общности, които среща, и тяхната изпробвана от времето натренираност ще се отразят на западняшката суетност на Джоел? Дали е по-силен от масайски воин? Вижте в новата поредица \"Племенен тренировъчен лагер\" от 14 април, неделя, в  21:10 по Viasat Explore.     ", "date": "2019.04.01", "title": "Viasat Explore ви дава \"Племенен тренировъчен лагер\""}
{"url": "https://www.actualno.com/blagoevgrad/vtori-pojar-izbuhna-kraj-blagoevgrad-news_735301.html", "text": "  Втори пожар избухна край Благоевград, този път западно от града, предаде кореспондентът на БГНЕС.     Огънят тръгна към 17 часа днес. Горят десетки декари храсти, треви, лесонепригодни площи, но и млада борова гора. Огънят тръгна от село Зелен дол, върви в посока село Покровник. Гасят три екипа огнеборци, местни хора, служители на ЮЗДП.   Това втори пожар днес, 1-ви април, край Благоевград. При пожар, избухнал към 13.30 часа, когато се откри „Седмицата на гората“, изгоряха над 150 дка борова гора край село Дъбрава, източно от Благоевград.\r\nЗа пожара, тръгнал от махала „Тупавиците“ на село Бистрица, бе задържан 76-годишен мъж.  ", "date": "2019.04.01", "title": "Втори пожар избухна край Благоевград"}
{"url": "https://www.actualno.com/asia/tekirdag-se-izvini-na-bylgarija-i-obezglavi-chavushoglu-na-izborite-news_735157.html", "text": "  Партията на справедливостта и развитието загуби местните избори в град Текирдаг, където миналата седмица външният министър на Ердоган Мевлют Чавушоглу критикува българския Закон за вероизповеданията , предава БГНЕС.     Пристанищния град, разположен на северния бряг на Мраморно море на 135 км западно от Истанбул, няма да се управлява от партията на президента Реджеп Тайип Ердоган, която получи 43.9% от гласовете на местните граждани. 51.15% от избирателите са отдали предпочитание за кандидата на светската Народно-републиканска партия, която е пазител на традициите на \"бащата на Турската република\" Кемал Ататюрк.\r\nНа въпросната предизборна среща с наши изселници Чавушоглу отправи сериозно критикува българския Закон за вероизповеданията. Според него промените били насочени срещу правата на всички религии и Анкара е била принудена да се намеси, а след това България е променила закона.\r\nОт МВнР съобщиха, че Чавушоглу е провел разговор с българския външен министър Екатерина Захариева, в който е потвърдил, че поправките в закона са насочени срещу мюсюлманската общност.     България не може да приеме намеса от чужда държава в законодателния си процес и такава не е била допускана. От МВнР обърнаха внимание, че изказването на министър Чавушоглу идва дни преди местните избори в Турция и протестираха срещу използването на добросъседските отношения в такива ситуации. Малко по-късно външният министър Екатерина Захариева също призова турския си колега да се извини.  се задълбочи в края на миналата седмица. МВнР привика турския посланик Хасан Улусой за обяснение, определяйки думите на Чавушоглу като неприемливи. Според посланика думите на турския външен министър са , а той в никакъв случай не е целял да се намесва във вътрешните работи на България.\r\nПо-късно същия ден в Букурещ след срещата на четиримата балкански лидери премиерът Бойко Борисов при 5-часовата си среща с турския вицепрезидент Фуат Октай, . Анкара не считала, че Чавушоглу е засегнал България, а изказването му било извадено от контекста.    Изборите приключиха вчера, но засега липсва извинение от турския външен министър.", "date": "2019.04.01", "title": "Текирдаг се \"извини\" на България и \"обезглави\" Чавушоглу на изборите"}
{"url": "https://www.actualno.com/crime/vlak-blysna-jena-kraj-simitli-news_735172.html", "text": "  Влак помете жена край Симитли. Сигналът за инцидента е получен на 31 март, съобщават от МВР.     46-годишна жена, която се е движила по железопътния участък в Симитли, е блъсната от влак, движещ се по линия Благоевград-Петрич.   Жената е приета в болницата в Благоевград с опасност за живота.", "date": "2019.04.01", "title": "Влак блъсна жена край Симитли"}
{"url": "https://www.actualno.com/interview/ivan-shopov-i-avigeja-provokirahme-muzikanti-ot-razlichni-strani-da-se-dokosnat-do-folklora-ni-news_735149.html", "text": "  След изключително успешния албум \"Канатица“ от 2017 г, майсторът на електронния звук Иван Шопов и фолклорна група „Авигея“ продължават съвместната си работа с “Kanatitsa-Remixed” - новият им мултижанров музикален проект, участие в който взимат повече от 25 чуждестранни и родни музиканти. Иван Шопов (известен и като Cooh/ Balkansky) не се нуждае от представяне - един от най-известните, дейни и продуктивни мултижанрови артисти, участвал на някои от най-квалитетните световни музикални форуми и фестивали, продуцент и визионер. През 2015 г. Александра Василева и Сибина Раденкова създават „Авигея“. Основната им цел е да запазят автентичността на българската народна песен и същевременно да я представят по нов и актуален начин, което чаровните изпълнителки правят отлично. С Иван Шопов и „Авигея“ разговаряме за участията им в САЩ и Канада, за работата с чуждестранни артисти и за вълнението от предстоящия концерт-промоция на „Kanatitsa - Remixed” в София на 18 май в Music Jam Club.      Иван Шопов: Радвам се за положителната оценка и съм сигурен че точно заради нея скептицизма към интерпретацията на фолклора ни намалява. С „Канатица“ публиката се запозна с един от многото съвременни прочити на фолклора, без той да изглежда евтин или спекулативен, а напротив - искрен и от сърцата ни.   Иван Шопов: Екипа продължава да расте, като към проекта се включиха още музиканти от момента на анонсирането му, но за да ги събера само трябваше да чуят албума и да получат покана за ремикс. 99% от хората с които се свързах бяха очаровани и поласкани от тази покана и за тях беше истинска привилегия да направят техните версии по темите от албума. Иван Шопов: Kanatitsa Remixed е съвсем различен албум от оригинала. Тук идеята продължава да се формира спрямо получените ремикси, които както казах продължават да пристигат. За сега имаме над 20 ремикса от електронни музиканти от цял свят. Идеята не е за надграждане а за провокация към музиканти от различни страни, който да се докоснат до фолклора ни и да покажат тяхната гледна точка. Звученето е много разнообразно, което помага на албума да достигне и до по-широка публика.     Авигея: Името на групата е вдъхновено от Стария завет. Авигея е добра, мъдра и благоразумна жена, чиито образ и човешки добродетели са представени в старозаветната част на Библията. Впечатлени от нейната житейска история, взехме решение за името на групата. Образът на Авигея съчетава не само външна красота и харизма, но и смелост, вяра. И тъй като вярваме в Бог, искахме да бъдем максимално близо до него. Авигея: Събра ни любовта към музиката и вече три години творим заедно. Хората усетиха, че обичаме и искаме да запазим- нашето, българското.   Авигея: Да, абсолютно.\r\nИ.Ш: Днес е много по-достъпно да работиш с фолклорната музика. Хората са по-отворени и търсят нови начини за нейното популяризиране, но също така тя дава възможността на всеки музикант да сложи музиката си с по-точни координати на географската карта. Авигея: Чувстваме се вдъхновени и готови за нови музикални приключения. Беше много вълнуващо да споделим силата на българския дух и красотата на фолклора ни отвъд океана.\r\nИ.Ш: За нас беше много важно да се срещнем с тамошната култура и да видим как нашата намира своето място в нея. Участията ни бяха с цел да представим българската музика по нов и вдъхновяващ начин и срещнахме много приемственост и подкрепа. По време на семинара ни в Лос Анджелис в университета LACC се срещнахме с много млади музиканти, които за първи път чуваха и виждаха да се прави музика по този начин, а това беше и основната ни цел. Авигея: Вълнуваме се и го очакваме с нетърпение.\r\nИ.Ш: За мен този концерт е важна стъпка към приобщаването на по-широка публика към идеята ни да разширяваме влиянието на българския фолклор сред младите българи. Точно за това каним толкова много разнообразни български майстори на електронния звук, които да помогнат на идеята да стигне и до техните фенове. Аз лично очаквам приятни емоции от вечерта, а за публиката ще има и нови наши композиции, както и ремиксирани версии от албума.\r\nПрисъединете се и следете за всичко ново в официалното . Билети: Ранно Пиле:15 лв; Стандартни: 20 лв; Балкон: 25 лв.\r\nБилети онлайн: (чрез системата на PaySera)\r\nПо Куриер с наложен платеж за цяла България: + 359 886 126 995\r\nКаса: Магазин На Тъмно София (ул. Иван Вазов 13) ", "date": "2019.04.01", "title": "Иван Шопов и Авигея: Провокирахме музиканти от различни страни да се докоснат до фолклора ни   "}
{"url": "https://www.actualno.com/vraza/vyv-vraca-zapochva-maraton-na-chetenet-news_735156.html", "text": "  Инициативата се организира от Българска библиотечно- информационна асоциация и е в партньорство с Асоциация „Българска книга“. Врачанската библиотека се включва за 13-та  поредна година в кампанията , която ще започне и ще приключи .     Проявите ще бъдат открити официално с гостуване на писателя Мария Мартин на 2 април от 10.30 ч. Тя е автор на приказната поредица за Добрите дела, Хармонията и Усмивките „Градът на скейтбордовете“.  Творбите й вече 3 години са отличени с националната награда за най-добра детска книга „Бисерче вълшебно”.\r\nБиблиотечните работници тази година предлагат образователната игра „Научи за Ботев”, която ще запознае учениците с любопитни и малко известни факти, свързани с Христо Ботев. Играта е предназначена за ученици от І до VII клас и ще се провежда в дните от 10 до 20 април, има продължителност 40 минути и ще се провежда след предварително записване. Срокът за записване е 11 април.\r\nДетският отдел  ще запознае малките си читатели със създателят на първите приказки-игри Никола Райков, автор на „Голямото приключение на малкото таласъмче“, „Още по-голямото приключение на малкото таласъмче“ и „Добросъците“. Проявата е насроче за 8 април от 16 ч. Авторът Райков е носител на над 10 награди и номинации. Книгата му  „Добросъците“ печели наградата „Бисерче вълшебно“ с рекорден брой гласове на деца в историята на наградата – 648, а електронните му издания се превеждат от доброволци по цял свят. Книгата „Голямото приключение на малкото таласъмче“ е издадена в Латвия.  Маратонът на четенето  ще завърши с „Нощ в библиотеката” на 23 април от 18 ч. , когато ще  гостува българския  автор Радослав Гизгинджиев. Ще бъдат организирани и различни игри свързани с книгите и четенето.\r\nОрганизаторите обещават на всички участници да получат едногодишен абонамент за всички отдели в библиотеката.    ", "date": "2019.04.01", "title": "Във Враца започва Маратон на четенет"}
{"url": "https://www.actualno.com/lovech/kmetyt-na-teteven-predstavi-svoja-godishen-otchet-pred-jitelite-na-selata-galata-i-bylgarski-izvor-news_735190.html", "text": "  На 29 и 30 март представи своя Годишен отчет за изпълнението на програмата за управление на община Тетевен за 2018 г. пред жителите на селата Галата и Български извор. На срещите присъстваха и зам.-кметовете Свилен Русинов и Борис Врабевски.     В Галата отчетното събрание премина . Д-р Бояджиева поясни, че за изминалата 2018 г. в селото са вложени 118 хил. лв. за основен ремонт на уличната мрежа, който включва улиците ,,Лазар Станев“, ,,Лиляна Димитрова“ и ,,Свилен Русев“. През 2018 г. бе одобрен за финансиране от Програмата за развитие на селските райони и проект за основен ремонт на главната улица „В. Левски“ на стойност 485 хил. лв., като ремонтът ще стартира до месец. Тя обясни, че през тази година в инвестиционната програма за с. Галата са предвидени , основен ремонт на централния площад и основен ремонт на улиците ,,Пейо Яворов“, ,,Маличка“ и ,,Вела Пеева“. За текущи ремонти са предвидени 10 хил. лв. Отделно от това, бюджетът на кметството е близо 74 хил. лв. В село Български извор наред с отчета на кмета на Община Тетевен, свой отчет представи и кметът на селото. Д-р Бояджиева отчете извършените основни ремонти на няколко от улиците в селото - ,,Райна Княгиня“, ,,Тракия“ и ,,Иван Вазов“. Инвестиции е село Български извор през 2018 г. са за над 80 хил. лв., а за текущи ремонти - 1 680 лв.   В инвестиционната програма за 2019 г. за селото са предвидени средства на стойност над 76 хил. лв., които включват ремонт на улици и изграждане на система за парно отопление в детската градина. Бюджетът на кметството е в размер на 64 262 лв.\r\nПрез 2018 г. Общината е кандидатствала в ДФЗ с проект „Изграждане, оборудване и обзавеждане на комбинирана спортна инфраструктура, ситуирана в прилежащ терен на ОУ \"В. Левски\", с. Български Извор, община Тетевен“ на стойност 96 969.99 лв. без ДДС, който ще бъде реализиран през 2019 г.     Д-р Мадлена Бояджиева даде подробна информация за всичко, което е направено в цялата община и за това, което предстои. На събранията имаше изказвания и поставени въпроси, касаещи конкретни проблеми на двете села, като д-р Бояджиева увери, че ще се търсят начини за тяхното решаване.", "date": "2019.04.01", "title": "Кметът на Тетевен представи своя Годишен отчет пред жителите на селата Галата и Български извор"}
{"url": "https://www.actualno.com/varna/kytcheto-za-otdih-do-unashkija-salon-vyv-varna-e-vyv-finalna-faza-news_735100.html", "text": "  Едно от емблематичните за морската ни столица места - , много скоро ще си има кът за отдих. Това съобщиха от общината. В последните дни огражданията на строителната площадка бяха махнати и гражданите имаха възможността да видят почти готовата зона за релакс.     Теренът е изолиран от близката улица с ограда от бетонни кашпи със зеленина. Градинката си има нова паркова мебел и осветителни тела. Монтирани са метални кошчета за боклук. В центъра на кътчето има декоративен фонтан. Зоната за отдих е с обща площ 913 кв. м и включва пространството около Юнашкия салон, което граничи с бул. „Христо Ботев“, на запад с ул. „Бачо Киро“, на юг с ул. „Русе“. Проектът включва изграждане на четири тераси, които са свързани помежду си чрез стъпала и рампи. Хубавата новина е, че ще бъде осигурен и достъп за хора с увреждания.  Кътчето за отдих вече е във финалната си фаза, като предстои озеленяване с пълзящи растения, които да прикрият съществуващата оградна стена на съседния имот.", "date": "2019.04.01", "title": "Кътчето за отдих до Юнашкия салон във Варна е във финална фаза"}
{"url": "https://www.actualno.com/politics/registracijata-na-partii-i-koalicii-zapochva-na-5-april-news_735193.html", "text": "  Централната избирателна комисия уведомява, че одобри 100 броя изборни книжа за произвеждане на изборите за членове на Европейския парламент от Република България на 26 май 2019 г. Одобрените документи ще бъдат обнародвани в Държавен вестник на 2 април 2019 г. Това съобщиха от пресцентъра на ЦИК.     На 1 април 2019 г. Централната избирателна комисия прие решение за регистрация на партии и коалиции. Предстои приемането на решение за регистрация на инициативните комитети.   Съгласно посоченото решение от 1 април 2018 г. регистрацията на партии и коалиции ще започне на 5 април 2019 г. от 9,00 часа.\r\nСъгласно приетата хронограма с Решение № 6-ЕП от 25 март 2019 г. регистрацията на партии и коалиции ще приключи на 10 април 2019 г., а на инициативните комитети на 15 април 2019 г.  ", "date": "2019.04.01", "title": "Регистрацията на партии и коалиции започва на 5 април"}
{"url": "https://www.actualno.com/america/sriv-v-sistemata-zazemi-samoletite-na-njakolko-golemi-amerikanski-aviolinii-news_735201.html", "text": "  Срив в системата заземи самолетите на няколко големи американски авиолинии в понеделник сутринта, като това разгневи пътниците им, съобщава телевизия Фокс нюз, цитирана от БГНЕС.     Саутуест Еърлайнс и Делта написаха с профилите си в социалните мрежи, че изпитват проблеми със системите си.\r\n„Това засяга нашата полетна система и ние се опитваме да разберем дали засяга и други превозвачи”, написаха от Саутуест, като добавиха „когато имаме повече информация, нашите служители на летищата ще ви уведомят”.\r\n„Извиняваме се, имаме широк срив на системата и работим, за да възстановим работата ѝ. Към момента нямаме определено време”, в което ще е готова тя, пишат от Делта.  От Федерална авиационна администрация на САЩ съобщи, че компаниите изпитват затруднение ”с програмата си за тегло и балансиране, наречена Аеродата. Основните и регионалните линии са засегнати в различна степен”.\r\nОт агенцията съобщават, че сред засегнатите са и Юнайтед Еърлайнс, Джет Блу и Аляска Еърлайнс.", "date": "2019.04.01", "title": "Срив в системата заземи самолетите на няколко големи американски авиолинии"}
{"url": "https://www.actualno.com/vraza/do-dni-zapochva-stroejyt-na-novata-suvenirna-palata-vyv-vraca-news_735145.html", "text": "  Главният архитект на Враца Чавдар Спасов съобщи, че от днес влиза в сила разрешителното за строеж на административно-търговски център „Сувенирна палата“. Административно-търговският център ще бъде разположен . Визуализацията на новата сграда е съобразена с архитектурата на града, съгласувана е с Министерството на културата и има становище от министъра Боил Банов.     Новата сграда е с разгърната застроена площ  в размер 2165,10 кв. м., а фирмата, която спечели търга за строеж е  „ИНЕКС ТРЕЙД“ ЕООД. Изпълнителите на обекта спечелиха  търга с явно наддаване, като предложиха  54% обезщетение за Община Враца.\r\nПрипомням, че миналата година през септември на извънредно заседание на ОбС  на Враца, кметът Калин Каменов внесе докладна за събарянето на сградата на остарялата вече Сувенирна палата. Съветниците одобриха строежа на новия търговски център, който ще има три етажа и четвърти – терасовиден.\r\nЗа жителите на Враца Сувенирната палата беше един от символите на града от социалистическата епоха. В обекта ще бъдат разположени офиси на общината, търговски обекти и художествена галерия.  Първата копка за започването на строителна дейност ще бъде на 4 април в 10:00 ч.    ", "date": "2019.04.01", "title": "До дни започва строежът на новата „Сувенирна палата“ във Враца"}
{"url": "https://www.actualno.com/europe/unker-dejvid-kameryn-e-naj-golemijat-razrushitel-v-dneshno-vreme-news_735215.html", "text": "  Председателят на Европейската комисия, Жан-Клод Юнкер обяви бившия британски премиер Дейвид Камерън за „най-големият разрушител в днешно време” и заяви, че той е забранил на ЕК да участва, по какъвто и да е начин в британския референдум, съобщава Политико, цитирани от БГНЕС.     „Ние открихме какво британския парламент иска, но не сме разбрали, какво иска. В сравнение с британския парламент, Сфинксът е отворена книга. Трябва да накараме Сфинксът да говори. Стига толкова мълчание”, заяви Юнкер пред местния германски парламент в Сарланд. Той използва подобен тип говорене и миналата седмица, преди пленарното заседание на Европейския парламент.   „Беше ни забранено да присъстваме, по какъвто и да е начин в кампанията на Камерън, който е най-големият разрушител в днешно време. Защото той каза, че ЕК е дори по-непопулярен във Великобритания, отколкото, в която и да е друга държава в ЕС”, каза Юнкер.\r\n„Ако ние бяхме взели участие в неговата кампания ние можеше да зададем и да отговорим на много въпроси, които се задават сега”, заяви председателят на Европейската комисия.  ", "date": "2019.04.01", "title": "Юнкер: Дейвид Камерън е най-големият разрушител в днешно време"}
{"url": "https://www.actualno.com/europe/gol-policaj-arestuva-beglec-v-sauna-news_735210.html", "text": "  Полицай от Стокхолм арестува укриващ се престъпник, след като двамата се срещнали напълно голи в парна сауна, предаде Local Europe.     Офицерът току бил започнал да се аклиматизира на силната жега, когато през мъглата от парата осъзнал, че един от мъжете, седящи до него, е разпространител на наркотици, който е избягал, след като е бил осъден на затвор.   \"По някаква удивителна случайност и двамата се разпознали в сауната\", разказа Кристофър Боман, заместник-началник на полицията в района на Стокхолм, Ринкби.\r\n\"По-лесно е да предприемете действия, когато имате колеги с вас и всичките си инструменти и екипировка. Наложило се е да опитва начини да го задържи заради липсата им\", допълва за действията на своя колега Боман.  Арестът бил потенциално опасен, тъй като издирваният е бил признат за виновен и за опит за нападение над държавен служител.\r\nОфицерът бил поздравен във Фейсбук от управлението в Ринкби с пост под заглавието \"гол арест\".   „На нашия скъп колега, който държи ума си буден, загрявайки тялото си. На човекът, който в потенциално опасна ситуация се справи блестящо, въпреки отдаването в този момент на релакс и СПА“, се казва в поста.    Отдолу постът е подписан: \"Ние сме навсякъде. Дори и да не ни виждате, ние сме там.\"", "date": "2019.04.01", "title": "Гол полицай арестува беглец в сауна "}
{"url": "https://www.actualno.com/vraza/vrachanska-prolet-shte-sybere-nad-400-tanciori-news_735183.html", "text": "  Тринадесетият Международен фолклорен фестивал \"Врачанска пролет\" ще събере над  400 танцьори от 20 състава от Молдова, Албания и България. Фестивалът ще се проведе от 19 до 22 април 2019 година.     Фолклорният празник цели да популяризира танцовото изкуство на различни български региони, както и запознаване с фолклора на гостуващите държави. С тази проява се дава възможност за създаване на нови контакти и приятелства, както и възможност на гости от различни страни и региони да разгледат интересни туристически обекти и природни дадености на Враца. Фестивалът е член на ЦИОФФ-международна организация на танцовите фестивали.\r\nОфициалното откриване е на 19 април от 18:00 ч. пред Драматично-кукления театър на площад „Христо Ботев”, където участващите състави ще представят кратки танцови визитки.   В събота на Лазаровден, 20 април, ще има 2 концерта.  От 11 часа на фестивалната сцена на централния площад ще бъде представен  обичаят „Лазаруване” и изпълнения  на състави от България. Гала-концертът, в който участие ще вземат състави от Молдова, Албания, състав при Посолството на Индонезия, ще  започне в 18:00 ч. в градска концертна зала.  ХІII-ят международен фолклорен фестивал „Врачанска пролет” ще продължи и на Цветница-21 април, неделя, с дефиле, което тръгва в 10:30 ч. от паметника на „Св. Софроний Врачански”. Концертът  от 11:00 ч. е на фестивалната сцена пред Драматично-куклен театър-Враца.\r\nСред участниците във фестивала са : Ансамбъл за народни песни и танци „Стругураш”- Молдова, Танцов ансамбъл „Скампа” – Албания, Танцова група за арменски фолклор „Наири”,„Очарователните рози на Архипелага”- състав при Посолството на  Република Индонезия в България, Танцов състав при Национално училище за танцово изкуство- София, Танцова формация „Фалмис”- София,ПТС „Хемус“ – Враца, АНПТ „Вратица”  при НЧ „Развитие1869” –Враца и още много други художествени формации.    ", "date": "2019.04.01", "title": "\"Врачанска пролет\" ще събере  над  400 танцьори"}
{"url": "https://www.actualno.com/kustendil/konkurs-za-kitara-proslavi-kustendil-v-celija-svjat-news_735180.html", "text": "   Иван Андонов е председател на ,  общински съветник, бивш Председател на Обс – Кюстендил и създател и организатор на най-големия Международен конкурс за класическа китара в Европа – “Акад. Марин Големинов“, който тази година ще се проведе за 23-та поредна година, в град Кюстендил.       Конкурсът за китара стартира на 3-ти април, когато град Кюстендил ще се превърне за пореден път в културно и музикално средище на най-добрите изпълнители и преподаватели по класическа китара от България, Европа и целия свят. Във фестивала могат да вземат участие музиканти от всички възрастови групи, като . За отличените китаристи, Министерство на културата ще отпусне и едногодишни стипендии, а за най-добрите китаристи от всички Музикални училища в България и музикални школи, община Кюстендил е предвидила паричен награден фонд. За създаването на “Акад. Марин Големинов“, за гостите на конкурса и за предстоящото тазгодишно издание. Actualno.com разговаря с Иван Андонов.  Наистина много е радостно, че този музикален форум се утвърди и се разви през годините и днес е едно от най-големите китарни събития в Европа!  Всичко започна малко рисково и с много ентусиазъм ! Аз имах много голям клас от китаристи, които се представяха успешно на международна и национална сцена, в България нямаше такъв голям фестивал за китара и с моят преподавател – Димитър Дойчинов решихме, че Кюстендил е много подходящ град за подобна инициатива. Така през 1997г. се роди първото издание. В години на хиперинфлация това бе авантюра, но като че ли изкуството за пореден път показа, че е непобедимо ! Марин Големинов е трайно свързан с град Кюстендил. Той е роден тук и на първите издания на конкурса бе председател на журито, а след неговата смърт, взехме решението този форум да носи неговото име.     Аз поне не знам да има изобщо музикален конкурс без такса за участие, докато нашият е точно такъв! Когато човек прави нещо с любов, трудностите не се усещат! Разбира се, организацията на такова събитие е плод на много усилия и работа, но когато имаш подкрепата на община Кюстендил, Министерство на културата, на цялата кюстендилска общественост – нещата се получават! Не бих откроил някого, защото всички са много добри китаристи и преподаватели, представители на китарни школи на България, Русия, Украйна, Гърция, Сърбия, Италия, Германия, Испания, Франция, САЩ, Китай и много, много други. За всички тези години, при нас са гостували китаристи от всички страни от Европа, както и от другите континенти. Тази година също ще имаме много силна концертна програма.    О, всички гости винаги са били много доволни. Надявам се и този път да се представим добре като организатори. Кюстендил е много подходящ град за фестивален туризъм, читалище “Братство“ е с отлична база, съчетано с минералната вода и чудесната природа – се получава музикална приказка! Правилата за участие са максимално облекчени, участниците се състезават в осем възрастови групи, които се разделят на две подгрупи – за Музикални училища и за Детски музикални школи, така че всеки, който може да свири на китара - от най-малките /8-10г./ до най-възрастните, може да се включи в конкурса!\r\nНаградния фонд е 6 000лв, подсигурен от община Кюстендил. Тук е мястото да благодаря на Министерство на културата, което осигурява едногодишни стипендии за участниците във 2-ра и 3-та възрастова група. По традиция ще имаме много официални гости, тази година ще ни гостуват директорите на музикалните училища в Ниш и Белград – Сърбия, Екатеринбург – Русия, Скопие – Македония, Дяково – Косово и много други. Да, разбира се, както казах и по-рано, Международният фестивал в Кюстендил е среща на най-добрите китаристи от страната и чужбина. Имаме разработен специален регламент и система за оценяване, които могат да уловят и най-малката тънкост на музицирането! Ами може би е съвкупност от всичко това, което изброих до тук – градът, екипът на читалище “Братство“, това, че всички заедно гледаме в една посока! И аз много Ви благодаря! Успех и на Вас! Пожелавам кураж и смелост на изпълнителите, компетентна работа на журито и прекрасни изживявания на нашите гости!", "date": "2019.04.01", "title": "Конкурс за китара прослави Кюстендил в целия свят "}
{"url": "https://www.actualno.com/blagoevgrad/blagoevgrad-izsledva-protivoobshtestvenite-projavi-sred-uchenicite-news_735217.html", "text": "  На голяма конференция, посветена на проблемите на учениците между 14 и 18 години, днес в Благоевград бяха обсъдени важни промени по нов проект. Самият проект е под надслов \"Изследване на противообществени прояви при ученици от 14 до 18 годишна възраст“ и в него заеха участие видни представители на обществеността в града. Сред основните теми, които са заложени в проекта, са тези за характеристиката на обществената среда, като фактор за противообществените прояви сред учениците, като екипът ще изследва всички аспекти на тези прояви, с цел тяхното ограничаване и превенция.     Сред екипа на проекта са секретарят на общината Благоевград София Янчева, която е и председател на местната комисия за борба с противообществените прояви. Освен нея се открояват имената на проф. Борис Манов - декар на философския факултет в ЮЗУ и проф. Людмил Кръстев, ръководител на катедра \"Психология\" в същото учебно заведение. Борбата е противообществените прояви е една от приоритетните оси на Европейския съюз, който насърчава различните обществени прояви, които се стремят да открият причините за подобни прояви и да ги неутрализират.", "date": "2019.04.01", "title": "Благоевград изследва противообществените прояви сред учениците"}
{"url": "https://www.actualno.com/sciencelogy/novite-mobilni-planove-na-a1-idvat-s-otstypka-ot-mesechnata-taksa-i-dopylnitelni-megabajti-pri-onlajn-plashtane-news_735242.html", "text": "  Всички нови тарифни планове A1 ONE и А1 ОNE Unlimited ще предлагат отстъпка от 1 лев от месечната такса и бонус 500 МВ на максимална скорост при всяко плащане на месечната фактура онлайн. Онлайн плащането ще може да се осъществи през уеб портала и мобилното приложение Моят А1, с приложението A1 Wallet, през банкомат, по банков път или през ePay.     По традиция плановете идват с неограничен брой минути за разговори, като включват интернет на максимална скорост с възможност за подаряване на част от мегабайтите. При плащане онлайн А1 ONE Unlimited 2XL, 3XL, 4XL и 5XL ще предлагат съответно 4500, 6500, 8500 и 15 500 MB на максимална скорост. Освен това клиентите на плановете А1 ONE Unlimited ще могат да ползват 100 GB облачно пространство за съхранение на данни и екстра Дигитални услуги на промоционална цена, която включва мобилната телевизионна услуга A1 Xplore TV Standard с над 60 ТВ канала и достъп до платформата за онлайн видео съдържание VOYO. Цените на плановете А1 One Unlimited стартират от 29,99 лева на месец за 2XL при двугодишен договор.\r\nВсички планове също включват 100 GB облачно пространство за съхранение на данни и екстра Дигитални услуги на промоционална цена, като тя ще предоставя достъп до мобилната телевизионна услуга A1 Xplore TV Mini, включваща 30 ТВ канала. Най-достъпен е планът А1 ONE S, който срещу 12,99 лева на месец включва 200 минути за разговори и 100 MB мобилен интернет на максимална скорост. След плащане на месечната фактура онлайн, таксата за плана става 11,99 лева, а мобилният интернет е 600 МВ. Най-много възможности от плановете A1 ONE предлага планът XL, който срещу 25,99 лева на месец включва 2000 безплатни минути и 3000 MB мобилен интернет на максимална скорост, които също могат да се увеличат с допълнителни 500 MB след плащане на месечната фактура онлайн. , част от A1 Group, е водещ доставчик на дигитални услуги и телекомуникационни решения в България. Компанията предоставя мобилни и фиксирани услуги, високоскоростен интернет, цифрова и сателитна телевизия, включително четири собствени спортни канала – MAX Sport 1, MAX Sport 2, MAX Sport 3 и MAX Sport 4, платежни услуги, собствена платформа за музикален стрийминг, cloud и IoT решения на 5 милиона клиенти. През 2018 г. A1 България отчита приходи от 446,2 милиона евро, а сравнимата EBITDA e 138 милиона евро.   е водещ телекомуникационен доставчик в Централна и Източна Европа с повече от 24 млн. клиенти. A1 Group оперира в седем държави: Австрия (А1), България (A1 Bulgaria), Беларус (velcom), Хърватия (A1 Croatia), Словения (A1 Slovenia), Сърбия (Vip mobile) и Македония (one.Vip). Приходите на A1 Group за 2018 година са 4,47 милиарда евро, а сравнимата EBITDA e 1,38 милиарда евро. Портфолиото на A1 Group включва гласова телефония, високоскоростен интернет и мултимедийни услуги, както и решения в областта на високите технологии, преноса на данни и онлайн разплащанията. Групата разполага със стабилен акционер в лицето на América Móvil – третият по големина доставчик на мобилни услуги в света.", "date": "2019.04.01", "title": "Новите мобилни планове на А1 идват с отстъпка от месечната такса и допълнителни мегабайти при онлайн плащане"}
{"url": "https://www.actualno.com/america/arestuvaha-bylgarka-v-sasht-za-trafik-na-hora-news_735225.html", "text": "  29-годишна българка е била арестувана в САЩ при опит да вкара в страната двама нелегални имигранти от Мексико, съобщиха американски медии.     Диана Радкова Драгнева е задържана на граничния пункт Индио в четвъртък вечер. Българката е шофирала \"Ford Expedition\", когато е била спряна от служители на Гранична полиция.   При проверка на документите й е станало ясно, че Драгнева е с изтекла виза. В колата са открити и двама мексиканци, които са влезли нелегално в САЩ.\r\nДрагнева и двамата мъже са били задържани моментално. Очаква се на българката да бъдат повдигнати обвинения.  ", "date": "2019.04.01", "title": "Арестуваха българка в САЩ за трафик на хора"}
{"url": "https://www.actualno.com/europe/rusija-izprevari-sasht-po-iznos-na-vtechnen-priroden-gaz-za-evropa-news_735163.html", "text": "  Русия изпревари САЩ по доставките на втечнен природен газ (ВПГ) на европейските и азиатските пазари през 2018 г., става ясно от доклад на Международната група вносители на ВПГ, предаде БГНЕС.     Износът от Русия за Европа е бил 4,43 млн. тона, а от САЩ – 2,7 млн. тона.   Най-големите доставчици на ВПГ за Европа са Катар (16,42 лн.тона), Алжир (9,29 млн. тона) и Нигерия (9,07 млн. тона).\r\nРезултатите от миналата година показват, че Москва е изпреварила Вашингтон и по износа на ВПГ на най-привлекателния пазар в света – Азия. Доставките на ВПГ на континента са били от 12,86 млн. тона, а американските – 10,73 млн. тона  На първо място на този пазар сред износителите за този регион е Австралия (66,54 млн.), следвана от Катар (56,78 млн. тона) и Малайзия (24,66 млн. тона).\r\nКато цяло износът на ВПГ на световния пазар през 2018 г. е нараснал до 313,8 млн. тона, което бележи увеличение с 8,3%", "date": "2019.04.01", "title": "Русия изпревари САЩ по износ на втечнен природен газ за Европа"}
{"url": "https://www.actualno.com/music/biletite-za-oktomvrijskoto-turne-na-goran-bregovich-sa-veche-v-prodajba-news_735179.html", "text": "  Продажбата на билети за есенното турне на Горан Брегович през октомври стартира. за всеки от градовете  . След изчерпването им билетите могат да бъдат закупени на стандартни цени между 35 и 65 лв., ето защо организаторите съветват феновете да се сдобият с ценните пропуски още от сега, за да се възползват от условията.     Както стана ясно, след двата концерта в Пловдив през миналата година, легендата на балканската музика и тази година ще гостува в България, този път за цели три концерта.\r\nТози път програмата, с която ще го видим на сцената заедно с прословутия „Оркестър за сватби и погребения“,  е – това означава че ще чуем 100% хитове, с които през годините музикантът радва хиляди по света със своето специфично звучение, почерпило вдъхновение от музиката на Балканите.\r\nБилетите са в продажба в мрежата на Eventim, Билетен център НДК, Туристически информационен център Велико Търново и Дворец на културата и спорта Варна.  ", "date": "2019.04.01", "title": "Билетите за октомврийското турне на Горан Брегович са вече в продажба"}
{"url": "https://www.actualno.com/europe/novata-govoritelka-na-makron-e-ot-senegal-news_735176.html", "text": "  Френският президент Еманюел Макрон назначи роден в Сенегал медиен съветник за говорител на правителството, едно от трите нови лица в кабинета му в рамките на подготовката за изборите за Европейски парламент следващия месец.     Сибет Ндиайе, 39-годишна, родена в Дакар, получи френско гражданство едва през 2016 г., докато работи като съветник по комуникациите за президентската кампания на Макрон.   Тя замени Бенжамен Гриво, чиято оставка миналата седмица дойде с погледа му към кандидатурата за кмет на Париж през следващата година.\r\n\"Франция ми даде много. Днес е мой ред да дам нещо обратно\", каза Ндиайе на церемония в Париж в понеделник, като похвали родителите си за това, че ѝ помагат и сестрите си \"в преодоляване на ограниченията за жените“.  ", "date": "2019.04.01", "title": "Новата говорителка на Макрон е от Сенегал"}
{"url": "https://www.actualno.com/society/masovi-narushenija-na-obshtinite-pri-zastrojavane-na-parkove-i-gradinki-otkri-prokuraturata-news_735192.html", "text": "  Върховната административна прокуратура , касаещи и опазване на озеленените площи, съобщиха от държавното обвинение.     Разкрити са случаи, в които от местните органи на власт се допуска в обществените паркове и градини да се разполагат кафенета, сладкарници и други покрити обекти, което е в .   Установени са и разпоредби, с които се дава възможност да издават наказателни постановления, чрез които се налагат санкции за нарушения.\r\nНарушения са констатирани и по отношение , които могат да се поставят в озеленените площи.  Отрити са и предвидени на съществуващите озелени площи.\r\nИма и нарушение при въвеждане на санкции, които са при паркиране на пътни превозни средства в паркове и градини, както и със със Закона за управление на отпадъците при замърсяване на озеленените площи. , а на агресивни кучета - и без намордник, както и за разхождането на кучета на детски площадки и на места, обозначени от общините със забранителни знаци и т. н.       Намерени са и разпоредби, с които е предвиден режим за използване на озеленените площи, р . В закона с цел да не се злепоставят публични права се регламентира, че за ползване на терени - общинска собственост се внася такса.\r\nОт своя страна, местните органи на власт , защото за дължимостта на наем е нужно сключване на договор, а за събиране на таксата - не.\r\nКъм настоящия момент, във връзка с образуваните преписки са подадени над 100 до административните съдилища.\r\nНарушения от вида на посочените и други, с които са въведени различни режими в сравнение със законите, са открити в е\r\nСред тях са действащите наредби в общини Пловдив, Варна, Велико Търново, Плевен, Русе, Сливен, Благоевград, Враца, Кюстендил, Кърджали, Перник, Силистра, Търговище, Монтана, Созопол, Поморие, Царево, Трявна, Казанлък, Девин, Ботевград, Троян, Димитровград, Асеновград, Сапарева баня, Тетевен, Драгоман, Доспат, Свиленград, Минерални бани, Оряхово, Горна Оряховица, Симеоновград, Харманли, Доспат, Тополовград и др.      Проверката на Върховната административна прокуратура ще продължи.", "date": "2019.04.01", "title": "Масови нарушения на общините при застрояване на паркове и градинки откри прокуратурата"}
{"url": "https://www.actualno.com/europe/ek-imashe-namesa-v-izborite-v-ukrajna-news_735227.html", "text": "  Наблюдатели от Европейския парламент съобщиха, че е имало намеса в президентския избори в Украйна. Дариус Росати, пратеник на ЕП заяви, че в изборите е имало голям брой кандидати, но те „не са безупречни”.     Политикът се позова на докладите за купуване на гласове и използването на административни ресурси. Той отбеляза, че е била съмнителна „неутралността на някои служители заради предизборната кампания”. Росати говори и за „неравнопоставения достъп на кандидатите до медиите”, като това бе подсилено от „предубеденото отразяване на някои кандидати по време на цялата кампания”, съобщава РИА Новости, цитирани от БГНЕС. \r\n„Искам да подчертая, че дезинформацията играе важна роля в тази кампания, въпреки че е трудно да се определи количествено ефектът от дезинформацията на избирателите. Ние знаем, че вътрешната и външната намеса играя важна роля в представянето на кандидатите и техните програми и планове. Тези информационни кампании, съчетани с целенасочени хакерски атаки целяха да компрометират изборите и така да подкопаят и самата легитимност на бъдещият президент и неговите решения”, каза Росати на пресконференция в Киев.\r\nТой изрази увереност, че украинците и международната общност „няма да попаднат в този капан”, но не уточни, за кои кибер атаки става въпрос. Освен това пратеникът на Европейската комисия каза, че по време на втория тур на изборите отново ще има делегация на ЕК.  ", "date": "2019.04.01", "title": "ЕК: Имаше намеса в изборите в Украйна"}
{"url": "https://www.actualno.com/burgas/bydeshti-ekolozi-se-zapoznaha-s-predizvikatelstvata-v-rabotata-na-rosv-burgas-news_735226.html", "text": "  Студенти от специалност “Екологично право“ посетиха Регионалната инспекция по околната среда и водите в Бургас. Експерти, работещи в инспекцията ги запознаха с нормативната уредба, която касае тяхната специалност и с екологичното законодателство. Студентите научиха подробности за работата на отделите на инспекцията и най-важната им функция - опазването на околната среда.      са свърза с Милена Ярмова, която е главен експерт „Биоразнообразие и защитени територии“, за да научи какви са темите, които интересуват младите еколози.\r\n\"Те се запознаха със законите, които прилага РОСВ и как протичат проверките при нас. Разказахме им за това как се съставят актове за установени нормaтивни нарушения. Не сме дискутирали конкретни случаи, а и ние нямаме право да коментираме такива. Студентите научиха, че в инспекцията се извършват планови проверки и такива по сигнали на граждани. Първите се залагат в началото на всяка година и се извършват по план, а на всеки сигнал на граждани се реагира и също се извършва съответната проверка. Ако има нарушения се съставя акт. Всеки колега наблюдава съответните обекти от своя отдел , като води, въздух, защитените територии и други\", каза Ярмова.\r\nНа дискусия студентите задаваха въпроси свързани с контролната функция на РОСВ Бургас, с опазването на околната среда в региона и какви са резултатите от работата на инспекция, свързана с опазването на природата в дългосрочен план.  ", "date": "2019.04.01", "title": "Бъдещи еколози се запознаха с предизвикателствата в работата на РОСВ Бургас"}
{"url": "https://www.actualno.com/business/evrohold-otpravi-oficialna-oferta-za-chez-news_735248.html", "text": "  Най-големият публичен холдинг в България – \"Еврохолд\" отправи обвързваща оферта за придобиването на активите на ЧЕЗ Груп в България, .     Потенциалният купувач участва самостоятелно в процедурата и не е партньор с някой от останалите кандидати. Ще финансира сделката със собствени средства и с подкрепата на водещи западноевропейски банки.   Намерението за придобиването на активите на ЧЕЗ Груп в България е част от дългосрочната стратегия на холдинга за навлизане в нови регулирани бизнес сегменти, предлагащи големи възможности за растеж.\r\nСъщевременно \"Еврохолд\" обмисля дали да продаде част от активите си извън застрахователния бизнес, за да се фокусира върху сегментите с най-голям потенциал за растеж.  Холдингът планира увеличение на капитала с близо 80 млн. нови акции, очаквайки да набере 80 млн. евро. Решението трябва да бъде одобрено от акционерите на компанията на извънредно общо събрание на 22 април. Основните акционери вече са дали съгласие за увеличението на капитала.\r\nДо избора на купувач за активите на чешката енергийна комапния в България, \"Еврохолд\" отказва да разкрива повече детайли по темата, тъй като преговорите са строго конфиденциални.   ", "date": "2019.04.01", "title": "\"Еврохолд\" отправи официална оферта за ЧЕЗ"}
{"url": "https://www.actualno.com/society/novinite-naj-vajnoto-za-denja-1-april-news_735249.html", "text": "   Редакционният екип на ви представя най-важните новини за изминалия ден, 1 април.       Шефът на антикорупционната комисия Пламен Георгиев е ипотекирал в банка част от жилището си, за която самият той е категоричен, че не е негова собственост. Това показва проверката на ипотеката, която обезпечава жилищния му кредит, с която bTV разполага, се казва в разследване на телевизията. Междувременно днес се проведе протест на Пламен Георгиев.    Върховната административна прокуратура откри нарушения в редица общини, касаещи застрояване и опазване на озеленените площи, съобщиха от държавното обвинение.     Репутационни щети за ГЕРБ от скандала с апартаментите и паритет в електоралните нагласи за евровота - такъв е резултатът след Апартаментгейт, сочи ново изследване на \"Алфа Рисърч\". Европа е пред предизвикателството дали ще остане проект на отворените врати, или ще създадем Европа на високите дувари. Това заяви социологът доц. д-р Татяна Буруджиева пред Actualno.com по време на дебат със студенти в Пловдивския университет \"Паисий Хилендарски\" на тема \"Могат ли фалшивите новини да застрашат евроизборите?\" \"Изказването на турския външен министър за вероизповеданията не може да бъде просто една изтървана реплика, тъй като това е първият дипломат на Турция и в тази държава никой не казва нищо случайно. Думите му са сигнал и послание на турската политика за нашествие за нахлуване в България по много линии, сред които превземането на Българското главно мюфтийство от турския Дианет.\"   Наблюдатели от Европейския парламент съобщиха, че е имало намеса в президентския избори в Украйна. Дариус Росати, пратеник на ЕП заяви, че в изборите е имало голям брой кандидати, но те „не са безупречни”. Председателят на Европейската комисия, Жан-Клод Юнкер обяви бившия британски премиер Дейвид Камерън за „най-големият разрушител в днешно време” и заяви, че той е забранил на ЕК да участва, по какъвто и да е начин в британския референдум, съобщава Политико. Основният принцип на тол таксите ще е, който руши и замърсява повече, да плаща повече. Това каза на брифинг министърът на регионалното развитие и благоустройството Петя Аврамова, предаде \"Фокус\". Хранителните стоки ще поскъпнат средно с 2% след въвеждането на толтаксите от 16 август, стана ясно по време на пресконференция на регионалния министър Петя Аврамова след среща с превозвачите.  Страните-членки на НАТО ще вложат 260 млн. долара в изграждането и поддръжката на военна инфраструктура за войските на САЩ в Полша и ще продължат да увеличават разходите за отбрана, обяви генералният секретар на НАТО Йенс Столтенберг на пресконференция, предават от пресслужбата на военния съюз.", "date": "2019.04.01", "title": "Новините: Най-важното за деня, 1 април"}
{"url": "https://www.actualno.com/business/bulgartransgaz-poluchava-blizo-55-mln-lv-za-remont-na-gazoprenosnata-mreja-news_735251.html", "text": "  С решение на координационния комитет към Механизма за свързване на Европа се отпускат 27,184 млн. евро безвъзмездна финансова помощ за проекта „Рехабилитация, модернизация и разширение на българската преносна система - Фаза 2“ на „Булгартрансгаз” ЕАД.     Дейностите обхващат рехабилитацията на два участъка от северния полупръстен на газопреносната система с обща дължина около 81 км. Това са участъците „ОС Беглеж - КВ Дерманци – КВ Батулци – КВ Калугерово“ с дължина 58 км. и „ОС Вълчи дол - КВ Преселка“ с дължина около 23 км.   Средствата са предназначени за доставка, строителство и въвеждане в експлоатация на двата участъка, както и за свързаните с това дейности по строителен надзор. С рехабилитацията на участъците ще се гарантира по-сигурен и надежден пренос на природен газ. Предвижда се дейностите по рехабилитация на участъците да се изпълняват в периода януари 2019 – юни 2022 година.\r\nОсновната цел на проекта от общ интерес „Рехабилитация, модернизация и разширение на българската преносна система – Фаза 2“ е адаптиране на газопреносната мрежа на „Булгартрансгаз“ ЕАД към плановете за развитие на инфраструктурата в региона.  По този начин ще се осигури техническa възможност за пренос на допълнителни количества природен газ през територията на страната, постъпващи през съществуващите и нови входни и изходни точки като интерконекторите Гърция-България, България-Сърбия, концепцията за изграждане на Газов хъб „Балкан”, както и плановете за разширение на ПГХ „Чирен”", "date": "2019.04.01", "title": "„Булгартрансгаз“ получава близо 55 млн. лв. за ремонт на газопреносната мрежа "}
{"url": "https://www.actualno.com/starazagora/65-i-rojden-den-praznuva-starozagorskata-regionalna-biblioteka-zaharij-knjajeski-news_735243.html", "text": "   През април 65 години навършва Регионална библиотека (РБ) “Захарий Княжески” - Стара Загора. Миналата година над 26 хиляди души са посетили организираните от библиотеката събития - представяния на книги, изложби, концерти, конференции, филмови прожекции. Най-голямата обществена библиотека в Старозагорска област РБ “Захарий Княжески” разполага с близо 430 хиляди библиотечни документа от всички отрасли на знанието, 62 компютъра и 40 служители. В структурата й работят 12 обслужващи звена - читални, заемани, Ресурсен център за учебна литература по немски, Руски център и Тийн зона,която е единствена по рода си в България. Библиотеката има конферентна зала, обучителен и дигитален център, зала за групова работа, детски център. На цялата й територия от 7300 квадратни метра е осигурен неограничен свободен достъп до интернет за образователни, социални и научни цели, а учениците могат да се подготвят, използвайки безплатно видео уроците на сайта “Уча се”.     За 65-годишния период на съществуването на библиотеката многократно са се увеличили фондовете й са се разширили видовете на информационните носители, съхранявани в нея. Книгите и периодичните й издания са организирани в традиционни и електронни каталози и картотеки. Всяка година абонира около 200 периодични издания и основно чрез дарения обновява и обогатява фондовете си. Библиотеката работи и по издирването, опазването и осигуряването на достъп до културното наследство старозагорския край - съхранява личните библиотеки на писателя Стоян Каролев, художника Димитър Караджов и на общественика Недьо Александров. Освен посредник между потребители и информация тя е и важна част от културния живот на града, региона и страната. РБ “Захарий Княжески” осъществява и координационна, квалификационна и експертно-консултантската дейност за над 180 библиотеки в областта. Тя е член на Българската библиотечно-информационна асоциация и на семейството на обществените библиотеки във Фондация „Глобални библиотеки - България“. За съществен принос в националната книжовна култура през 2016 година става носител на наградата „Христо Г. Данов“ в категорията „Библиотеки и библиотечно дело”. За своите потребители, приятели и партньори по случай рождения си ден библиотеката е подготвила поредица от събития, които могат да се видят на й.   ", "date": "2019.04.01", "title": "65-и рожден ден празнува старозагорската регионална библиотека “Захарий Княжески”"}
