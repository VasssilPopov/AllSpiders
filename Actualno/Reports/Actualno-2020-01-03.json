{"url": "https://www.actualno.com/asia/iztegliha-amerikanskite-rabotnici-na-nefteni-poleta-ot-irak-news_1420564.html", "text": "      Американските граждани, работещи на иракски нефтени полета, бяха спешно евакуирани от страната. До мярката се стигна, след като американски удар уби висши ирански и иракски командири в Багдад, заяви говорител на петролното министерство, цитиран от БГНЕС.      Няколко от тях вече са напуснали сутринта, а други се готвят да излетят, каза Асем Джихад за АФП, като добави, че \"няма влияние\" върху добива на нефт в Ирак. Броят на американския персонал на находища във втория по големина производител на суров петрол вече е намалял през последните месеци, когато напрежението между САЩ и Иран нарасна.    ", "date": "2020.01.03", "title": "Изтеглиха американските работници на нефтени полета от Ирак "}
{"url": "https://www.actualno.com/europe/pochina-edin-ot-ranenite-sled-napadenieto-v-parij-news_1420596.html", "text": "      Почина един от прободените с нож в предградие на Париж, съобщи AFP, цитирана от БГНЕС.      Припомняме, че мъж бе застрелян и убит от полицейски служители, след като намушка минувачи в парк в предградие на юг от Париж. Мъжът е нападнал „няколко души“ в парк във Вилжуиф, преди да бъде неутрализиран, уточниха властите. Четирима души са ранени при нападението.\r\nСтава ясно, че нападателят е отнел живота на 50-годишен мъж, като същевременно е ранил критично един от другите трима пострадали.   Полицията съветва да се избягва района.  Секретарят на министъра на вътрешните работи е на път към мястото на инцидента.\r\nСпоред местни медии нападателят е бил брадат кавказец, носещ традиционно северноафриканско облекло. Някои свидетели съобщиха, че той е крещял \"Аллах Акбар\". Полицията проверява тези сведения.      ", "date": "2020.01.03", "title": "Почина един от ранените след нападението в Париж"}
{"url": "https://www.actualno.com/europe/lodka-s-migranti-se-obyrna-kraj-bregovete-na-turcija-ima-zaginali-news_1420574.html", "text": "      Най-малко осем души загинаха, след като лодка с мигранти потъна край егейския бряг на Турция. От турското министерство на вътрешните работи уточняват, че спасителни екипи продължават да издирват други седем мигранти, за които се смята, че са били на борда.      Гумената лодка превозвала около 15 мигранти, когато потънала снощи край брега на Фетхие в югозападната част на Турция. Бреговата охрана е изпратила три катера, екип от водолази, самолет и хеликоптер в зоната, веднага щом бил получен сигналът за потъването на лодката. За момента няма информация за националността на мигрантите, които се намирали на борда на лодката.    ", "date": "2020.01.03", "title": "Лодка с мигранти се обърна край бреговете на Турция, има загинали"}
{"url": "https://www.actualno.com/plovdiv/trima-dushi-postradaha-pri-katastrofa-na-okolovrystnoto-na-plovdiv-news_1420587.html", "text": "      Заради катастрофа е временно затруднено движението на околовръстното шосе на Пловдив на изхода от квартал „Коматево“. По информация на полицията на кръстовището са се ударили три коли, а трима души са пострадали при инцидента.      Сигналът е получен следобед. При неправилно изпреварване лек автомобил Форд е навлязъл в насрещното и се е ударил челно в Сузуки със словенска регистрация. При удара японският автомобил се завърта и удря Ленд Роувър.   По първоначални данни, трима души са транспортирани в болница за преглед без опасност за живота. Екип на полицията е на място и извършва оглед. ", "date": "2020.01.03", "title": "Трима души пострадаха при катастрофа на околовръстното на Пловдив"}
{"url": "https://www.actualno.com/tennis/pyrvite-dumi-na-aleks-i-grisho-sled-fenomenalnija-uspeh-news_1420618.html", "text": "      Григор Димитров и Александър Лазаров донесоха първата победа на двойки на . Играещият ни капитан и третият ни най-добър състезател спечелиха решителния мач на двойки срещу Великобритания, отразявайки два мачбола, като изиграха впечатляващ двубой. Двамата надиграха Джейми Мъри и Джо Салисбъри със 7-6(5) 6-7(2) и 11-9 в шампионския тайбрек.          Минути след победата първата ни ракета и 22-годишният тенисист споделиха впечатленията си от срещата. започна , след което даде думата на Алекс Лазаров: сподели Лазаров. каза Григор Димитров.  Успехът на двойки означава, че затвори серията срещу Великобритания с 2-1 победи.  ", "date": "2020.01.03", "title": "Първите думи на Алекс и Гришо след феноменалния успех"}
{"url": "https://www.actualno.com/society/domovete-v-koito-vegetirat-nashite-majki-i-bashti-news_1420579.html", "text": "        .      “Прибрах майка ми от хоспис, за който плащах 1200 лева на месец, защото вместо да има подобрение, състоянието ѝ се влоши. Там не правят нищо друго, освен да ѝ дават лекарства. Вкъщи ѝ наехме добър рехабилитатор, за 60 лева на посещение, редувахме се със сестра ми да ходим при нея и така я вдигнахме на крака след инсулта. С едната ръка си служи по-трудно, но се справя”. Това ми разказва 58-годишна шофьорка на такси, докато лавира из софийските задръствания. В същото време по радиото съобщават, че омбудсманът е сезирал прокуратурата заради високата смъртност в Дома за хора с деменция в село Горско Косово, където само за една година са починали 24 души.    Да, в домовете на , предназначени за грижи за хора с някаква степен на увреждане, може да се снимат филми на ужасите. Но това е само едната страна на нещата.  Все повече хора в споделят съдбата на жената, за която разказахме по-горе. Защото и лъскавите частни хосписи, и запуснатите общински и държавни домове имат един и същ основен проблем - остър дефицит на персонал. А хората, които се хващат на работа в такива учреждения, често работят поне на още едно място, за да си докарат в най-добрия случай максимум 1000 лева на месец. Освен сестри и рехабилитатори, не достигат и кинезитерапевти, психолози, специални педагози. Работят предимно хора в предпенсионна възраст или дори пенсионери, които все още са здрави. А обитателите на домовете често вегетират, заключени в стаите си. Няма кой да ги извежда на открито, няма кой да се грижи адекватно за тях. И ако близките не идват редовно на посещения и не плащат за допълнителни услуги, смъртта често чука на вратата.\r\nЗа държавните старчески домове и защитени жилища има опашки от чакащи - въпреки мизерните условия, лошата храна и острия дефицит на персонал. Хората просто искат покрив над главата си, тъй като тарифата, която плащат за престоя си, е нормативно уредена - 70% до 80% от размера на пенсията, в зависимост от заболяването. Дори и да им прибират повече пари, сумата пак е по-малка от таксата за частни хосписи, която обикновено тръгва от поне 700 лева и стига до 2000 лева. Това е повече от средната работна заплата за и надхвърля два до пет пъти средната пенсия. За дементен човек в стая с още двама обитатели в частните хосписи искат между 850 и 1000 лева месечно, а където се изисква пълно обслужване и самостоятелна стая, сумата скача до 1800 лева.\r\nТова означава, че за повечето хора в , която, да не забравяме, си остава най-бедната страна в ЕС, е почти непосилно да осигурят средствата, необходими за обгрижването на техните възрастни и болни родители. Именно за такъв тип услуги отива голяма част от онези над 1 милиард евро, изпратени през миналата година от българските емигранти.    “Случаят ( ) e доказателство защо е нужно да имаме Закон за социалните услуги и по-строг регламент и защо трябва да говорим за качество на социалните услуги”, заяви социалният министър Деница Сачева. Както знаем обаче, Законът за социалните услуги, предвиждащ създаването на агенция, която да следи за качеството на услугите и да лицензира доставчиците, беше оттеглен заради изкуствено създадено напрежение.   В изказването си министър Сачева изтъкна и необходимостта от реформи. Дано обаче тези реформи не приключат само с нова дограма и нови постройки, както се оказа при замяната на домовете за деца с по-малки центрове от семеен тип.\r\nФилмът “Скритите деца на България” на журналистката от BBC Кейт Блюет показа, че 12 години след първия ѝ филм за дома в Могилино, условията и отношението към децата изглеждат горе-долу по същия начин - липса на професионална и медицинска помощ, никакви планове за индивидуална терапия. А именно в това се състоят качествените социални услуги, не в осигуряване на легло и някаква храна три пъти на ден. Още повече, че е приела стандартите на ООН за изравняване на възможностите за лица с увреждания, съгласно които \"държавите следва да осигурят рехабилитационното обслужване на лица с увреждания, за да може те да достигнат и задържат оптималното си равнище на независимост и функциониране”. Но българските специализирани институции винаги са се “славили” със своята антихуманност. През зимата на 1996-1997 година в Дома за деца с умствени увреждания в село Джурково 15 деца умират от глад и студ. Някои от тях дори гризели ръцете си от недохранване. Десет години по-късно Върховният касационен съд потвърди оправдателните присъди на обвиняемите по това дело.   В отношението си към човеците с дефицити държавата явно не се е променила особено от времената на един друг филм - “Дом №8 (“Из живота на олигофрените”)\" на режисьора Николай Волев. Изглежда, че отговорните лица не са обезпокоени нито от потока млади, здрави и енергични българи, които напускат , нито от съдбата на тези, които остаряват и боледуват в страната. И защо ли да се притесняват - накрая винаги се измъкват ненаказани.   ", "date": "2020.01.03", "title": "Домовете, в които вегетират нашите майки и бащи"}
{"url": "https://www.actualno.com/america/trymp-s-pyrvi-komentar-sled-atakata-sulejmani-trjabvashe-da-byde-ubit-predi-mnogo-godini-news_1420592.html", "text": "      Президентът на САЩ заяви, че иранският командир , който беше убит след американски ракетен удар в Багдад, е трябвало да бъде неутрализиран много по-рано.      В своя първи коментар след нападението срещу летището в Багдад, при което загина Сюлеймани, наредено от Тръмп, американският лидер отбеляза, че иранският командир е трябвало да „бъде убит преди много години“. \r\nСюлеймани „е убивал или ранявал хиляди американци в дълъг период от време, и планираше да убие и повече (…), но беше хванат“, коментира още Тръмп чрез публикация в социалната мрежа Twitter.    Според Тръмп иранските власти през последните 15 години все повече контролират Ирак, чиито жители не са доволни от това положение. „Народът на Ирак не иска да бъде подчинен и под контрола на Иран, но в крайна сметка това е техен избор. През последните 15 години Иран придоби по-голям контрол над Ирак и иракчаните не са доволни от това. Това никога не завършва добре!“, написа още Доналд Тръмп.\r\nВ същото време американският лидер припомни, че \"в продължение на много години САЩ плащат милиарди долари на Ирак всяка година\". Това е в допълнение към всичко, което сме направили за тях“, добави още Тръмп.      Единствените по-ранни коментари на президента бяха съобщение, изобразяващо американски флаг, както и още едно, в което той твърди, че „Иран никога не е печелил война, но и никога не е губил преговори“.  Руският президент и френският му колега по време на телефонен разговор, иницииран от Париж, изразиха загриженост относно убийството на Сюлеймани, съобщиха от Кремъл.\r\n\"И двете страни изразиха загриженост за смъртта на командира на спецчастите „Кудс“ от Ислямския революционен гвардейски корпус Сюлеймани в резултат на американски ракетни удари по летището на Багдад\", се казва още в изявлението, отбелязва агенция \"Фокус\". Путин и Макрон заявиха също така, че ракетният удар може сериозно да влоши ситуацията в региона.   Премиерът на Израел приветства въздушната операция, наредена от стопанина на Белия дом, пише вестник The Times of Israel. „Тръмп е достоен за уважение, за това че действа решително, със сила и бързина“, заяви Нетаняху пред репортери, преди да отлети от Гърция към Израел, след срещата за Източносредиземноморския газопровод (EastMed). „Ние заставаме изцяло зад САЩ в тяхната битка за сигурност, мир и самозащита“, добави още Нетаняху.\r\nВъздушната операция на САЩ срещу командващия спецчастите „Кудс“ ще увеличи нестабилността в Близкия изток. Това се посочва и в изявление на . \"Ние сме дълбоко обезпокоени от нарастващото напрежение между САЩ и Иран в региона. Очевидно е, че американската въздушна операция в Багдад, която беше проведена тази сутрин (3 януари) срещу Касем Сюлеймани и неговия антураж, ще увеличи недоверието и нестабилността в региона\", уточняват от официална Анкара.  Междувременно американският държавен секретар заяви, че Доналд Тръмп е наредил ракетния удар, защото е сметнал, че съществува „непосредствена заплаха“ за живота на граждани на САЩ.\r\nПредседателят на Европейския съвет предупреди за опасността от по-нататъшна ескалация в Ирак. \"Цикълът на насилие, провокации и отмъщения, на които сме свидетели в Ирак през последните няколко седмици, трябва да спре\", каза още бившият белгийски премиер.   Генералният секретар на ООН заяви, че „светът не може да си позволи“ още една война в Персийския залив. „Това е моментът, в който лидерите трябва да проявят въздържане“, уточнява Гутериш в своята позиция.\r\nА в същото време сирийският президент изрази съжаление за смъртта Сюлеймани. Сирийският народ „няма да забрави, че той се застъпи за Дамаск и неговата армия\", заяви Асад в свое писмо до иранския лидер . назначи генерал за командир на специалните части „Кудс“ на иранския ислямски революционен гвардейски корпус. \r\nПрипомняме, че силите на „Кудс“ са едни от най-подготвените подразделения на Иранската революционна гвардия и активно участват във военните конфликти в Сирия и Ирак.  ", "date": "2020.01.03", "title": "Тръмп с първи коментар след атаката: Сюлеймани трябваше да бъде убит преди много години"}
{"url": "https://www.actualno.com/health/zelevijat-sok-chudodejni-kachestva-i-svojstva-news_1420623.html", "text": "      След дългата серия от празници е време за възстановяване и изтрезняване, и то експресно, защото само след няколко дни Ивановците и Йордановците ще подготвят нови софри.      Най-бързото решение за се крие в мазетата и терасите на домовете ни - зелевият сок. Някои хора прибавят към него и апетитни добавки с цел по-бързо изтрезняване, а и засищане, припомня Нова телевизия.   Освен като лек срещу махмурлука, киселото зеле е познато и като един от най-добрите .\r\n\"То е една от тайните и за хубава кожа. Подмладява я и намалява бръчките. Подобрява и вида на ноктите и косата, както и обмяната на веществата\", заяви диетологът Енджи Касабие.    ", "date": "2020.01.03", "title": "Зелевият сок - чудодейни качества и свойства"}
{"url": "https://www.actualno.com/crime/obrazuvaha-dosydebno-proizvodstvo-sreshtu-roditelite-na-udavenoto-kraj-plovdiv-dete-news_1420630.html", "text": "      Досъдебно производство за липса на надзор и достатъчна грижа е образувано срещу родителите на 3-годишното дете, което беше намерено удавено в напоителния канал в землището на село Граф Игнатиево. Това съобщиха за DarikNews от Районната прокуратура в Пловдив.      Сигналът за изчезналото дете е бил подаден в полицията в Хисаря на 2 януари. 25-годишната му майка, която е родом от село Стряма, съобщила, че 3-годишният ѝ син е в неизвестност от близо два часа. Според нейните думи, детето за последно било видяно около дома си в село Дълго поле, където семейството живее, а след това е изчезнало. След проведено издирване, полицаите от Хисаря са намерили трупа на детето в напоителен канал, намиращ се в землището на село Граф Игнатиево. Водата е влачила телцето на удавеното момченце чак до съседното село. Няма данни за насилствена смърт.   Според хора от селото семейството живеело в паянтови постройки в ромската махала на Дълго поле, които се намирали съвсем близо до канала. Те били преселници от друго населено място и освен 3-годишното момченце, имали още две деца, едното от които близначе на загиналото. ", "date": "2020.01.03", "title": "Образуваха досъдебно производство срещу родителите на удавеното край Пловдив дете"}
{"url": "https://www.actualno.com/balkani/skopie-glasuva-novoto-slujebno-pravitelstvo-news_1420628.html", "text": "      Парламентът на Република Северна Македония гласува за новото техническо правителство със 101 гласа „за“ без „въздържали“ се и „против“, предаде БГНЕС.      Новото техническо правителство трябва да организира предсрочни парламентарни избори на 12 април съгласно споразумението на политическите партии. Ръководител на техническото правителство е Оливер Спасовски.\r\nТой отбеляза пред депутатите, че страната е в изключително важен период, когато се очаква безпроблемно функциониране на всички институции. \"Това е момент, в който трябва да се организират честни и демократични избори, но също така и да приключат дейностите по членство в НАТО и ЕС\", каза още той.\r\nСпасовски внесе в парламента работна програма на правителството. Според нея кабинетът потвърждава успешната организация на свободни, честни и демократични предсрочни парламентарни избори, пълноправно членство на РСМ в НАТО, успешно стартиране и провеждане на преговори за присъединяване към ЕС до избирането на следващото политическо правителство, развитие на икономиката, увеличаване на производствената заетост и повишаване на жизнения стандарт на гражданите, реформиране на съдебната система, пълно прилагане на Охридския рамков договор, изграждане на гражданска държава и етническо сближаване на принципите на взаимна толерантност и уважение, намаляване на замърсяването на въздуха, решителна борба с организираната престъпност и корупцията, укрепване на принципите на върховенството на закона чрез безпристрастно и недискриминационно правоприлагане, независима система за местна власт и реформи в образованието, инвестиции в иновации и информационни технологии.  Депутатът Артан Груби каза, че това е най-успешният мандат за него досега, като са изпълнени 100% от партийните и програмни приоритети - въвеждане на двуезичност в цялата страна, решаване на спора за името, договорът с , първият албански председател на парламента, присъединяване към НАТО, увеличаване на заплатите, увеличаване на заетостта, създаване на агенция за прилагане на албански език.\r\nГруби изрази надежда, че сега в общото правителство с опозицията ще бъдат приети някои важни закони като този за администраицията. Фокусът им в следващия период ще бъде върху избирателното правосъдие, борбата с корупцията и престъпността.   Йован Митревски от СДСМ посочи постиженията на последното правителство на сегашния бивш премиер Зоран Заев, като намаляване на безработицата до 17,1%, постигане на икономически растеж над 3,6%.    „Сега живеем в нормална демократична държава. Направихме много за кратък период и в изключително трудни условия\", каза Митревски.\r\nСпоред него сега министрите на ВМРО-ДПМНЕ също ще носят отговорност.\r\nНезависимият депутат Минов заяви, че очаква това преходно правителство да приеме промяна на изборния модел и да приеме закона за прокуратурата. ", "date": "2020.01.03", "title": "Скопие гласува новото служебно правителство"}
{"url": "https://www.actualno.com/society/proverjavat-goljama-svineferma-za-afrikanska-chuma-news_1420594.html", "text": "      Има съмнение за наличие на зараза от африканска чума по свинете  в голям свинекомплекс в страната. Това потвърдиха пред БНР от Българската агенция по безопасност на храните. Очаква се резултатите от пробите да бъдат готови в понеделник.      Става въпрос за голям свинекомплекс в Северна , който до момента не беше засегнат от заболяването. По неофициална информация свинефермата е в Шуменско.   Миналата година чумата по свинете порази няколко големи индустриални ферми, които осигуряват близо една трета от месото на пазара у нас. В рамките на ликвидирането на чумата бяха унищожени близо 150 хиляди свине в страната. ", "date": "2020.01.03", "title": "Проверяват голяма свинеферма за африканска чума"}
{"url": "https://www.actualno.com/society/api-stud-i-poledici-ot-nedelja-shofirajte-vnimatelno-news_1420593.html", "text": "      От неделя, 5 януари, се очаква понижение на температурите, силен северен вятър, а на места ще превалява, предимно слаб сняг, като с това се увеличават и предпоставките за поледици. Това съобщиха от Агенция \"Пътна инфраструктура\".      От пътната агенция призовават шофьорите да тръгват на път с автомобили, подготвени за зимни условия, да карат със скорост, съобразена с пътните условия и да не предприемат рискови изпреварвания и маневри.    ", "date": "2020.01.03", "title": "АПИ: Студ и поледици от неделя, шофирайте внимателно"}
{"url": "https://www.actualno.com/society/novinite-naj-vajnoto-za-denja-3-januari-news_1420600.html", "text": "              Командирът на Революционната гвардия Касем Сюлеймани, който беше убит в петък при удар на САЩ, беше една от най-популярните фигури в Иран и смятан за смъртен противник на Америка и нейните съюзници.\r\nГенерал Сюлеймани, който ръководеше Силите за контрол на външните операции \"Кудс\", стана известен през 2018 г., когато беше разкрито, че той има пряко участие в преговорите на най-високо ниво за формирането на правителството на Ирак.  Световните лидери дадоха разнопосочни оценки на въздушната акция на Белия дом, а Доналд Тръмп коментира, че Сюлеймани е трябвало да бъде ликвидиран преди много години. Спекулации са появилите се в последните дни данни, че в страната има водна криза. Воден апокалипсис в не се задава. И ако някои се опитва да всее страх, използвайки създалата се ситуация в , това е непочтено, каза още министърът.     Всичко, което е необходимо за автомагистрала „Хемус“, сме го осигурили, така че изграждането ѝ да е необратим процес. Ще видите, като стане готова, в Северна каква разлика и развитие ще има“. Това заяви министър-председателят , който инспектира изграждането на АМ „Хемус“ в участъка от Търговище към Шумен, съобщиха от правителствената пресслужба. „Статистиката за смъртност в домовете за хора с деменция не е различно. Правим проверка във всички домове. Но може да се каче, че там постъпват хора, които са в много тежко състояние. Голяма част са над 80 години. Специално в този дом в Горско Косово това е така. Част от тях са на носилки, друга част са в наистина почти терминално състояние. В това отношение статистиката може да е стряскаща, но си има своето обяснение”, така социалният министър Деница Сачева коментира в ефира на Нова телевизия сигнала на омбудсмана за 24 смъртни случая в дома за хора с деменция край Сухиндол.    На 61-годишна възраст внезапно почина секретарят на президента по външна политика Димитър Арнаудов, съобщиха от прессекретариата на държавния глава. Професионалният му път започва през 1986 г. в Министерството на външните работи, където заема различни постове в дипломатическата си кариера. Специален анализ за на икономиста Борислав Боев. ", "date": "2020.01.03", "title": "Новините: Най-важното за деня, 3 януари"}
{"url": "https://www.actualno.com/tennis/aleks-lazarov-i-grigor-dimitrov-izkovaha-izkluchitelna-pobeda-za-bylgarija-na-atp-cup-news_1420609.html", "text": "       и Александър Лазаров донесоха първата победа на двойки на ATP  Cup. Играещият ни капитан и третият ни най-добър състезател поднесоха голямата изненада, като спечелиха  решителния мач на двойки срещу Великобритания, отразявайки два мачбола.      Двамата изненадващо надиграха фаворитите Джейми Мъри, брат на Анди Мъри и Джо Солсбъри със 7-6(5)  6-7(2) и в шампионския тайбрек (11-9). По този начин нашият състав  затвори серията с успех от 2:1 мача - по-рано през деня Кузманов загуби с 1:2 сета от Камерън Нори, а Григор Димитров обърна Дан Еванс за победа с 2:1 сета. За финал Димитров и Лазаров играха много   смело срещу една най-силните двойки в света, а за   капак постигнаха четири поредни точки в решителния тайбрек, с които   сложиха точка на спора.   Първият сет доминираха сервиращите и в него   нямаше пробиви, но нашите момчета бяха по-хитри в тайбрека, където Григор твореше от форхенд. В самото начало на втората част британците взеха   подаването на българите - когато сервираше Лазаров, но Димитров и Лазаров се върнаха в сета в   последния възможен момент - с рибрейк за 5:5 гейма, като Лазаров се реваншира и със страхотна игра постави британците на колене. В тайбрека обаче Мъри и Солсбъри бяха по-класни и го затвориха лесно на 2 точки.\r\nВече в шампионския тайбрек, когато се играе до 10 точки за единия отбор, но с 2 разлика, Мъри и  Солсбъри водеха почти през цялото време  и накрая стигнаха до два мачбола  при 9:7 в своя полза. Българите обаче  отговориха с четири безответни  точки - при това абсурдно страхотни и невероятно красиви, с два минибрейка, като се поздравиха с един от  най-големите успехи за родния тенис в  отборните надпревари.          ", "date": "2020.01.03", "title": "Алекс Лазаров и Григор Димитров изковаха изключителна победа за България на ATP Cup "}
{"url": "https://www.actualno.com/asia/chetirima-zaginali-i-mnojestvo-raneni-pri-srutvane-na-sgrada-v-kambodja-news_1420608.html", "text": "      Четирима души бяха убити, а над дузина ранени, когато 7-етажна сграда в строеж се срути в южната част на Камбоджа, като затрупа работници под развалините.      Сградата в крайбрежната провинция Кеп е трябвало да бъде хотел, но се е срутила около 16:30 ч. местно време.\r\nКамбоджанският лидер Хун Сен заяви в публикация във Facebook, че пътува към мястото и ще пристигне късно вечерта.\r\n16 души са ранени в допълнение към четиримата загинали, допълни говорителят на провинцията Рос Удонг.     AFP, цитирана от БГНЕС, припомня, че смъртоносните аварии са породени от лошо регулирания строителен сектор на кралството - независимо, че страната се радва на бум в строителството.\r\nПрез юни близо 30 души загинаха след срутването на сграда в строеж в плажния град Сиануквил.\r\nМиналия месец най-малко трима работници загинаха, а повече от дузина други бяха тежко ранени, след като в туристическия град Сием Рип се срути недостроена трапезария в храм.    В Камбоджа има приблизително 200 000 строителни работници, повечето неквалифицирани, разчитащи на дневните надници и незащитени от профсъюзи, сочат данни на Международната организация на труда. ", "date": "2020.01.03", "title": "Четирима загинали и множество ранени при срутване на сграда в Камбоджа"}
{"url": "https://www.actualno.com/curious/dneven-horoskop-za-4-januari-news_1420613.html", "text": "       Овен       Тази събота е добър ден за път. Набележете си дестинация, която не сте посещавали. Имате нужда от нови усещания. Телец Тази събота ви очаква приятна изненада от страна на половинката ви. Приемете я с цялото си сърце, за да заздравите отношенията си.   Близнаци През този ден ще имате повишена нужда от красота и изящество. Не пренебрегвайте нуждите си и си осигурете това, от което имате нужда. Рак     Тази събота прекарайте деня спокойно. Имате нужда от почивка след празничните дни. Останете в леглото, колкото време искате. Лъв Днес бъдете по-критични към себе си. Има неща, които повече не може да си позволите. Вземете си бележка. Дева Тази събота ще се наложи да наваксате някаква работа. Ако ви е трудно, просто повече не се поставяйте в такава ситуация.   Везни Тази събота ще трябва да се разделите с някоя илюзия. След първоначалния стрес ще осъзнаете, че така е по-добре за вас.    Скорпион Тази събота не прекалявайте с крайните оценки. Оставете на времето да покаже дали предчувствията са верни или не. Стрелец Тази събота не бъдете прекалено строги към околните. Винаги е по-лесно да осъждаме другите, но е по-добре да се занимаваме със собствените ни качества. Козирог    Тази събота не участвайте в съревнования. Може и да спечелите, но нямате нужда от участие в никакви спорове. Водолей Тази събота е много вероятно да забравите за ваше обещание. Ще трябва да го изпълните и така ще се почувствате много по-добре. Риби Тази събота посветете на творчество и самоусъвършенстване. Денят не е подходящ за изясняване на отношения, освен ако не става въпрос за обяснения в любов. ", "date": "2020.01.03", "title": "Дневен хороскоп за 4 януари"}
{"url": "https://www.actualno.com/tennis/vijte-kak-nashite-momcheta-poludjaha-ot-radost-sled-golemija-uspeh-v-tenisa-news_1420644.html", "text": "      Отборът на надви Великобритания с 2 на 1 победи за . Първият двубой бе на сметката на островитяните, след като Димитър Кузманов загуби в три сета от Камерън Нори. Във втория мач капитанът ни Григор Димитров обърна Даниел Еванс, а в решаващия отново Гришо, но в тандем с Александър Лазаров надвиха Джейми Мъри и Джо Салисбъри.          Успехът на двойки за родните ни национали бе до голяма степен изненадващ, защото британският тандем е една от най-силните двойки в световен мащаб. Сашо Лазаров и Гришо обаче очевидно желаеха повече победата, а това си пролича и след спечелването на решаващата точка, когато целият български тим показа бурно радостта си.\r\nСлед страхотния успех и Лазаров, и Димитров бяха много развълнувани и си размениха ласкави думи един на друг.            ", "date": "2020.01.03", "title": "Вижте как нашите момчета полудяха от радост след големия успех в тениса"}
{"url": "https://www.actualno.com/society/do-2-sedmici-stava-jasno-imalo-li-e-narushenija-v-doma-za-hora-s-demencija-v-gorsko-kosovo-news_1420632.html", "text": "      До две седмици ще бъдат ясни резултатите от междуведомствената проверка в Дома за хора с деменция в сухиндолското село Горско Косово. Това съобщи пред журналисти окръжният прокурор Христо Христов.      Двама прокурори от Окръжната прокуратура във Велико Търново, съвместно с ОД на МВР, служители от АСП, РЗИ и представители община Сухиндол са направили междуведомствена проверка , която е приключила с издаването на констативни протоколи. Всяка една от институциите ще изпрати документите до Окръжната прокуратура във Велико Търново. Отделно, Окръжната прокуратура ще продължи работата по изясняване на причините за смъртта на 24 души от началото на 2019 година, настанени в дома.   Данните за смъртните случаи бяха изнесени в началото на годината от пресцентъра на омбудсмана Дияна Ковачева, на базата на които прокуратурата във Велико Търново се самосезира, припомни Христов, и уточни, че досега в прокуратурата подобни сигнали през годините не са постъпвали. Проверките се осъществяват както по отношение на административния надзор за закононарушения, така и за действия, които представляват престъпления, по които ще се образува наказателно производство, съобщава Нова телевизия. ", "date": "2020.01.03", "title": "До 2 седмици става ясно имало ли е нарушения в Дома за хора с деменция в Горско Косово"}
{"url": "https://www.actualno.com/dobrich/bliznachki-sa-pyrvite-bebeta-na-2020-g-v-dobrich-news_1420484.html", "text": "      Близначки са първите бебета от Добрич в семейството на Виолета и Диян Драгневи, съобщават от общината. Двете момиченца са родени в 14:18 и 14:20 часа на 2 януари. Те са с тегло 2 кг и за тях полага грижи екипът на отделението по неонатология при МБАЛ – Добрич с ръководител д-р Йовка Тихонова.      Кметът на Добрич Йордан Йорданов ще поздрави щастливата майка на 7 януари и ще дари двете новородени момиченца със сребърни монети. ", "date": "2020.01.03", "title": "Близначки са първите бебета на 2020 г. в Добрич"}
{"url": "https://www.actualno.com/plovdiv/dva-gradski-avtobusa-se-udariha-v-centyra-na-plovdiv-news_1420640.html", "text": "      Два автобуса на градския транспорт се сблъскаха в Пловдив, съобщиха от полицията. Инцидентът е станал в центъра на града.      В 18,30 часа е получен сигнал за произшествие на булевард \" Цар Борис III Обединител\". Екипите на Пътна полиция и на Четвърто районно управление, които пристигнали на място, са установили само материални щети.   Автобусите с номера 1 и 9 са се движили успоредно по моста над Марица от Панаира към Тунела, но при навлизане в кръговото на Водната палата не са преценили дистанцията помежду си и са се ударили странично. Катастрофата е лека, но предизвика задръстване на едно от най-възловите места в Пловдив. ", "date": "2020.01.03", "title": "Два градски автобуса се удариха в центъра на Пловдив"}
{"url": "https://www.actualno.com/cars/shri-lanka-napravi-sobstvena-elektricheska-superkola-news_1420515.html", "text": "      Компанията Vega Innovations от Шри Ланка подготвя премиерата на своя първи модел. По време на автосалона в Женева през март тя ще представи електрическата суперкола ЕVX, която разполага със система за задвижвана на четирите колела. Батериите на автомобила за литиево-желязно-фосфатни, като пробегът с едно зареждане е 240 км.      Анонсираният още през 2015 г. електромобил трябваше да получи задвижващ агрегат с мощност 900 к.с. Сега обаче става ясно, че суперколата ще разчита на два електромотора с по 300 кВт (408 к.с.) и 720 Нм въртящ момент. Все още не са ясни характеристиките на акумулаторната батерия, но се знае, че EVX ще ускорява от 0 до 97 км/ч (60 мили по американските стандарти) за 4 секунди.    Суперколата ще разполага и с голям брой иновативни решения. Компанията уверя, че е разработила сложен алгоритъм за управление на силовия агрегат, както и нова схема да подреждане на клетките на батерията. Ще се използва и непозната до момента система за контрол на потреблението на енергия, както и ново програмно оборудване. Освен това, Vega EVX ще получи система за полуавтономно движение с контрол на лентата на движение, като тя ще разпознава знаци и пешеходци. Компанията Vega Innovations влиза в състава на CodeGen Group, чиято основна дейност е разработка на програмно оборудване. Главният изпълнителен директор Харша Субасингхе има научна степен в областта на изкуствения интелект. А длъжността \"директор по стратегическото планиране\" заема Бешан Кулапала, който преди това е бил технически директор в Intel.      ", "date": "2020.01.03", "title": "Шри Ланка направи собствена електрическа суперкола"}
{"url": "https://www.actualno.com/crime/mvr-otchete-rekordni-narushenija-na-skorostta-po-praznicite-news_1420503.html", "text": "      Рекордни нарушения на скоростта по празниците установи Пътна полиция. Най-фрапиращият случая е превишена скорост с близо 150 километра над позволеното, като водачът ще бъде глобен с близо 1500 лева.      Мария Ботева от Пътна полиция подчерта пред БНР, че основна причина за катастрофите у нас са неправилни маневри и несъобразената скорост.   „Третият проблем е отнемането на предимство. Продължава да е изключително тежък случаят, при който водачите отнемат предимство на пешеходците.\r\nНе подценяваме и нарушенията, които пешеходците извършват, пресичайки неправилно и създавайки предпоставки за ПТП, но те са пренебрежимо малък брой в сравнение с това, което водачите допускат като нарушения“.  От МВР предупредиха шофьорите да бъдат внимателни, защото в следващите дни у нас ще има засилен трафик от румънски автомобили. ", "date": "2020.01.03", "title": "МВР отчете рекордни нарушения на скоростта по празниците "}
{"url": "https://www.actualno.com/asia/erdogan-utvyrdi-zakona-za-izprashtane-na-vojski-v-libija-news_1420558.html", "text": "      Турският президент Реджеп Тайип Ердоган утвърди законопроекта, предвиждащ възможността за изпращане на турски войски в Либия, предаде БГНЕС.      Това става ясно от публикация в турския държавен вестник „Ресми газете“. Така от страна на Турция документът е окончателно ратифициран.        ", "date": "2020.01.03", "title": "Ердоган утвърди закона за изпращане на войски в Либия "}
{"url": "https://www.actualno.com/society/njama-risk-ot-rejim-na-vodata-vyv-varna-i-burgas-news_1420521.html", "text": "      Няма опасност от воден режим за Варна и Бургас. Това заявиха от ВиК-Бургас в отговор на твърденията на лидера на \"Възраждане\" Костадин Костадинов, че язовир „Камчия“ се източва.      Изявленията на варненския общински съветник предизвикаха паника сред населението, но бяха опровергани от водното дружество в Бургас, което е оператор на язовира, захранващ с питейна вода двата големи черноморски града, съобщава 24 часа. Според ВиК-Бургас язовир Камчия има 160 милиона кубика вода и е на 65% пълен. Така, дори и капка дъжд да не падне в продължение на една година, риск от водна криза няма, тъй като за критичен обем се смятат нива под 40 милиона кубика, съобщават от дружеството. Очакванията на специалистите обаче са, че предстоящите снеговалежи и дъждове през зимата и пролетта ще напълнят \"Камчия\".    ", "date": "2020.01.03", "title": "Няма риск от режим на водата във Варна и Бургас"}
{"url": "https://www.actualno.com/society/rekorden-broj-bolnichni-po-7999-na-den-sa-izdadeni-prez-2019-g-news_1420483.html", "text": "      Пик на бележи изминалата 2019-та година. , то в края на предходната те достигат абсолютен рекорд от спрямо всички години назад. В случая, толкова колкото са работещите българи.       ( ). Издадените от тях в извънболничната помощ са 1,7 милиона (или 81%), в болничната помощ - 376 408 (или 17,9%), а от други лечебни заведения - 15 092 (0,7%). Броят на издадените болнични листове само от общопрактикуващи лекари е 1 186 598, което е 56% от общия брой, сочи информация, подадена от министъра на здравеопазването Кирил Ананиев в отговор на депутатите Манол Генов и Георги Гьоков.     Изплатените от ДОО работни дни нарастват от 14,9 млн. дни през 2014 г. до 17,8 млн. дни през 2018 г. Увеличението за пет години е с близо 20 на сто, приблизително 2,9 млн. работни дни. От своя страна, среднодневният размер на паричните обезщетения нараства от 24,33 лв. през 2014 г. до 31,30 лв. през 2018 г. .    Според директора на НОИ – Враца, д-р Иван Грозданов, действията на всички структури в НОИ са ефективни и последователни, но те зависят от поне две ключови обстоятелства – и работна отзивчивост от други институции – полиция, здравни инспекции и заведения в този сюжет, в други казуси - общини, прокуратура, работодатели. При положение, че нарастващият брой дни във временна неработоспособност основателно буди обществени и граждански тревоги, такова целенасочено сътрудничество би имало като резултат опазване на обществени средства, което е в интерес на всички. Злоупотребите с болнични листове за извличане на облаги от социалните системи . Дебатът какви са нужните стъпки за справяне с проблема с пълзящите нагоре разходи за така наречените „болнични“ се разгорещи в средата на тази година, ангажирайки законодателната и изпълнителната власт, съсловни организации в здравеопазването и социални партньори.\r\nОт териториалното поделение разказват следната история, публикувана в бюлетина на НОИ:              Според отговора на министър Ананиев, даден на двамата депутати Гьоков и Генов, .\r\n„ “, сочи министърът. , допълва Ананиев, .\r\nВ тази насока е разпоредбата на параграф 7 от Преходните и заключителни разпоредби на Закона за бюджета на държавното обществено осигуряване за 2020 година (ДВ бр. 99 от 17.12.2019 г.), съгласно която в едномесечен срок от обнародването на закона в \"Държавен вестник\" Министерският съвет съвместно с Националния осигурителен институт и Националната здравноосигурителна каса следва да извърши анализ и да разработи мерки за ограничаване на злоупотребите при получаване на краткосрочни парични обезщетения по Кодекса за социално осигуряване. ", "date": "2020.01.03", "title": "Рекорден брой болнични, по 7999 на ден, са издадени през 2019 г."}
{"url": "https://www.actualno.com/pleven/ploshtadkata-s-italianskite-otpadyci-v-pleven-e-proverjavana-5-pyti-no-ne-sa-otkriti-narushenija-news_1420539.html", "text": "      Плевенската РИОСВ през миналата година е проверявала пет пъти площадката на фирма „Феникс Плевен“ ЕООД и дейността на дружеството. Последните три проверки – на 9 октомври, на 28 ноември и на 19 декември, са били съвместно с Икономическа полиция. При тези проверки е констатирано, че се изпълняват заложените в регистрационния документ дейности по сортиране и рециклиране на неопасни отпадъци.      Това съобщи екоинспекцията на своя интернет сайт по повод образуваното от прокуратурата досъдебно производство за начина, , внесени от Италия.   Според информацията на РИОСВ „Феникс Плевен” ЕООД има издаден регистрационен документ съгласно изискванията на Закона за управление на отпадъците за извършване на дейности по третиране на неопасни отпадъци на площадка в индустриална зона на областния град на територията на бившия завод МИР. На фирмата не е разрешено да изгаря отпадъци. При извършените от екоинспекцията проверки било установено че италианският боклук се съхранява в границите на площадката на дружеството, която е оградена, с пропусквателен пункт и с положена трайна настилка. Обособени били участъци за съхранение на приетите отпадъци. Количествата съхранявани и третирани на площадката отпадъци не надвишавали разрешените в издадения от РИОСВ – Плевен регистрационен документ за извършване на дейности по третиране на отпадъци. Сортирането на отпадъците се извършвало в закрито помещение. Част от боклуците били балирани, което ги предпазвало от разпиляване при транспортиране.\r\n„За отпадъците са представени всички изискуеми по законодателство документи и се води съответната отчетност. На площадката се осъществяват дейности по сортиране и рециклиране на отпадъци от внос и местни такива в количества, съгласно издадените разрешителни. Не се предвижда депониране на отпадъците, тъй като те са изцяло рециклируем материал, който се влага като суровина за последваща обработка“, пише още на интернет сайта на РИОСВ Плевен.  Екоинспекцията предоставила на компетентните органи цялата налична информация за дейността на дружеството и оказва съдействие за изясняване на случая. ", "date": "2020.01.03", "title": "Площадката с италианските отпадъци в Плевен е проверявана 5 пъти, но не са открити нарушения"}
{"url": "https://www.actualno.com/society/borisov-v-momenta-njama-uchastyk-ot-magistralite-po-kojto-da-ne-se-raboti-news_1420538.html", "text": "      „Всичко, което е необходимо за автомагистрала „Хемус“, сме го осигурили, така че изграждането ѝ да е необратим процес. Ще видите, като стане готова, в Северна каква разлика и развитие ще има“. Това заяви министър-председателят , който инспектира изграждането на АМ „Хемус“ в участъка от Търговище към Шумен, съобщиха от правителствената пресслужба.      „Много ни е красива , но е много трудна за изграждане на пътища. Това, което най-много ме радва, е, че в момента няма участък от магистралите, по който да не се работи, макар и на различни етапи“, акцентира премиерът Борисов. Той добави, че когато „Хемус“ бъде изградена, магистрала „Тракия“ ще се облекчи, което още повече ще благоприятства развитието на туризма.   По време на инспекцията министър-председателят Борисов отбеляза напредъка по строежа на огромните мостови съоръжения по трасето. „След 2 месеца, като дойдем, тук вече ще има поставен чакъл“, категоричен бе премиерът.\r\n„От скалата път се прави! И пак - бързо се строи, няма празници, няма делници, работи се много усърдно. От Търговище до Белокопитово вече може да се минава по чакъл“, каза министър-председателят Бойко Борисов. Той изтъкна, че по време на строежа на магистралата, археолозите са открили уникални находки, които вече са в музеите.  Изграждането на отсечката от п. в. „Белокопитово“ до п. в. „Буховци“ започна през 2018 г., но строителството се забави заради обжалване на отчуждителните процедури. Работеше се в участък от близо 1,5 км, където строително-монтажните работи са вече изпълнени на 95%.\r\nОчаква се сериозен напредък и в оставащите близо 15 км от трасето. За тях бе получено разрешение за строеж в края на 2019 г. и в момента се правят насипи, изкопи, укрепване на откоси, бетонови, кофражни, армировъчни работи. Извършва се реконструкция на водопровод. Работи се и по големите съоръжения. През 2019 г. държавната фирма „Автомагистрали“ започна  строителството и на новите 134 км от магистралата в участъка от п. в. „Боаза“ до пресичането с първокласния път Русе-Велико Търново. Очаква се АМ „Хемус“ да е готова през 2023 г. ", "date": "2020.01.03", "title": "Борисов: В момента няма участък от магистралите, по който да не се работи"}
{"url": "https://www.actualno.com/europe/sharl-mishel-ima-risk-ot-nasilie-i-vyzhod-na-terorizma-v-irak-news_1420524.html", "text": "      Председателят на Европейския съвет Шарл Мишел предупреди за опасността от по-нататъшна ескалация в Ирак, след като американските сили убиха ирански генерал.      \"Цикълът на насилие, провокации и отмъщения, на които сме свидетели в Ирак през последните няколко седмици, трябва да спре\", каза бившият белгийски премиер, отбелязва AFP.\r\n\"По-нататъшната ескалация трябва да се избягва на всяка цена\", добави той, часове след като американски удар уби иранския командващ на Силите за контрол на външните операции „Кудс“ Касем Сюлеймани на летището в Багдад.\r\nМишел не се позова директно на американския удар, но отбеляза ролята на иракските милиции - много от тях подкрепени от силите на Солеймани в размириците.     \"Ирак остава много крехка страна\", каза Мишел. „Твърде много оръжия и твърде много милиции забавят процеса на връщане към нормалното ежедневие за гражданите на Ирак. Има риск от генерализиран взрив на насилие в целия регион и нарастване на неясни терористични сили, които процъфтяват в моменти на религиозно и националистическо напрежение\", допълни Мишел.\r\nМалко по-рано американски служител в областта на отбраната съобщи пред AFP, че американски дрон е извършил \"прецизен удар\", убивайки висшия ирански командир и иракския военнокомандващ Абу Махди ал Мухандис. \"Прецизен удар с дрон е ударил два превозни средства на летището в Багдад\", заяви официалният служител.\r\nДлъжностното лице добави, че част от 750-те сили от американската 82-ра дивизия, изпратени в региона преди няколко дни, вече са пристигнали в Багдад.     . ", "date": "2020.01.03", "title": "Шарл Мишел: Има риск от насилие и възход на тероризма в Ирак  "}
{"url": "https://www.actualno.com/society/obsyjdat-lev-na-chas-za-noshten-trud-za-vsichki-v-mvr-news_1420543.html", "text": "      По лев за всеки отработен нощен час или за част от него от 22.00 до 6.00 часа ще получават всички държавни служители в Министерството на вътрешните работи. Това предвижда проект на заповед на министър Младен Маринов, публикувана за обществено обсъждане.      Според проекта е заложено и размерът на допълнителното възнаграждение за времето на разположение, за всеки час или част от него да остане 0,10 лв. Средствата, които ще се отделят за научна степен по дисертационен труд остават същите, като служителите на МВР, които придобият степен \"доктор\" ще получат 60 лв. повече, а тези с научна степен \"доктор на науките\" – 90 лв. Допълнителното възнаграждение за работа през дните на официални празници, независимо дали представлява извънреден труд или не, ще е в двоен размер, който ще се изчислява вйз основа на месечно възнаграждение.   В момента служителите в МВР получават по 0,25 стотинки на час нощен труд, като увеличението е в резултат на дълго провеждани преговори и предхождащи ги редица национални протести, припомня Дарик. ", "date": "2020.01.03", "title": "Обсъждат лев на час за нощен труд за всички в МВР"}
{"url": "https://www.actualno.com/society/razsledvat-izchezvaneto-na-dvamata-bylgarski-morjaci-kraj-norvegija-news_1420560.html", "text": "      Започва разследване за причините за изчезването на двамата моряци от борда на кораба \"Стара планина\" край Норвегия. Това съобщиха от пресслужбата на Параходство \"Български морски флот“ АД във Варна.      Освен от капитана на кораба, разследване ще бъде предприето и от администрацията на флага и от специализираното звено на дружеството-оператор на кораба - БМФ. За случая е информирана и Варненската окръжна прокуратура.   От БМФ посочват, че последно \"Стара планина\" е инспектиран на 9 декември 2019 г. за съответствие с изискванията на флага на Република Малта и на Държавния пристанищен контрол на Норвегия във връзка с Парижкия меморандум за разбирателство, включително за съответствие с изискванията за морска безопасност. И двете инспекции са завършили без забележки от страна на контролните органи.\r\nИнцидентът на борда на кораба е станал на 2 януари по време на преход от пристанище Мурманск за пристанище Констанца на около 100 километра от бреговете на Норвегия. Тогава в района метеорологичните условия са били щормови – вятър със скорост 20-25 метра в секунда и вълни с височина 9-10 метра. След падането на двамата моряци зад борда е обявен сигнал за бедствие и са информирани бреговите власти. Под командването на Бреговата охрана на Норвегия е организирана спасителна операция с участието на два хеликоптера. Въпреки усилията двамата не са открити.   ", "date": "2020.01.03", "title": "Разследват изчезването на двамата български моряци край Норвегия"}
{"url": "https://www.actualno.com/starazagora/dogovoriha-se-za-zaplatite-na-medicinskite-sestri-v-kazanlyk-news_1420546.html", "text": "      За заплати от 850 лева за медицинските сестри в общинското детско здравеопазване и 660 лева за помощния персонал в детските ясли се договориха в Казанлък на заседание на общинския съвет за тристранно сътрудничество, предаде кореспондентът на .      Страните са се договорили да се анализира приходната част на бюджета след първото тримесечие на 2020-а и ако числеността на децата в детските заведения се запази, което означава, че няма да има намаление на държавните средства, може възнагражденията да достигнат договорените в отрасловото споразумение 900 лева.   На общинската тристранка са обсъждани и предложения по проектобюджета за настоящата година, според който за служителите във всички общински звена е заложено увеличение на работните заплати с 10 на сто.\r\nНа заседанието са обсъдени и въпроси за трудово-осигурителните отношения, колективното трудово договаряне, заетостта и икономическата ситуация в региона. В срещата са участвали кметът Галина Стоянова, заместник-кметът по финанси Драгомир Петков, председателите на регионалните синдикални структури на Конфедерацията на труда „Подкрепа“ Цветанка Пискова и на Конфедерацията на независимите синдикати Николай Маринов и председателят на Казанлъшката търговско-промишлена палата Ангел Скендеров.   ", "date": "2020.01.03", "title": "Договориха се за заплатите на медицинските сестри в Казанлък "}
{"url": "https://www.actualno.com/europe/parijkata-policija-likvidira-napadatel-opital-se-da-namushka-hora-news_1420565.html", "text": "      Парижката полиция съобщава, че тече акция заради нападател с нож, който се е опитал да намушка четирима души.      Става ясно, че властите са застреляли извършителя, като преди това той е успял да рани и двама полицаи.\r\nМъжът е опитал да намушка четирима души в парижкия парк Parc des Hauts de Bruyères. Инцидентът се е разиграл около 14:00 часа местно време.\r\nОт местната полиция предупреждават гражданите да избягват района.     ", "date": "2020.01.03", "title": "Парижката полиция ликвидира нападател, опитал се да намушка хора"}
{"url": "https://www.actualno.com/burgas/novi-eksponati-v-turisticheski-kompleks-akve-kalide-kraj-burgas-news_1420567.html", "text": "      Нова музейна експозиция и реплика на римска баня са поредните артефакти, които през 2020 година ще станат част от археологическия комплекс \"Акве Калиде\". Усилията на община Бургас са насочени в инвестирането на собствени и европейски средства за развитието на комплекса. Основната причина е градът да се развива като туристически център, който освен природните дадености да съхранява и своето културно наследство.      Обявена обществена поръчка, за изграждане на експозиционен и демонстрационен център \"Минералните води на \"Акве Калиде\", . Това е един от обектите, включени в проект \"Силата на водата\", който е финансиран по Оперативна програма \"Региони в растеж\" 2014-2020, процедура \"Развитие на туристически атракции\". В сградата са включени още учебен музей, експозиция и фондови помещения. В музейната експозиция ще бъдат показвани археологически находки и артефакти, намерени при разкопки на терен, експонати от фонда на Регионален исторически музей – Бургас, както и гостуващи експозиции. В учебния музей посетителите ще могат да се запознаят с бита на римляните, да облекат техните ежедневни дрехи или военно снаряжение, за да добият по-пълна представа за живота им. В залите ще се прожектират филми и ще се водят културни и исторически беседи.   От 2008 година до е извършена консервация и реставрация на средновековната баня \"Сюлейман Кануни Каплъджа\", адаптирана за \"Музей на водата\", изградена е чешма с минерална вода за обществено ползване. Озеленена е парковата среда с алеи, фонтани и пейки за почивка на посетителите. Извършена е консервация и реставрация на разкритите археологически структури. Изградени са пешеходни пасарелки и декоративно осветление. ", "date": "2020.01.03", "title": "Нови експонати в туристически комплекс \"Акве Калиде\" край Бургас"}
{"url": "https://www.actualno.com/analysis/kakvo-predstoi-za-jadrenata-energetika-v-evropa-prez-2020-godina-news_1420526.html", "text": "              .\r\nГоворейки за европейската зелена сделка и приоритетите на Европа в областта на енергетиката, трябва да споменем, че централно място в плановете (поне по отношение на енергоизточниците), заемат възобновяемите енергийни източници, като соларни инсталации, вятърни паркове, биомаса и т.н. Полагането на основите на бъдещия нискоемисионен енергиен микс на ЕС изисква енергоизточниците, влизащи в състава му, да отговарят на определени критерии. Въпреки че ЕС е амбициран да изгради нискоемисионен профил в енергетиката, най-нискоемисионният енергиен източник, а именно ядрената енергия, остава встрани от плановете и механизмите за финансиране. Създаването на все по-тежка регулаторна среда на общоевропейско равнище създава предпоставки за дисбаланси в развитието на енергетиката. Тук трябва да отбележим, че ядрената енергетика продължава да бъде индустриалния отрасъл с най-много регулации в ЕС. В същото време обаче трябва да споменем, че всяка една държава има правото сама да определя собствения си енергиен микс, но от общата европейска политика до голяма степен зависи и посоката на развитие на енергетиката в отделните страни.   Ядрените централи заемат основно място в енергийния микс на 14 от 28-те страни членки на ЕС. Във Франция например значението на атомните централи е огромно - дела им възлиза над 70%. Други държави като Италия пък отдавна не експлоатират ядрени мощности. На общоевропейско ниво ядрената енергетика произвежда малко над 25% от енергията в целия Европейски съюз. Тя е и основният нисковъглероден, нискоемисионен източник, който спомага за намаляването на вредните емисии. Освен това базовият характер на ядрените централи осигурява сигурност и предвидимост на доставките на енергия – нещо, което задължително трябва да бъде отчитано при формирането политиките за устойчивост  в енергетиката.\r\nПрез 2019 г. ядрената индустрия в ЕС е генерирала 507 млрд. евро брутен вътрешен продукт, а общата заетост в сектора надхвърля 1,1 млн. работни места. Почти половината от тях изискват висококвалифицирани умения, което засилва имиджа на ядрената енергетика като сектор, който осигурява високи доходи за работещите в него. Тези преки икономически ползи от използването на ядрена енергия изобщо не трябва да бъдат пренебрегвани от европейските лидери при формирането на политиките в сектор Енергетика.        В рамките на дебатите за бъдещето на ядрената енергия в Европейския парламент се оформят два политически лагера. Единият е воден от страната с най-голям дял на атомни централи – Франция, а другият - от страната с най-решителна политика по отказване от ядрената енергия – Германия. Въпреки че първоначалната заявка на френския президент Макрон бе да намали „зависимостта“ на страната от ядрената енергетика, намалявайки дела ѝ от 70% на 50%, впоследствие се оказа, че тези планове сериозно ще се отразят върху стабилността на френската енергийна система.\r\nВ резултат, френската политика по отношение на ядрената енергетика бе ревизирана. Но все пак е редно да се отбележи, че някои от ядрените реактори в страната наближават края на експлоатационните си срокове и е добре френското правителство да помисли за изграждането на заместващи мощности.\r\nЗаявката за това бе дадена преди няколко месеца, когато френското правителство изпрати запитване до най-голямата местна енергийна компания Électricité de France (EDF) за изготвяне на планове за изграждане на 6 нови френски EPR реактора от трето поколение в следващите 15 години. По този начин френската държава адекватно ще адресира проблемите, възникващи от извеждането на остарелите ядрени мощности. В момента единственият такъв реактор от трето поколение на територията на Франция се строи на площадката във Фламанвил, но проекта се бави с няколко години. Извън Франция проекти за EPR има във Великобритания и Финландия, но за съжаление и те се сблъскват с традиционните проблеми, характерни за ядрената енергетика в Европа. Може би изглежда малко парадоксално, но първият промишлено експлоатиран френски EPR реактор заработи в.. Китай. Този факт сам по себе си трябва да повдигне сериозни въпроси по отношение на бюрократичните процедури в рамките на ЕС.\r\nГермания пък продължава с изпълнението на програмата си по отказ от атомната енергетика. В края на 2019 г. страната затвори втори енергоблок на централата във Филипсбург. По време на експлоатацията си този реактор е осигурявал около 1/6 от енергията във федералната провинция Баден-Вюртемберг. По този начин Германия посреща 2020 г. само със 6 работещи ядрени реактора, като пълното спиране на ядрената програма трябва да се случи не по-късно от 2022 г. Драстичното намаляване дела на ядрената енергетика в микса на страната съвсем естествено доведе до икономически, политически и екологични последици. Тъй като ядрената енергия е базов енергиен източник, нейните най-адекватни заместители би трябвало да бъдат източници с подобен технико-икономически характер, като въглищата и природния газ. Въпреки че дела на въглищната енергетика също бележи спад през последните години, сигурността на доставките бе осигурена именно от въглищните ТЕЦ-ове. Освен това правителството на Меркел продължава с плановете за разширяване на газовия капацитет на страната, чрез строителството на мащабни проекти като \"Северен поток-2\" и увеличаването вноса на втечнен природен газ. Всичко това води до увеличаване на енергийната зависимост, а спирането на ядрени централи ще осуети плановете за драстично намаляване на вредните емисии в енергийния сектор. В ценово отношение германците имат едни от най-високите сметки за електроенергия в целия Европейски съюз, със своите 30 евроцента/киловатчас.\r\nВ контекста на вътрешните политико-икономически процеси в Германия и Франция, ядрената енергетика ще трябва да намери своето място в бъдещите енергийни планове на Европейския съюз. Държавите от Източна Европа, които в по-голямата си част продължават да разчитат на ядрената енергетика като основен енергоизточник, ще търсят подкрепата на Франция при защитата на техните енергийни интереси. И обратното – държавите, които са скептични или откровени противници на ядрената енергетика, ще се придържат към позицията на Германия.      Споменавайки страните от Източна Европа, можем да твърдим, че те ще бъдат основния двигател на „ядрения растеж“ в Европейския съюз. Това е така, защото атомните централи имат ключово значение за стабилността на енергетиката, оттам и на цялата икономическа система в държави като Унгария, Чехия, Румъния, Словакия, Словения и България. Към този своеобразен източноевропейски „ядрен клуб“ следва да се присъедини и Полша. Поляците отдавна искат да решат проблема с енергийната зависимост, а ядрената енергетика им предоставя отлична възможност за диверсификация на енергийния микс, който понастоящем се крепи на 80% въглищна енергетика. През ноември 2019 г. Полша анонсира плановете си за 60 млрд. долара инвестиции в бъдещата си ядрена програма, като до 2043 г. страната трябва да изгради между 6 и 9 гигавата ядрен капацитет. По този начин Варшава ще адресира няколко проблема, свързани с диверсификацията на собствената си  енергетика, запазването на икономическа сигурност и изпълнение на общите европейски планове в областта на климата.\r\nПланове за строителство на нови ядрени мощности има и в Унгария, където на 20 юни започна началото на строителството на АЕЦ „Пакш-2“. Този проект е първия в Европа, който ще експлоатира най-модерните реактори от 3+ поколение тип ВВЕР-1200 (AES-2006). Румъния отдавна е афиширала плановете си за разширяване на единствената си атомна централа в Черна вода, като плановете са за изграждане на трети и четвърти енергоблок по CANDU технология. Бъдещето на ядрената енергетика в пък се свързва с плановете за строителство на нова 2000 мегаватова мощност, като засега приоритет е площадката в Белене, въпреки че идеята за нови реактори в Козлодуй също не е лишена от икономическа логика. По отношение на АЕЦ „Козлодуй“, успешно извършената програма по модернизацията на 5 и 6 реактор се доказаха като гарант за енергийната сигурност и предопределят водеща роля на на регионалните енергийни пазари. Предизвикателствата пред ядрената енергетика в ЕС са свързани най-вече с политическите рискове. Традиционно проектите в сектора са капиталово интензивни в началната си фаза и изискват времеви ресурс, който често надхвърля мандатите на правителствата. Честата смяна на властта, липсата на политическа воля и затягането на бюрократичните процедури могат да бъдат набелязани като основните политически предизвикателства за бъдещето на ядрените проекти в Европа. Тези политически процеси имат пряк икономически ефект върху проектите, защото пораждат несигурност у инвеститорите, банките и изпълнителите на проектите. Политическата несигурност, съчетана със задълбочаваща се регулаторна тежест, изпращат лош пазарен сигнал към всички големи играчи, които биха искали да работят по строителството на нови ядрени мощности в Европа.   Ето защо създаването на устойчив бизнес модел в областта на ядрената енергетика в Европа преминава преди всичко през осигуряването на благоприятна политическа среда. Разбира се, да говорим за безоблачни времена на европейската политическа сцена, би било меко казано наивно. Въпреки разгорещените сблъсъци по въпроса дали ядрената енергетика има своето място в бъдещия енергиен преход в Европа, положителния политически сигнал би бил поне нейното включване като важен нискоемисионен и сигурен източник на енергия в стратегическите енергийни документи на Европейския съюз. Към момента за повече не може и да се мисли, защото механизмите за финансиране и административна подкрепа са насочени почти изцяло върху възобновяемите енергийни източници.\r\nВсе пак ковачите на европейската стратегия в енергетиката трябва да вземат предвид технико-икономическите особености при вземането на решенията за бъдещите енергийни източници. Стабилността, предвидимостта и баланса на енергийния микс са от основно значение за устойчивостта на икономиката. Преходът към нискоемисионна енергетика не е възможен, ако не включва най-нискоемисионния източник на енергия, а към момента това са ядрените централи.\r\nПредвидимостта на енергийните доставки на този етап би била трудна без наличието на сигурен базов енергиен източник. Друг важен фактор, който трябва да бъде взет под внимание, е енергийната независимост на Европа. Прогнозите по този показател са, че ЕС ще продължава да увеличава вноса на енергийни ресурси. Към 2017 г. общата енергийна зависимост на ЕС е 55,1%, а прогнозите на IEA са за траен ръст във вноса на суровини като природен газ. Това е така, защото през следващото десетилетие се очаква добивът на газ от собствените залежи да спадне с около 25%, което почти сигурно означава, че импортната зависимост ще се увеличава. Тези данни показват, че Европа трябва да търси начини за диверсификация на енергетиката в посока енергоизточници, които осигуряват сигурност на доставките, без да компрометират в голяма степен енергийната сигурност на континента. Отказът на Германия от ядрените централи е нагледен пример как страната ще увеличава зависимостта си от внос на природен газ, който компенсира липсата на базовата мощност. В тази връзка спирането на ядрени мощности поражда някои резонни въпроси, свързани със сигурността на енергийните доставки. Ако отказът от ядрената енергия влошава енергийните характеристики и устойчивостта на икономики, то не е ли време ЕС да преосмисли генерално позицията си спрямо нея?\r\nВ заключение може да твърдим, че 2020 г. ще бъде много важна година за бъдещето на ядрената енергетика в Европа. За добро или лошо огромната тежест се пада на политическите решения, които ще продължават да влияят и върху икономическите параметри на новите ядрени проекти. Франция и държавите от Източна Европа вероятно ще настояват за по-категорична европейска политика в посока подкрепа на ядрената енергетика, докато Германия най-вероятно ще продължи с политиката си по спиране на ядрените централи.\r\nПроядрените държави не трябва да се надяват на кой-знае какви чудеса. Успех за тях може да се счита облекчаването на бюрократичната тежест и регулациите в ядрения сектор. Едва ли ядрената енергетика ще получи статут на привилегирован източник като ВЕИ. А и честно казано, няма нужда. Единственото, което „ядрените държави“ в ЕС биха искали в момента е да не им се пречи по административен и бюрократичен път. А в контекста на тези политически реалности трябва да се отчита най-важното – правото на националните държави сами да определят енергийния си микс. ", "date": "2020.01.03", "title": "Какво предстои за ядрената енергетика в Европа през 2020 година?"}
{"url": "https://www.actualno.com/politics/ninova-borisov-gubi-vryzka-s-realnostta-news_1420605.html", "text": "       Днес в паниката си от ескалиращата криза с водата и боклука, министър-председателят откри “Белене“, но не атомната централа. Това написа във Facebook лидерът на БСП Корнелия Нинова.      „Борисов каза: “Ако има хора, които са нарушили закона, тук наблизо е Белене, където да завършат кариерата си. Това е борба с корупцията”. Очевидно премиерът в безсилието и паниката си губи връзка с реалността и тръгва на хаотична саморазправа с цел собственото си спасение и прехвърляне на отговорност“, пише още Нинова.   Тя припомни, че разрешенията за внос, складиране и преработка на боклук са отговорност на Министерството на околната среда и водите чрез неговите агенции.   „Ето ви един виновен министър. ВиК дружествата се управляват от Министерството на регионалното развитие и благоустройството - втори виновен министър. Третият май трябва да е самият премиер. Защото: “министър-председателят ръководи общата политика на правителството и координира дейността на членовете на Министерския съвет по нейното осъществяване.” Тоест, имаме поне трима кандидати за новия ”курс” за борба с корупцията“, коментира още Нинова. ", "date": "2020.01.03", "title": "Нинова: Борисов губи връзка с реалността "}
{"url": "https://www.actualno.com/europe/ruskoto-mvr-pogva-narkoticite-i-v-internet-news_1420490.html", "text": "      Руското МВР ще създаде тази година подразделение за борба с разпространението на наркотици и тяхното пропагандиране в интернет. Това заяви изпълняващият длъжността ръководител на Главна дирекция за контрол на наркотиците Кирил Смуров, съобщи РИА Новости.      \"Крайният срок за създаване е до 10 януари 2020 г. По този въпрос се работи, на място са дадени съответните инструкции. Поставената от президента задача ще бъде изпълнена в този срок“, заяви Смуров на кръгла маса в Държавната дума.   Той отбеляза, че могат да се приемат и промени в закона, които ще затегнат отговорността за пропагандирането на използването на наркотици в интернет. ", "date": "2020.01.03", "title": "Руското МВР погва наркотиците  и в интернет "}
{"url": "https://www.actualno.com/politics/borisov-balkanski-potok-se-stroi-s-pylna-moshtnost-news_1420481.html", "text": "      Балкански поток се строи с пълна мощност, краят на трасето не се вижда в едната и в другата посока. Да видят хората какви огромни съоръжения се правят. По над 5 км на ден се работи.      Това заяви министър-председателят при инспекцията на изграждането на газопреносната инфраструктура „Балкански поток“ в участъка от кранов възел Горни Дъбник до кранов възел Селановци.    Трасето на газопровода преминава през територията на 11 области, а в момента се работи по участък с дължина 45,2 км, разположен на територията на област Плевен. Към момента са доставени тръби за 215,20 км, съобщиха от правителствената пресслужба.  Премиерът изтъкна, че се работи впечатляващо бързо и че строителните дейности се изпълняват в график по всички български и европейски процедури. „ спазва всички процедури като член на ЕС - обжалвания, търгове, всичко мина. От първия ден досега по над 5 км на ден се работи.    Неслучайно го наричаме и така сме го презентирали в Брюксел -  газов хъб Балкан – защото той ще обслужва Балканите“, акцентира още Бойко Борисов. „ 45 минути летим над изграден газопровод. Вече на много места тръбите са под земята, заваряват се по американска технология“, отбеляза министър-председателят Борисов.    По думите му по проекта са доставени 18 хиляди тръби общо, а допълнително 3700 са на бургаското пристанище. Премиерът Борисов подчерта, че сроковете за изпълнението за изграждането на „Балкански поток“ ще бъдат спазени и цялото трасе ще бъде готово в края на май.\r\n„Ние имаме геостратегически интерес да си останем в газопреносната мрежа. е регионален стратегически газоразпределителен център на Балканите.\r\nТова означава, че тук ще идва газ от много страни, а ще получава транзитни такси“, отбеляза премиерът Борисов. Той добави, че заедно с изграждането на интерконектора с Гърция страната ни ще постигне реална газова диверсификация. ", "date": "2020.01.03", "title": "Борисов: Балкански поток се строи с пълна мощност"}
{"url": "https://www.actualno.com/asia/nepoznat-vid-pnevmonija-vkara-desetki-v-bolnici-v-kitaj-news_1420530.html", "text": "      Неизвестна форма на пневмония покоси 44 души в Китай. 11 от болните са в критично състояние в болница в град Ухан, главния град на китайската провинция Хубей.      Всички инфектирани се лекуват в изолатори в местни болници. Издирват се други лица, които са били в контакт с тях. В Хонконг две жени са били приети в болница със симптоми на пневмония след пътуване до Ухан. Състоянието им е стабилно.   На 31 декември Китай съобщи за най-малко 27 заразени с неизвестен вид пневмония в Ухан. В много от случаите се проследява връзка с местния пазар на морски дарове, който вече е затворен. В повечето случаи болните се оплакват от треска, а някои - и от затруднено дишането. Рентгеновите снимки показват, че понякога болестта уврежда белия дроб. ", "date": "2020.01.03", "title": "Непознат вид пневмония вкара десетки в болници в Китай"}
{"url": "https://www.actualno.com/tennis/pyrva-tochka-za-bylgarija-na-atp-cup-sled-trudna-pobeda-na-grigor-dimitrov-news_1420414.html", "text": "      Първата ракета ни ракета при мъжете донесе първа точка за на АТР Cup след обрат срещу Даниел Еванс. Димитров победи с с 2:6 6:4 6:1 в мач от дуела – Великобритания от Група C на ATP Cup, като по този начин стартира и 2020 година с успех.      Той обаче не дойде никак лесно, тъй като в първия сет Григор показа много колеблива игра и допускаше редица грешки. Постепенно обаче навлезе в двубоя и по-голямата му класа осигури победата.    По този начин резултатът в мача между и Великобритания бе изравнен, след като в първия мач на сингъл между вторите ракети с 6-2, 3-6, 6-2.  Това означава, че всичко ще се реши в сблъсъка на двойки, в който Александър Лазаров и Адриан Андреев ще се изправят срещу Джейми Мъри и Джо Солсбъри.  ", "date": "2020.01.03", "title": "Първа точка за България на ATP Cup след трудна победа на Григор Димитров"}
{"url": "https://www.actualno.com/smolyan/opashki-do-krajnija-srok-za-smjana-na-pechkite-v-smoljan-udyljiha-go-news_1420561.html", "text": "      С опашки пред деловодството от желаещи да завърши 2019-та година, съобщават от община Смолян.      От началото на октомври миналата година до крайния срок – 31-ви декември, са били подаден 1548 заявления  за участие в проекта „Мерки за подобряване качеството на атмосферния въздух в Община Смолян“, финансиран по Оперативна програма „Околна среда“\r\nЗа да могат всички желаещи да ползват програмата, община Смолян удължава срока до 31 март тази година, уточняват от местната администрация.\r\nНа 1 юли миналата година в МОСВ кметът Николай Мелемов подписа договор за безвъзмездна финансова помощ с министъра на околната среда и водите Нено Димов по проекта за подмяна на горивната база. Стойността му е 9 604 317 лв. По първоначални данни около 3000 домакинства може да махнат печките си на дърва и въглища, за да ги заменят с котли на пелети, климатици или газ.   .\r\nТой е задължителен и без него не може да се премине директно към смяна на горивната база. Община Смолян очаква съдействие от гражданите по време на проучванията и обследванията, за да премине по- бързо тази фаза.\r\n„Защитили сме висок бюджет, надяваме се в голяма степен да решим проблема със замърсяването на въздуха в града през зимата. С подписването на договора процесът по смяна на горивната база става необратим“, коментира кметът Мелемов. Няма ограничение за подаване на заявления. Всички, които желаят, могат да се включат в програмата.    Изискванията са към момента хората да се отопляват на твърдо гориво и да имат желание да подменят своите отоплителни уреди с алтернативни – ток, пелети, газ и др.\r\nУсловието е три години подред да ползват подменената горивна база, за да се постигне целта на програмата, а именно да се подобри качеството на атмосферния въздух. ", "date": "2020.01.03", "title": "Опашки до крайния срок за смяна на печките в Смолян, удължиха го"}
{"url": "https://www.actualno.com/europe/parij-dejstvijata-na-sasht-v-bagdad-napraviha-sveta-po-opasen-news_1420412.html", "text": "       на висш ирански военен командир направи света \"по-опасен\", заяви в петък европейският министър на Франция, която призова за усилия за деескалиране на задълбочаващия се конфликт в Близкия изток.      \"Събудихме се в един по-опасен свят\", каза Амели дьо Моншален по радио RTL, като каза, че президентът Еманюел Макрон скоро ще се консултира с \"играчи в региона.\"   Съединените щати потвърдиха, че са отговорни за въздушен удар рано в петък, при който беше убит иранският генерал Касем Солеймани.\r\n\"В такива операции можем да видим, че ескалацията е в ход, но това, което искаме преди всичко, е стабилност и деескалация\", каза Моншален.  \"Всички усилия на Франция ... във всички части на света имат за цел да гарантират, че създаваме условия за мир или поне стабилност\", добави тя.\r\n„Нашата роля е да не заемаме страна, а да разговаряме с всички“, каза Моншален.    ", "date": "2020.01.03", "title": "Париж: Действията на САЩ в Багдад направиха света „по-опасен“ "}
{"url": "https://www.actualno.com/burgas/ochakvat-se-zatrudnenija-s-izpolzvaneto-na-elektronni-karti-v-gradskija-transport-na-burgas-news_1420425.html", "text": "      За евентуални проблеми при ползването на електронни карти през 2020 година предупреждават от “Бургасбус” ЕООД. Те са свързани с промените, направени през месец януари от доставчика на програмата. Градският превозвач предупреждава всички пътници, които използват електронни продукти в пластик карти да имат предвид, че е възможно да възникнат затруднения при тяхното валидиране.       се свърза за пояснение по темата с управителя на „Бургасбус“ Петко Драгнев: “Ако се качите в автобуса и разберете, че картата ви е невалидна трябва да отидете до една от нашите каси, за да може да ви променят срока за валидност. Променен е срокът на картите от началото на декември месец, но само на тези, които са си зареждали съответния пакет след първи декември съответния пакет. Ако не сте го заредили, системата не може да ви припознае, че имате пътувания в картата си и трябва да отидете до Транспортна къща за да може това да се случи. Когато заредите същия пакет, който преди това сте ползвали, автоматично ви се удължава до 2026 година. Не губите тези пътувания, нищо не губите. Така че, вариантите са два. Единият е, ако сте заредили пакет например за 30 пътувания, пак трябва да заредите толкова и ще ви се възобновят и старите пътувания. Ако не искате да плащате още един пакет, трябва да отидете до Транспортна къща и колегата там технически ще ви удължи срока на ползване, без да плащате“.   От “Бургасбус” съветват гражданите в подобни случаи да се обръщат към офисите на дружеството в Транспортна къща, на телефони 0882455155 и 056/831422 или на другите контакти за обратна връзка, които са публикувани в сайта на дружеството. ", "date": "2020.01.03", "title": "Очакват се затруднения с използването на електронни карти в градския транспорт на Бургас"}
{"url": "https://www.actualno.com/society/avramova-voden-apokalipsis-v-bylgarija-ne-se-zadava-obmisljame-edinna-cena-na-vodata-news_1420441.html", "text": "      Спекулации са появилите се в последните дни данни, че в страната има водна криза. Воден апокалипсис в не се задава. И ако някои се опитва да всее страх, използвайки създалата се ситуация в това е непочтено.      Разбирам, че в криза темата се използва политически. Вероятно БСП се готви за дебатите в парламента и вероятно подгрява, но не е редно това да става със заиграването с тази тема.   Това каза министърът на регионалното развитие и благоустройството Петя Аврамова. На брифинг пред медиите тя даде подробна информация за състоянието на язовирите за питейно-битово водоснабдяване в страната, заедно със зам.-министъра Николай Нанковр предаде БГНЕС.\r\nВ някои населени места действително има воден режим, но те са предимно села и са на територията на няколко области. Причините са това са различни, като най-честата от тях е замръзнал водоизточник, посочи тя.  От думите й стана ясно, че язовир „Тича“ разполага с вода за 30 месеца.\r\n„Тя ще стигне за това време само ако водата се използва за питейно-битови нужди“, подчерта Аврамова.   Язовир „Камчия“ разполага с вода за 10 месеца; яз. „Асеновец“ -  4.5 месеца.    „Нивото на водата в язовир „Бебреш“, който захранва Ботевград, се следи всекидневно от „Напоителни системи“ и към момента там има вода за 3 месеца“, посочи министърът.\r\nРегионалният министър обяви още, че ще бъде обсъдена и възможността за въвеждане на единна цена на водата в цялата страна. ", "date": "2020.01.03", "title": "Аврамова: Воден апокалипсис в България не се задава, обмисляме единна цена на водата "}
{"url": "https://www.actualno.com/asia/naznachiha-priemnik-na-ubitija-iranski-general-news_1420493.html", "text": "      Върховният духовен водач на Иран назначи заместник-ръководителя на силите за операции в чужбина на революционната гвардия Есмаил Каани да замени командира си, след като той беше убит при американски удар в Багдад.      \"След мъченическата смърт на славния генерал хадж Касем Сюлеймани, аз назовавам бригаден генерал Есмаил Каани за командир на силите Кудс на Ислямския революционен гвардейски корпус\", казва аятолах Али Хаменей в изявление, публикувано на официалния му уебсайт.   Каани е описан от Хаменей като един от \"най-награждаваните командири\" на гвардията по време на войната между Иран и Ирак през 1980-88 г.\r\n\"Заповедите за силите (Кудс) остават точно такива, каквито бяха по време на ръководството на мъченика Сюлеймани\", каза върховният лидер.  \"Призовавам членовете на силите да бъдат представени и да си сътрудничат с генерал Каани и му пожелавам божествено благоденствие, приемане и ръководство\", добави той.\r\nМеждувременно десетки хиляди хора излязоха на улиците на Техеран, за да протестират срещу американските „престъпления“, предаде АФП.   Скандирайки  \"Смърт за Америка\" и държейки плакати с убития командир Касем Сюлеймани, демонстрантите изпълниха улиците в няколко квартала в центъра на Техеран след петъчните молитви.     ", "date": "2020.01.03", "title": "Назначиха приемник на убития ирански генерал "}
{"url": "https://www.actualno.com/burgas/19-godishen-zagina-v-katastrofa-v-ajtos-news_1420435.html", "text": "      Млад шофьор загина в Айтос. Трагичният инцидент е станал тази сутрин около 05.25 часа на айтоската улица „Славянска” № 74. Колата е управлявана  с несъобразена скорост при навлизане в десен завой. Това е причината за самостоятелната катастрофира. Лекият автомобил „Фолксваген Пасат” с бургаска регистрация е управляван от 19 годишен айтозлия, който е загинал на място. Колата се блъска странично в крайпътно дърво, което е довело до фаталния край. От полицията са установили, че айтозлията има шофьорска книжка от една година. По време на пътния инцидент той не е използвал обезопасителен колан.      По случая е образувано досъдебно производство. ", "date": "2020.01.03", "title": "19-годишен загина в катастрофа в Айтос"}
{"url": "https://www.actualno.com/europe/moskva-osydi-ubijstvoto-na-iranski-general-pri-vyzdushen-udar-na-sasht-news_1420403.html", "text": "      Москва счита убийството на иранския генерал Касем Сюлеймани в резултат на американски ракетни удари в покрайнините на Багдад за  авантристична стъпка, която ще доведе до повишено напрежение в целия регион, предаде РИА Новости.      \"Ние считаме убийството на Сюлеймани в резултат на американски ракетни удари в околностите на Багдад за авантюристична стъпка, която ще доведе до засилване на напрежението в целия регион.   Сюлеймани предано служеше на каузата за защита на националните интереси на Иран\", заяви руското външно министерство в отговор на въпрос на РИА Новости.\r\n„Изказваме искрените си съболезнования на иранския народ“, подчертаха от руското външно министерство.  Членът на комисията по международни въпроси на Държавната дума Евгений Примаков смята, че убийството в Багдад от американските сили на иранския генерал Касем Сюлеймани може драстично да влоши ситуацията в региона на Близкия изток и да я усложни извън него. ", "date": "2020.01.03", "title": "Москва осъди убийството на ирански генерал при въздушен удар на САЩ "}
{"url": "https://www.actualno.com/crime/zadyrjaha-slujiteli-na-kat-veliko-tyrnovo-news_1420391.html", "text": "      Специализирана акция в сектор \"Пътна полиция\" във Велико Търново. Акцията се провежда от служители на дирекция \"Вътрешна сигурност\" на МВР съвместно с Областната дирекция във Велико Търново, под наблюдението на Районна прокуратура, предаде кореспондентът на БГНЕС в региона.      По непотвърдена информация се проверява сигнал за фалшиви регистрации на тежкотоварни МПС. Проверяват се регистрации на т. нар. \"камиони- близнаци” на фирма, регистрирана в село Поликраище. Според запознати, схемата е действала като се закупува камион в Германия и едновременно се регистрира друг в , който не е собственост на фирмата, но е същият модел и марка. След това се вземат номерата на българския и се монтират на \"немския\" камион, като този от чужбина не стига изобщо до България. По наша информация, съпричастни в тази схема са служители на КАТ- Велико Търново. Задържани са трима, двама от които служители на сектора.    ", "date": "2020.01.03", "title": "Задържаха служители на КАТ-Велико Търново"}
{"url": "https://www.actualno.com/plovdiv/otkriha-tjaloto-na-3-godishno-dete-v-napoitelen-kanal-kraj-plovdiv-news_1420456.html", "text": "      Тялото на тригодишно дете беше открито в напоителен канал край Пловдив. По информация на полицията, то се е удавило, като инцидентът е станал вчера.      В следобедните часове на 2 януари в РУ Хисар е получен сигнал за изчезнало дете. 25-годишна майка, родом от село Стряма, съобщила, че 3 годишния й син е в неизвестност от близо два часа. Според нейните думи, момченцето за последно било видяно в село Дълго Поле, където семейството живее.\r\nСлед незабавно проведените оперативно-издирвателни мероприятия, служители на районното управление в Хисаря открили тялото на детето в напоителен канал, находящ се в землището на село Граф Игнатиево.\r\nНа мястото е извършен оглед. Няма данни за настъпила насилствена смърт. Започнато е досъдебно производство за извършено престъпление по чл 127 ал 1 от НК. Работата по случая продължава.   ", "date": "2020.01.03", "title": "Откриха тялото на 3-годишно дете в напоителен канал край Пловдив"}
{"url": "https://www.actualno.com/starazagora/eto-s-kolko-poskyva-cenata-na-kubik-voda-v-stara-zagora-news_1420475.html", "text": "      3,01 лева с Данък добавена стойност (ДДС) е цената на водата, която влезе в сила от 1 януари 2020 година в Стара Загора. 1,995 лeвa бeз ДДC е дocтaвĸaтa нa eдин ĸyбически мeтъp питeйнa вoдa. 0,134 лева е цeнaтa на ycлyгaтa за oтвeждaнe нa oтпaдъчнитe вoди. Зa пpeчиcтвaнe нa oтпaдъчнитe вoди нa битoви и приравнените ĸъм тях обществени, търговски и други потребители вече ще се плаща 0,379 лева. От тези тpи ĸoмпoнeнтa ce фopмиpa цeнaтa нa ycлyгaтa и с 20-те процента ДДС тя става 3,01 лeвa.      Повишението на кубик вода е 2,5 стотинки. Досега старозагорци плащаха 1,97 лева, а последното yвeличeниe нa цeнaтa е от 1 август миналата година. ", "date": "2020.01.03", "title": "Ето с колко поскъва цената на кубик вода в Стара Загора "}
{"url": "https://www.actualno.com/society/bdj-objavi-procedura-za-dostavka-na-novi-elektricheski-motrisi-news_1420471.html", "text": "      „БДЖ - Пътнически превози“ ЕООД обяви обществена поръчка с предмет „Доставка и гаранционна поддръжка на до 16 броя новопроизведени електрически мотрисни влака“, предназначени за обслужване на бързи /интерсити/ влакове за пътувания над 3 часа, по основните железопътни линии на , съобщиха от БДЖ.      Прогнозната стойност на процедурата е  246 787 878,93 лева без ДДС, като техническите изисквания са мотрисите да бъдат 4 или 5 секционни с повишен комфорт за пътниците, секции с първа, втора класа и места за трудноподвижни лица и детски колички, видеонаблюдение, WI-FI и възможност за кетъринг зона. Експлоатационната скорост е 160 км/ч, като параметрите са съобразени, както с моментното състояние на железопътната инфраструктура, така и с програмата за инвестиции и развитие на ДП “Национална компания железопътна инфраструктура“.   Основни критерии на поръчката са покупната цена на мотрисите, както и стойността на тяхната поддръжка и разходите за превоз на единица пътник. Поръчката ще се проведе на два етапа - заявление за участие и подаване на технически и ценови оферти.\r\nОчаква се новопроизведените електрически мотриси да се доставят в рамките на 36 месеца от датата на подписване на договора, а първия влак да бъде доставен 24 месеца след неговото подписване.  Процедурата е част от общия план за подобряване на условията за превоз на пътници и стратегическо развитие на държавните железници, включващ обновяване на съществуващия парк и закупуване на нов подвижен състав, като по този начин  дружеството ще отговори на предизвикателствата в съвременните конкурентни условия. ", "date": "2020.01.03", "title": "БДЖ обяви процедура за доставка на нови електрически мотриси "}
{"url": "https://www.actualno.com/burgas/ochakva-li-se-rejim-na-vodata-v-burgas-news_1420396.html", "text": "      „ от воден режим в Бургас и Варна. Язовир „Камчия“, който захранва двата областни града с вода,       Това показват данните на ВиК – Бургас. В момента в язовира има 160 млн. куб.м вода, което на практика е . Водата от него отива за питейно – битови нужди и нивото на язовира се следи денонощно от водното дружество“. Това се казва в информация на дружеството по повод появилите се притеснения за водна криза в Бургас.   Един от поводите за безпокойството на гражданите е видео, което се разпространява в YouTube, а негов автор е Костадин Костадинов, председател на партия „Възраждане“. .\r\nВъв видеото се казва:“Язовир \"Камчия\", от който пият вода Варна и Бургас, третият и четвъртият по големина градове в , е наполовина източен. Нивото на язовира е паднало с 10 метра, като водата продължава да спада. Има 3 важни въпроса в момента, които трябва да бъдат зададени на управляващия престъпен режим: Кой носи конкретната отговорност за пресушаването на язовирите в страната? Какви наказания ще понесе за престъпленията си спрямо българските граждани? Ще има ли воден режим във Варна, Бургас и техните области? Напомням, че най-големият варненски язовир \"Цонево\" също е наполовина пресъхнал и неговото ниво също продължава да спада. Възраждане ще поиска отговори от отговорните лица и в случай на незаинтересованост от тяхна страна ще предприеме всички мерки за защита на българите от престъпния режим на Бойко Борисов“.  Справка на показва, че водата на язовира се разпределя между Бургаска и Варненска област в съотношение 60:40. Една малка част от нея отива за две села от Сливенска област. Главният водопровод от „Камчия” до Бургас е дълъг 106 километра. Диаметърът на главния стоманобетонен водопровод е 2 800 мм. През него преминават 5,5 куб. м вода в секунда, . През летния сезон около един милион души използват вода от язовира, а през останалото време от годината те са около 300 000. Съоръжението се счита за едно от най-големите от този вид в страната. ", "date": "2020.01.03", "title": "Очаква ли се режим на водата в Бургас?"}
{"url": "https://www.actualno.com/analysis/eksperti-narediha-greta-tunberg-do-konchita-vurst-kato-simvol-na-izvratenija-evropeizym-news_1420295.html", "text": "      \"През изминалата година европеизмът като идеология вече придоби завършен вид: към мултикултурализма, към съсредоточаването върху малцинствени групи, в това число на полови извратеняци, се добави вече и прекомерната загриженост за климата и опазване на природата. Ако до миналата година можехме да характеризираме европейската идеология с един единствен образ – този на Кончита Вурст, сега вече образите станаха два, като вторият е на Грета Тунберг\".      Това заяви доц. д-р Георги Чанков, преподавател в УНСС коментирайки т.нар. зелена сделка, предложена от ръководителя на Европейската комисия  Урсула фон дер Лайен. По думите му това е \"заявка за ритуално самоубийство на ЕС\".  Чанков сподели, че не може да си отговори на въпроса \"дали този документ е писан от глупаци или е предназначен за глупаци, или пък има и трета най-лоша възможност – документът да е писан от Грета Тунберг и да е предназначен за четене също от Грета Тунберг\".\r\nЗад привидно благородната цел стои пълна липса на икономически анализи, пълна липса на познания по химия, по биология, по енергетика и т.н., посочи доцентът. \"ЕС си поставя благородната цел да спаси света, въпреки неговото желание и с благородната цел да се изолира в един зелен прекрасен остров, който предлага високо качество на живот\", интерпретира предлагания зелен замисъл Чанков и предупреди, че ще пострада не само ЕС. ще бъде силно засегната, алармира той. \"Цената, която ще трябва да платим, е съизмерима със загубите, които понесохме при отказа от половин атомна централа и , отбеляза той. \"Става въпрос за невъзможна за постигане цел, която е толкова порочна, както безславно отминалата Лисабонската стратегия, според която в 2010 г. ЕС трябваше да бъде най-конкурентоспособната икономика в света\", добави доцент Чанков.  ЕС не може да се изолира, той е енергийно зависим и зелената сделка с технологиите, които предлага, не може да осигури енергийна независимост, но със сигурност тази сделка ще отслаби конкурентоспособността на ЕС на световния пазар, предупреди Чанков и отбеляза, че ЕС не притежава никакъв технологичен монопол, не произвежда нищо, което останалите не са в състояние да произведат. \"Няма какво ЕС да предложи на останалия свят, особено, ако си наложи доброволно зелени ограничения пред икономиката, ако повиши производствените си разходи в ползва на някакви нелепи способи за набавяне на енергия\", категоричен е Чанков. Той е убеден, че тази цел \"както е невъзможна за постигане, така ще бъде официално поставена на и ще причини големи щети на ЕС като цяло и особено на България\".   Чанков изрази недоумение и от хората, изпитващи модния срам от летене: \"Как човечеството започна да се срамува от най-големите си постижения? Откакто човек съществува той мечтае да лети в небето!\".\r\nТази година предстои жестока война за парите в бюджета на ЕС, отбеляза още доц. Чанков.  \"Очевидно парите няма да са толкова много, както в предишни периоди и покрай тази зелена сделка ще бъдат наложени допълнителни ограничения\", посочи той.  Според него Брюксел трябва да реши много сложна задача, особено по отношение на Източна Европа – \"как едновременно да предложи по-малко пари и да получи повече подчинение\". Според Чанков \"желанието на Брюксел да даде по-малко пари и да получи повече послушание ще срещне безрезервна подкрепа в една единствена страна от ЕС и Източна Европа – това ще бъде България\".  Ето и обяснението на доцента - \"имаме много малко политици с капацитет да мислят по тези глобални въпроси, а тези, които имат мнение по тях се страхуват\".     \"Ние винаги сме послушни, винаги сме верни, коректни, почтени и почти винаги - в разрез с нашите национални интереси\", коментира проф. Нина Дюлгерова и изрази надежда в настъпващата 2020 г., която е високосна, тенденцията да се промени. Иначе, като историк и изследовател, тя е убедена, че „ще продължим да бъдем в устойчиво стабилна нестабилност“.\r\n\"Полша успя да си извоюва да не й се пипат въглищните производства. Ние имаме \"Мариците – 1, 2 и 3\" и 10 000 души работещи там. Ако продължаваме да бъдем послушни в енергийната сфера, негативите ще бъдат за българския народ. Иска се политическа защита на жизнените и национални интереси на този народ\", заяви още Дюлгерова.   Според преценката на политическия анализатор Мирослав Попов \" не стои. виси\". Точно затова, когато обявихме Западните Балкани за фокус на нашия и общоевропейския интерес– видяхме какво стана след по-малко от година – Западните Балкани се оказаха съвсем различен проблем от говореното в НДК, отбеляза той. \"Не само Франция се отнася с резерви към членството на Македония и Албания, а сме говорили друго; Холандия мисли иначе, … излизат шокиращи неща за Босна и Херцеговина от гл. т. на радикалния ислям там…, т.е. овладели сме европейското изкуство да се празнодумства по важни въпроси и това е много страшно и за , и за Европа\", заключи той.\r\nПопов също изрази недоумение от Зеления пакт – \"Искаме да се съхрани природата, но с цената на хората ли?\", попита той и отбеляза, че войната срещу атомната енергетика за тече 30 години, че продължава войната за газопроводите, както че унищожаването на енергийната основа на едно общество предполага унищожаване на обществото.   \"Всички сме защитници на екологичната кауза, но става въпрос за злоупотреба с екологичната кауза, която не е български продукт. Това е ултраглобалистки проект, който създава нова конструкция за контрол върху света чрез екологичните въпроси\", коментира още Попов.\r\n\"Грета е една млада нещастница. Практическите последици от 10% от това, което Грета анонсира, ще бъдат чудовищни за света. Чумните епидемии от Средновековието са нищо. И за всичко това в нашия свободен свят – свободен в информационен порядък, не се допуска да се говори\", добави още Попов.\r\nТой изтъкна, че социално-икономическото развитие има единен характер и че не можеш да спреш съществени системи от функционирането на света, например енергийни и той да остане същия. \"Представете си да измъкнат на човек една - две системи от тялото му и какво ще остане от него – нарича се труп\", посочи за сравнение Попов и добави по адрес на радетелите за зеления пакт: \"Тези хора са готови ето така да пожертват човечеството\". Според него  не защото са лоши хора или злобни. \"Намерили са много коварен начин за извличане на пари. Това е глобален екологичен рекет, което анонсира Грета\", убеден е Попов.    \"В 2020-та може да има ремонт на кабинета и някой друг министър да изхвърчи и да бъде сменен с човек\", смята проф. Дюлгерова. Колкото и индикации да има за засилваща се консолидация срещу ГЕРБ и премиера, тя не е сигурна, че нещата ще доведат до предсрочни избори.\r\n\"Ще има стабилна нестабилност, но това, което трябва да се направи от управляващите коалиционни партньори, е лека-полека да започнат да изчистват коридорите на властта от некомпетентни, некадърни, агресивни, които нямат професионалната подготовка, но имат много високата поръчкова зависимост\", добави Дюлгерова. Тя не пропусна да припомни и заявеното от премиера миналата година, че ще работи за повишаване на жизнения стандарт на населението и добави: \"Дай Боже да се случи\".\r\nДюлгерова е категорична: \"В 2020-та както в , така и в ЕС, все повече и повече се увеличава пропастта между добрите намерения в политически изказвания  и реалността\".\r\n\"2021-ва предстоят парламентарни и президентски избори, но дотогава ГЕРБ с коалиционния си партньор има тежката задача да актуализира професионализма както на национално, така и на местно ниво\", категорична е проф. Дюлгерова. ", "date": "2020.01.03", "title": "Експерти наредиха Грета Тунберг до Кончита Вурст като символ на извратения европеизъм"}
{"url": "https://www.actualno.com/curious/gatanki-za-deca-koito-zatrudnjavat-i-vyzrastnite-news_1420265.html", "text": "      Помните ли колко обичахте гатанките като деца? Имаше книжки с гатанки, предавания по телевизията и какво ли още не. Повечето бяха лесни, но има и такива, които бяха истински главоблъсканици. Предлагаме ви да опитате да отговорите на следващите 9 . Почти сме сигурни, че няма да успеете да познаете и половината.                             ", "date": "2020.01.03", "title": "Гатанки за деца, които затрудняват и възрастните"}
{"url": "https://www.actualno.com/society/intenziven-e-trafikyt-na-gkpp-dunav-most-2-news_1420495.html", "text": "      Интензивен е трафикът на ГКПП „Дунав мост 2“ на изход за леки и товарни автомобили. Това съобщиха от ГД „Гранична полиция“. Информацията за трафика на граничните пунктове е към 13.00 часа.      На българо-сръбската, българо-гръцката, българо-турската и на границата със Северна Македония трафикът е нормален на всички гранични контролно-пропускателни пунктове.   Поради извършване на ремонтни работи на ГКПП „Кулата“ е възможно да има промени в организацията на движението на товарните автомобили през пункта. Трасетата ще се ремонтират поетапно, без да се спира преминаването на превозни средства. ", "date": "2020.01.03", "title": "Интензивен е трафикът на ГКПП \"Дунав мост 2\""}
{"url": "https://www.actualno.com/crime/otkriha-trup-na-dete-v-napoitelen-kanal-kraj-plovdiv-news_1420451.html", "text": "      Тялото на тригодишно дете беше открито в напоителен канал край Пловдив. По информация на полицията, то се е удавило, като инцидентът е станал вчера.      В следобедните часове на 2 януари в РУ Хисар е получен сигнал за изчезнало дете. 25-годишна майка, родом от село Стряма, съобщила, че 3 годишния й син е в неизвестност от близо два часа. Според нейните думи, момченцето за последно било видяно в село Дълго Поле, където семейството живее.   След незабавно проведените оперативно-издирвателни мероприятия, служители на районното управление в Хисаря открили тялото на детето в напоителен канал, находящ се в землището на село Граф Игнатиево.\r\nНа мястото е извършен оглед. Няма данни за настъпила насилствена смърт. Започнато е досъдебно производство за извършено престъпление по чл 127 ал 1 от НК. Работата по случая продължава.   ", "date": "2020.01.03", "title": "Откриха труп на дете в напоителен канал край Пловдив "}
{"url": "https://www.actualno.com/starazagora/dva-centyra-za-deca-s-uvrejdanija-izgrajdat-v-stara-zagora-news_1420449.html", "text": "      Два центъра за деца с увреждания изграждат в Стара Загора по проект „Изграждане на инфраструктура за предоставяне на специализирана здравно-социална грижа за деца с увреждания-2”, който се изпълнява от Министерството на здравеопазването. Той е по процедура за безвъзмездна финансова помощ 1 „Подкрепа за деинституционализация на грижите за деца” и се финансира по Оперативна програма „Региони в растеж“ 2014 - 2020 г.      В изпълнение на проекта министерството сключи в края на 2019 г. договор за извършване на инженеринг - проектиране, строителство и авторски надзор, за изграждането на два центъра за специализирана здравно-социална грижа за деца с увреждания с потребност от постоянни медицински грижи. По този начин ще бъдат създадени условия институционалният модел да бъде заменен с такъв, близък до семейната среда.   С изпълнението на проекта на децата с увреждания от домовете за медико-социални грижи и от общността ще се осигурят социално включване и равен достъп до услуги. В центровете ще има по 8 деца, половината от тях които ще са за такива, които имат нужда от постоянна медицинска грижа, а другите ще са с високо рисково поведение и нужда от специализирана социално-здравна грижа.\r\nЕдноетажните сгради ще са с площ от 306 квадратни метра и ще разполагат с 4 двойни и 2 единични стаи, 3 бани с тоалетни за хора с увреждания.в тях ще има и обща всекидневна, кухня, трапезария, тераса и две стаи за отдих и една за персонал. Те ще разполагат и с медицински кабинет и с дворове с равен терен, в които ще има сензорниградини и ще са оборудвани с уреди за деца с увреждания, а достъпът до тях ще е възможен с инвалидни колички.  В центровете децата не само ще се осигурят условия, близки до семейните, а и рехабилитация. Идейните проекти за тях ще се оценяват от здравното и от социалното министерство. ", "date": "2020.01.03", "title": "Два центъра за деца с увреждания изграждат в Стара Загора "}
{"url": "https://www.actualno.com/balkani/zaev-vnese-ostavkata-si-v-parlamenta-news_1420447.html", "text": "      Македонският министър-председател Зоран Заев внесе оставката си в парламента на страната.      От канцеларията на председателя на парламента съобщиха, че оставката ще бъде изпратена на държавния глава Стево Пендаровски, който след това ще информира председателя на парламента Талат Джафери за новия мандат.   След това Джафери ще насрочи сесия, на която трябва да бъде обявена оставката на министър-председателя и на останалите членове на правителството, а също така ще бъде избран новият състав на служебния кабинет.\r\nКакто вече е известно, съгласно споразумението на политическите партии, настоящият министър на вътрешните работи Оливер Спасовски ще бъде назначен за служебен премиер.  По предложение на опозицията от ВМРО-ДПМНЕ Наке Чулев ще оглави вътрешното министерство, а Рашела Мизрахи ще поеме министерството на труда и социалната политика.\r\nПредвижда се съставът на служебното правителство да бъде гласуван до полунощ. То ще управлява страната около 100 дни до провеждането на предсрочни парламентарни избори, които трябва да се състоят на 12 април.    ", "date": "2020.01.03", "title": "Заев внесе оставката си в парламента"}
{"url": "https://www.actualno.com/pleven/karatekata-ivet-goranova-goljamata-mi-mechta-prez-tazi-godina-e-da-donesa-medal-ot-olimpiadata-news_1420482.html", "text": "       :       Ивет, от кога тренираш карате и защо избра точно този спорт ?\r\nТренирам от 2009 г. Преди това играех народни танци. Започнах да тренирам карате заедно със сестра ми. Стана случайно, но после се оказа, че това е моят спорт. Винаги са ми допадали бойните спортове. Първият ми треньор беше Деница Панталеева от Спортното училище „Георги Бенковски” в Плевен. Сегашните ми треньори са Ангел Ленков и Десислава Лачовска. Откриваш ли нещо общо между българските народни танци и японското карате?    Определено откривам общо между двете. Българските хора много ми напомнят на играта на татамито. Движението с краката трябва да е бързо и динамично – буквално да танцуваш на татамито Бойните спортове обикновено са приоритет на мъжете. Това амбицира ли те да докажеш, че в тях си по-добра от „силния пол”? Мисля, че в последно време жените в спорта са много по-силни от мъжете. Както се доказа в последните състезания – не само в каратето, а във всички бойни спортове жените печелят повече медали. Явно ние сме по-силни духом и имаме по-голям хъс за победа.     Философията на карате-до помага ли ти в живота по някакъв начин? Помага, разбира се. Учи ме на дисциплина, на упоритост, на постоянство. Постоянството е важно във всяко начинание, без него няма как да успееш. За 10 години имаш вече над 200 медала от състезания. Кой от тях е най-трудно спечеленият? Вече спрях да броя медалите, защото наистина станаха много. Най-приятно изживяване за мен бяха Европейските игри в Минск миналата година. След спечелването на златния медал изпитах чувство, каквото никога досега не бях изпитвала. Не по-малко важни за мен бяха и третото място на Световното първенство, което досега е най-големият ми успех, и третото място на Европейското първенство. Всичките ми победи са трудно спечелени. Особено в последните години, откакто се състезавам при жените, защото там конкуренцията е най-голяма – заради предстоящата Олимпиада слаба състезателка няма. Нивото е много високо и във всяка среща трябва да си концентриран 100 процента и никакво подценяване. Налагало ли се е да прилагаш спортните си умения в „улични” ситуации?    Като по-малка в училище ми се е случвало да се сбия, но вече избягвам такива ситуации, защото са доста опасни. Не се знае какво може да се случи и да попречи на състезателната ми кариера. Какви са интересите ти извън спорта? От тренировки нямам време за излишни други неща. Когато съм свободна, обичам да се разхождам и да излизам с приятели. Така разпускам, това е моето забавление. Честно казано, сега е период, в който много ми се живее, излиза ми се вечер с приятели и т.н. Но ако искам да постигна нещо, това трябва да го оставя на заден план. Когато постигна целта си, ще има време за всичко. В последните месеци ходех малко по дискотеки и треньорът ми се скара, защото трябва да съм концентрирана върху подготовката заради Олимпиадата. От какво друго се лишаваш, за да постигнеш тази цел? Лишавам се от много неща. Дори това, че спазваме режим и сваляме килограми, за мен е най-голямото лишение. Време за личен живот също нямам достатъчно. Но, както се казва, целта оправдава страданието. Освен олимпийска титла в Токио, какво друго си пожелаваш за 2020 г.? Най-вече здраве и да нямам контузии. Всичките ми желания са фокусирани в Олимпиадата и стигат до олимпийски медал. Родителите ти как приемат как приемат твоя избор? Притесняват ли се преди всяко състезание? Не се притесняват. Сама взимам решения за всичко. Рядко се допитвам до тях дали са съгласни. Правя това, което искам и което мисля, че е правилно за мен. Те ме подкрепят и са заедно с мен, каквото и да се случи. Как се виждаш след 10 години? Сега съм само 19-годишна и мога да се състезавам поне още 10 години. След това – още не съм решила. Може би ще остана в спорта като треньорка. Имам намерение да кандидатствам в Академията на МВР. Все още не съм се концентрирала върху това и съм го оставила на заден план. Като му дойде времето, ще го мисля. ", "date": "2020.01.03", "title": "Каратеката Ивет Горанова: Голямата ми мечта през тази година е да донеса медал от Олимпиадата"}
{"url": "https://www.actualno.com/society/bez-visoka-taksa-za-gradina-v-sofija-ako-deteto-otsystva-news_1420329.html", "text": "      Задължителната такса от 30 лв. за пазене на място в в София, ако в дадения месец детето не я е посещавало, отпада. Събирането на сумата е отменено с решение на Върховния административен съд от 13 ноември 2019 г. То е окончателно и не подлежи на обжалване, пише в. \" \".      Така таксата за детска градина в столицата, която е 60 лв. на месец, вече ще зависи от броя посещения на детето. При средно 22 работни дни месечно това означава, че в месец, в който всеки ден градина, родителите ще дължат по 2,7 лв. дневно. Преди това те бяха задължени да плащат половин такса - 30 лв., дори и детето да не е ходило изобщо на градина. Родителите не плащат никаква такса само ако детето е било болно или се е наложило да отсъства по семейни причини.   Според съда обаче става дума за услуга, а таксата е определена, без да се влияе от посещаемостта на децата и реалното ѝ ползване. В решението се посочва, че това противоречи на Закона за народната просвета и на Закона за местните данъци и такси.\r\nСъобразили сме се с решението на съда и то се прилага още от декември. Таксите, които родителите ще платят сега за посещенията на децата им през декември, са преизчислени. Затова и в проекта за бюджет за 2020 г. на София са заложени 17,9 млн. лв. приходи от таксата - същата сума, каквато е и за 2019 г., въпреки че ще бъдат отворени новопостроени детски градини и ще се увеличат местата за прием, коментираха от Столичната община. В момента в столицата има 194 общински детски градини, които се посещават от 42 878 деца.  Решението на съда засяга обаче само таксите в общинските детски градини, не и сумите, които за посещение в частни заведения.\r\nНа частните детски градини не могат да бъдат наложени правила какви такси да събират и дали да намаляват сумата при отсъствия, защото не ползват бюджетни средства, коментираха пред “24 часа” от министерството на образованието. Отношенията при тях били договорни между родител и директор. В има 120 частни детски градини, показва регистърът на МОН.        ", "date": "2020.01.03", "title": "Без висока такса за градина в София, ако детето отсъства"}
{"url": "https://www.actualno.com/tennis/kyde-i-koga-da-gledame-pyrvija-mach-na-grigor-dimitrov-za-godinata-news_1420401.html", "text": "      Отборът на се изправя срещу Великобритания в първия ден от ATP Cup, а Димитър Кузманов открива кампанията за състава ни с двубой срещу Камерън Нори на 3 януари в Сидни. Срещата трябваше да започне около 9 часа, но в крайна сметка това се случи с час закъснение.      Вторият двубой от програмата за е на срещу водещия състезател на британците Даниел Еванс. Двамата са играли три пъти един срещу друг, като Димитров има две победи.   Припомняме, че Великобритания няма да може да разчита на най-голямата си звезда Анди Мъри. Защитеният ранкинг на шотландеца бе причината отборът му да се класира за ATP Cup, но броени дни преди началото на турнира  бившият №1 реши, че няма да вземе участие в надпреварата.    ", "date": "2020.01.03", "title": "Къде и кога да гледаме първия мач на Григор Димитров за годината"}
{"url": "https://www.actualno.com/asia/visoko-naprejenie-iran-obeshta-da-otmysti-na-sasht-cenite-na-petrola-skochiha-news_1420356.html", "text": "      Бивш началник на Иранската революционна гвардия заяви, че ще бъде отмъстено на Съединените щати за “ Касем Сюлеймани, съобщи АФП.      \"Сюлеймани се присъедини към братята си мъченици, но ние ще намерим подходящото ужасно отмъщение за Америка\", написа в Туитър Мохсен Резай, който в момента ръководи Съвета за целесъобразност на Иран /съвещателен орган при върховния лидер на страната/.   Цените на петрола скочиха повече от 4% в петък, а борсите изгубиха ранните си печалби след новината, че САЩ са убили висш ирански генерал, отразявайки новите страхове от конфликт в богатия на суров петрол регион, съобщава АФП.\r\nПо-късно президентът на САЩ Доналд Тръмп публикува в Туитър снимка на американското знаме, а Пентагона заяви, че убийството на Сюлеймани е извършено по заповед на американския държавен глава.  Цената на суровия сорт петрол Brent скочи с 4.4% до 69.16 долара, а \"тексаският\" WTI поскъпна с 4.3% до 63.84 долара, тъй като инвеститорите са все по-притеснени от евентуално разгаряне на конфликт в Близкия изток.\r\n\"Това е нещо повече от прост кръвоизлив от носа на Иран\", каза Стефан Инес от AxiTrader. \"Това е агресивно проявление на сила и откровена провокация, която може да предизвика друга война в Близкия Изток.\"\r\nУбийството на Сюлеймани е драматична ескалация на напрежението между САЩ и Иран и идва след като проиранска тълпа тази седмица обсади посолството на САЩ в Ирак вследствие на смъртоносни американски въздушни удари срещу шиитска фракция. Атаката срещу посолството извади на показ напрежението в отношенията между САЩ и Иран, които служители от двете страни определиха за АФП като \"най-студените\" от години.       \"Събуждаме се в един по-малко безопасен свят, отколкото беше само преди часове, особено ако комбинираме това със смущаващото напрежение на Корейския полуостров\", добави Инес.\r\nИндексите на борсите в Хонконг паднаха с 0,2%, а в Шанхай - с 0,1%. Спадът в Сингапур беше с 0,2%, Сеул загуби 0,1%, а Тайпе отслабна с 0,3%. Въпреки това Сидни, Уелингтън и Манила запазиха положителния си ръст.\r\nВсички пазари отбелязваха повишение преди новината за удара в Багдад, благодарение на продължаващия оптимизъм, подхранван от търговско споразумение между Китай и САЩ, по-губещите парични политики на централната банка и облекчаване на тревогите по Брекзит.\r\nАмериканският Конгрес не е бил информиран предварително за нападението, наредено от президента Доналд Тръмп, при което беше убит висш ирански военен командир, заяви сенатор-демократ от Камарата на представителите пред АФП.\r\nУдарът, извършен в Ирак срещу иранския генерал Касем Сюлеймани, \"е извършена без да бъде уведомен Конгреса и без да са проведени консултации с него\", заяви в изявление председателят на Комисията по външни работи Елиът Енгел.      Сюлеймани беше \"в основата на огромно насилие\", който има \"американска кръв по ръцете си\", заяви демократът. Но „извършването на такова действие без участието на Конгреса предизвиква сериозни правни проблеми и е атака срещу правомощията на Конгреса като равен клон на правителството“, добави Енгел. ", "date": "2020.01.03", "title": "Високо напрежение: Иран обеща да отмъсти на САЩ, цените на петрола скочиха "}
{"url": "https://www.actualno.com/curious/luboven-horoskop-za-4-5-januari-news_1420388.html", "text": "       Овен       През този уикенд ще се наложи да положите доста усилия, за да върви връзката ви така, както искат. Стремите се към честно партньорство и комуникация, но първи ще трябва да започнете да градите тези мостове. Телец Разбирателството с половинката ще бъде подложено на изпитание. Избягвайте всички теми, които биха създали конфликти между вас, колкото и да ви се иска да „дълбаете”.   Близнаци Нестабилност ще има и в любовния живот на Близнаците през първия уикенд от новата година. Няма място за паника, защото по-голямата част от промените, които се задават на фронта, са за добро. Рак     Желанието ви да спорите ще надделее. Може би искате да се наложите, но не забравяйте, че понякога хармонията е по-важна от това да излезете победител. Бъдете внимателни с думите и действията си. Лъв Лъвовете ги чака доста спокоен и хармоничен уикенд. Ще ви бъде трудно да правите компромиси, но за сметка на това ще разполагате с тайни запаси от търпение, които ще компенсират.  ", "date": "2020.01.03", "title": "ЛЮБОВЕН хороскоп за 4 - 5 януари"}
{"url": "https://www.actualno.com/viewpoint/azbuchnik-na-bylgarskija-haos-made-in-dalavera-news_1420321.html", "text": "                  Едва ли има друг народ, така кръвно свързан с далаверата. Включително турския, включително гръцкия, от който произхожда названието й и означава „нечиста, тъмна сделка, подкуп”. Българинът така естествено гази в света на далаверата, сякаш за това е роден; както жабата в блатото. Понякога се чудя, колкото и това да изглежда фантастично, българинът ли е родил далаверата или далаверата е родила българина.\r\nУ нас всичко е далавера. От раждането до смъртта. И този срив на човешкото се умножи през така наречения Преход, а по време на мафиотското управление на Борисов надмина всякакви граници и далаверата придоби космически размери. Некака проследим живота на човека през тресавището на далаверата.    Започваме с раждането. Не познавам моя близка да е родила, без предварително да е заплатила за това под масата на лекаря, фелдшера, сестрите и прочие. Четох за няколко случая, в които родилки и близките им не са го направили и са били оставени на произвола на съдбата. Има и смъртни случаи. Познавам лекар, осъден и изгонен от медицинското съсловие заради подобно престъпно безобразие.\r\nИдва ред на яслите и детските градини. Всеки знае как биват приети децата там, как направените списъци не значат нищо, ако си платил където и колкото трябва.\r\nУчилището. Всевъзможни са хитростите, които прилагат учителите, за да не научат нищо учениците по време на часовете им/има изключения, разбира се/. Целта е ясна – училищният материал се преподава на частни уроци.\r\nУниверситетите, о, университетите! Далавера без граници! Падение! Крушение! На глава от населението ние имаме най-много висши учебни заведения, съпроводени с техните филиали, клонове и прочие. В тях получават дипломи срещу заплащане не само българи, но и турци, македонци, гърци. Това са не университети, а търговски дружества за измама. Българската далавера придобива балкански размери.\r\nКандидатствали ли сте за работа в общинско или държавно учреждение? Вероятността да я получите е многократно по-голяма, ако намерите начин да се отблагодарите за това, парично или с услуга. Особено в онези дирекции, които разпределят пари, национални и европейски.   Здравеопазването… За него да не говорим. Всеки може да разкаже куп истории и няма защо да досаждаме на читателя.\r\nЛогично стигаме до края на живота – далаверата среща човека в изгрева и залеза му. Плащанията започват от намирането на място за гроб до нещо на ръка за гробарите.\r\nСледва логичният въпрос. За България. За държавата на далаверата. Далавераджийското ни управление ли е направило такива българите, или те са го направили такова. Както и да отговорите, няма да сгрешите.\r\nКъде е изходът? Къде е?\r\n…………………… Автор:     ", "date": "2020.01.03", "title": "Азбучник на българския хаос: MADE IN ДАЛАВЕРА"}
{"url": "https://www.actualno.com/health/hranite-koito-razvivat-rakovi-kletki-news_1419594.html", "text": "             Прoучвaниятa пoкaзвaт, чe мaзнинитe пoмaгaт нa рaкoвитe клeтки дa рacтaт c нeиcтoвa cкoрocт в oргaнизмa и дa cтaнaт уcтoйчиви нa лeкaрcтвa. Зaтoвa oнкoлoзитe ce cъвeтвaт дa ce oткaжeтe нaпълнo oт някoи хрaни.   Изcлeдoвaтeлcкият eкип ce oпитa дa рaзбeрe кaк хрaнитeлнитe мaзнини мoгaт дa пoвлияят нa рaкoвитe клeтки нa гърдaтa. И ceгa oнкoлoзитe cъвeтвaт дa ce изocтaвят мaзнитe хрaни и диeтитe, кoитo cъдържaт гoлямo кoличecтвo мaзнини, нaпримeр кeтo диeтaтa.   Oкaзвa ce cъщo и чe, зaтлъcтявaнeтo пoвишaвa риcкa oт cмърт при хoрaтa, диaгнocтицирaни cъc cтрaшнoтo зaбoлявaнe. Прoучвaниятa пoкaзвaт, чe мaзнинитe пoмaгaт нa рaкoвитe клeтки дa рacтaт c нeвeрoятнa cкoрocт в oргaнизмa.\r\nЧacтицитe ce cвързвaт c пoвърхнocттa нa нa гърдaтa и cлeд тoвa влизaт в клeткaтa, кaтo изпoлзвaт нoв мeхaнизъм, oтбeлязвaт eкcпeрти.   Oнкoлoгът Уилям Кинлoу твърди, чe блaгoдaрeниe нa мaзнинитe рaкoвитe клeтки нe caмo рacтaт aктивнo, нo и пoлучaвaт имунитeт oт лeкaрcтвa. Тoecт, тe cтaвaт рeзиcтeнтни към eфeктитe нa лeкaрcтвaтa.     ", "date": "2020.01.03", "title": "Храните, които развиват ракови клетки"}
{"url": "https://www.actualno.com/politics/denica-sacheva-prizna-uslovijata-v-doma-kraj-suhindol-sa-loshi-news_1420393.html", "text": "      „Статистиката за смъртност в домовете за хора с деменция не е различно. Правим проверка във всички домове. Но може да се каче, че там постъпват хора, които са в много тежко състояние. Голяма част са над 80 години. Специално в този дом в Горско Косово това е така. Част от тях са на носилки, друга част са в наистина почти терминално състояние. В това отношение статистиката може да е стряскаща, но си има своето обяснение”, така социалният министър Деница Сачева коментира в ефира на Нова телевизия сигнала на омбудсмана за 24 смъртни случая в дома за хора с деменция край Сухиндол.      „Да започнем от там колко са тези домове. Те са 14 в цялата страна, като в тях в момента има настанени 774 души. Чакащи са 305. Домовете за стари хора са 82, като в тях са настанени 5365 души. А чакащите са близо 1300. Това е социалната услуга, от която има може би най-голяма нужда. И ще има за в бъдеще все повече и повече нарастваща нужда. За съжаление това е и услугата, която най-малко се заявява от общините и най-малко се търси. Може би, защото най-трудно се организира от гледна точка на персонал и подходящи помещения”, смята тя.   „Назначена е пълна проверка, която в момента тече. Имало е проверка през 2018 година, направени са предписани. Това, което е факт, е, че в този дом има лоши материални и битови условия. 2/3 от предписанията са изпълнени. Персоналът има нужда от допълнителна квалификация и обучение. От друга страна не мога да кажа, че има неглижиране на хората и злоупотреба с правата на хората. Това е сграда на бивше училище, която трудно може да се пригоди”, обясни Сачева.\r\n„Това, което сме взели като решения, е да преустановим настаняването на нови хора в този дом. Ще видим каква е възможността част от потребители да бъдат пренасочени към други социални услуги, така че да намалим броя на хората в стаята.  Говорихме вчера с кмета на община Сухиндол да потърси помещение в съседни села, така че да можем да изградим център за настаняване от семеен тип и да пренасочим както персонала, така и хората в по-добри битови условия”, каза още министърката.   ", "date": "2020.01.03", "title": "Деница Сачева призна: Условията в дома край Сухиндол са лоши"}
{"url": "https://www.actualno.com/pernik/vodnijat-rejim-v-pernik-stava-oshte-po-strog-news_1420405.html", "text": "      „Предложението на ВиК за намаляване с 1 час на водоподаването към абонатите е във връзка с по-добрата организация. През последните дни отново имаше квартали и населени места, в които нямаше водоподаване в часовете, които ВиК дружеството беше посочило”, заяви кметът на Станислав Владимиров.      „ВиК дружеството е в много лошо финансово състояние. Дълги години не е управлявано добре. Хората са демотивирани. Уверението е, че с този режим, който ще е еднакъв за всички, за да няма усещането, че някои места са привилегировани, те гарантират, че ще има водоподаване в часовете, които са посочили”, каза още той.   „Имаме около 20-30 дни до достигане на мъртвия обем. Това е най-лошият сценарии. За това имахме бърза реакция от ВиК инженерите. Има краткосрочни и дългосрочни мерки, те бяха належащи, правителството реагира бързо с осигуряване на финансирането”, обясни Владимиров.\r\n„Министерство на околната среда и водите няма правомощия да влияе върху решенията на ВиК дружествата. Басейнова дирекция упражнява контрола. Тя може да налага санкции и глоби. ВиК има свой собственик и стопанин и това е общината ”, това заяви в ефира на Нова телевизия Георги Харизанов от  Института за дясна политика.  „Недълновидните решения назад във времето дават отражения напред. Днес поради това, че всички ползватели в този град са закачени към язовира, който по принцип трябва да осигурява само питейната вода, за съжаление се стига до тази ситуация и жителите, и кметът са поставени в изключително неприятно положение”, каза още той. ", "date": "2020.01.03", "title": "Водният режим в Перник става още по-строг"}
{"url": "https://www.actualno.com/chronicles/v-kanada-e-zabraneno-robstvoto-news_1419742.html", "text": "      Робството е социално-икономическа или правна система, при която хора, наричани роби са разглеждани като собственост на други хора, наричани робовладелци. То е особеност на определени нива на развитие на производителните сили в еволюцията на историята на икономиката и на производствените отношения. Робите не притежават лична свобода и често са подложени на принудителен труд. Те могат да бъдат купувани, продавани или притежавани от момента на тяхното залавяне, покупка или раждане. Лишени са от правото да се придвижват, да отказват да работят или да изискват заплащане за труда си, а в някои правни системи собствениците имат правото дори да изтезават или убиват своите роби. Терминът „робство“ има и по-широка употреба, свързана с безправие, както и с подчиненост, зависимост: „роб на страстите си“, „робува на амбициите си“ и пр.      Робството е известно от дълбока древност, но се проявява в различни форми при различните цивилизации. Изглежда, че историческият си произход дължи на практиката военнопленници да бъдат използвани като работна ръка. Такава е и съдбата на някои завладени и поробени народи. Културният разцвет на древна Атина и древен Рим например е основан на икономика, базирана изцяло на робски труд. Аристотел счита, че робството е природен феномен и го нарича брана. С прехода от робството към феодализма по-голямата част от работната сила вече не е робска. Въпреки това, робството не изчезва, а остава повече или по-малко маргинален социален статус според зоните в рамките на Средновековието и модерната епоха, като се подновява в широк мащаб по време на колонизацията на Америка. Трансатлантическата търговия с роби е може би най-емблематичната картина на робството поради нейната продължителност (векове), обхват (общо няколко десетки милиони роби) и нейното историческо въздействие (особено върху Съединените щати и Африка).   Движението против робството започва също от древността, но придобива нов тласък от края на осемнадесети век, когато завършва с премахването на робството в повечето страни по света, но не без силна съпротива (Гражданската война в САЩ). Въпреки че е осъдено от древни времена, много време минава преди да бъде премахнато, като то е официално забранено във всички държави по света след влизане в сила на Международния пакт за граждански и политически права. Последната държава, която отхвърля робството е Мавритания през 1981 г. Въпреки това според различни оценки броят на съвременните роби е между 20 и 36 милиона души– едно от най-ниските относителни нива в световната история. Повечето от тези хора са главно в Южна Азия и са загубили свободата си като обезщетение за неизплатени дългове или обещания. Съвременното робство е свързано преди всичко с практиката на заробване на длъжници, нови форми на крепостно право, деца-войници, домашни прислужници под строг надзор, насилствени бракове и трафик на хора (главно на жени и деца с цел проституция). \r\nМеждународният ден за възпоменание на търговията с роби и нейното премахване се празнува на 23 август, а Международният ден за премахване на робството се празнува на 2 декември. Множество съвременни международни договори (включително Конвенцията за робството от 1926 г.) забраняват робството и го считат за престъпление срещу човечеството.   ", "date": "2020.01.03", "title": "В Канада е забранено робството"}
{"url": "https://www.actualno.com/celebrate/sv-prorok-malahija-news_652142.html", "text": "      Св. пророк Малахия написал последната пророческа книга на Стария Завет и е един от тъй наречените \"12 малки пророци\", и затова юдейското предание го нарича \"печат на пророците\".      Той пророчествувал на Юдея след завръщането на евреите от Вавилонския плен и в последните години от управлението на Неемия, между годините 416 и 400 преди Христа. През това време се породили големи безредици всред евреите и техните свещеници, които малката книжка на Малахия (само 4 глави) изобличава. Предмет на строгите нападки е упадъкът на нравите сред целия израилски народ по онова време, когато още не бил утвърден новия ред на Неемия и богослуженията в Йерусалимския храм.   Освен изобличенията книгата на Малахия съдържа пророчество за изпращането на Господния Предтеча със задача да подготви пътя на Идващия и за идването на Месия – Христос, Когото пророкът нарича \"Слънце на правдата\".\r\nКнигата на пророк Малахия наистина представлява приключване на старозаветните пророчества (\"печат на пророците\") и започване на благодатвата история на тяхното изпълнение.    ", "date": "2020.01.03", "title": "Св. пророк Малахия"}
{"url": "https://www.actualno.com/europe/rusija-s-postsyvetski-rekord-po-dobiv-na-petrol-news_1420368.html", "text": "      Миналата година Русия постави постсъветски рекорд по добив на петрол, съобщава агенция Блумбърг.      През 2019 г. според агенцията на руските находища са добити 560,2 милиона тона нефт, което се равнява на 11,25 милиона барела на ден. В същото време през рекордната 1987 г. страната произвеждаше 11,416 милиона барела на ден.   Русия успя да постигне подобни резултати, въпреки намалението на производството по споразумение с ОПЕК.\r\nВ края на декември шефът на министерството на енергетиката Александър Новак заяви, че според прогнозата на ведомството му, производството на нефт в Русия през 2019 г. ще нарасне с 0,7%, до 560 милиона тона. През 2020 г. производството се прогнозира на 555-565 милиона тона,  Проектът за енергийна стратегия на Министерството на енергетиката до 2035 г. предполага, че производството на нефтен и газов кондензат в Русия в периода до 2024 г. се планира на ниво 555-560 милиона тона годишно, до 2035 г. - 490-555 милиона. ", "date": "2020.01.03", "title": "Русия с постсъветски рекорд по добив на петрол "}
{"url": "https://www.actualno.com/actualno/prognoza-2020-kak-shte-proteche-godinata-v-politikata-i-v-drugi-sferi-na-glupostta-news_1419907.html", "text": "                 Премиерът Борисов и президентът Радев се редуват да обединяват и разединяват нацията. Първо Борисов я обединява и тъкмо да я обедини, Радев дава интервю, в което я разединява. Нацията не прекарва и ден, в който да знае дали е разединена или обединена, не може да се нарадва ни на едното, нито на другото. От това се живее в непрекъснато напрежение и много тягостно. Стига - беше приятно разкарването му, но за малко. Политиката не може без този човек, медиите не могат без този човек и най-вече публиката не може без този човек. Откакто го няма е много по-пусто. Той бе и много необходим, за да се поддържа илюзията, че властта всъщност не се поддържа единствено от фигурата на премиера, от когото общо взето се поддържа.     Томахавката между него и Демократична - това е очакването - не се заравя, а непрекъснато описва сложни кървави параболи във въздуха. Хазарта ловко поставя пред бившите си следния казус: ако искат да отидат на негов концерт, както правеха Радан Кънев и Трайчо Трайков едно време (моля, намерете онази снимка от преди няколко години, не мога да си го причиня пак), сега могат да си изберат между няколко варианта: шоу концерт на ГЕРБ в Тетевен, агитация на БСП във Видин, митинг на \"Атака\" пред Александър Невски. И ето - много хора например започват да разбират, че когато Хазарта е написал \"Колега\" преди 15 години всъщност не е имал предстоящата поява на Реформаторския блок и Демократична в главата. Това е много трудно за осъзнаване, различни хора си късат ризите и статусите да доказват обратното. Хипстърията е твърде враждебна на познаването на историята, понеже това ти нарушава вайба. Затова може да се приготвим за стотици партита, посветени на 20'те, в които никой няма представа от 20'те - подобна информираност биха имали само възрастни и скучни хора. Влиза се в онази фаза, която се случи преди години и се превърна в медийно заглавие:     Колкото повече изпада нацията, толкова по-маниакално се вкопчва в народното творчество - онзи последният, който ще затвори вратата, угаси лампата, напусне територията и прочие не чак толкова невероятни постапокалипсиси, ще е нещо средно между кукер, напет момък, скачащ да вади кръста на Богоявление, с татуиран Левски на гърдите, Ботев на гърба, понеже патриотизмът изисква и определени телесни трансформации. Народният театър вече разбра каква е силата на българския дух, заради която актьорите общо взето не могат да репетират от тъпаните пред сградата, сега остава всяка културна институция да бъде обградена от същите, за да стане ясно, че не е необходимо да се твори каквото и да било, щом веднъж е сътворено дунавското хоро и от него по-добро няма, няма и да има. С отлива от Facebook към Instagram особено в милениълските среди започна да става ясно, че разнообразието от функции и възможности единствено натежава и пречи. Тоест социална мрежа, в която просто може да пуснеш само снимки изведнъж става по-привлекателна от социална мрежа, в която може да направиш освен това още хиляда неща. Този процес ще става все по-явен, докато не лъсне онази истина, която в началото на новия Милениум, когато всички приветстваха мощта на world wide web, изглеждаше невъзможна: че цялата дигитализация съществува, за да се снимаш сам и да не се разсейваш с други възможности: няма информация, която да може да надделее над нарцистичното опиянение - нещо, което в Силициевата долина разбират твърде добре. Даже ще кажем къде е - това са онези три километра от края на спасителската зона на Иракли до края на дивата му част, както и другите четири километра с каравани и палатки на Карадере. Някъде в средата на юли на тези последни територии се слага последния бетон. Ангелкова и Борисов прерязват лентичката, защото една работа е добре, когато свършва добре и не остана нищо недонаправено. 100 % бетон навсякъде - това е друго, това е хубаво. Вече бяха дадени достатъчно подобни заявки. Необходимо е човек да бди повече над здравето си, а в момента, знаейки, че може да си вземе болничен, той не бди достатъчно, живее малко безотговорно, малко безгрижно. Усилията на Асоциацията на индустриалния капитал да \"спести\" пари на работадетелите, тоест, да даде пари на себе си, защото не може просто да допусне идеята, че не стига, че има страшно много хора, които работят за 600 лева заплата, ами от време на време излизат в болничен, най-сетне ще бъдат доведени до край. Разследващата журналистика и политическите предавания могат да се оттеглят към кабеларките, където колкото и да си рискуваш живота и да си трошиш ума, няма значение, понеже те гледат 1600 души. Националните телевизии могат да олекотят програмата си, за да няма особено напрежение. Новините за катастрофи, все пак, ще останат. Изненадват ни ето тези неща: предстоящият сняг, задръстванията на пропусквателните пунктове към Гърция през април и май, жегите през юни. После ни изненадват чадърите за 60 лева. По някое време ни изненадва изтичането на данни от държавни структури, както и евтино купени апартаменти от полиците. Накрая ни изненадва пак студът, а след студа ни изненадва мръсния въздух. Така целият цикъл от изненади се завърта още веднъж и изненаданата държава празнува 2021-ва, която да я изненада отново.   ", "date": "2020.01.03", "title": "Прогноза 2020: Как ще протече годината в политиката - и в други сфери на глупостта"}
{"url": "https://www.actualno.com/asia/raketna-ataka-sreshtu-letishteto-v-bagdad-vissh-iranski-voenen-e-ubit-news_1420345.html", "text": "      Най-малко три ракети са изстреляни срещу международното летище в Багдад, съобщи \"Ал Джазира\" с позоваване на иракски служители. Атаката е поразила район, намиращ се непосредствено до база на коалиционните сили.      Ситуацията в Багдад ескалира във вторник, когато протестиращи се опитаха да щурмуват американското посолство в Багдад. Митингите започнаха веднага след погребението на членовете на шиитската група Катаиб Хизбула, които загинаха при атаки на американски дронове.   Американските войски използваха сълзотворен газ. Президентът на Ирак осъди атаката срещу посолството на САЩ в Багдад и нарече подобни действия \"атака срещу суверенитета\" на самия Ирак.\r\nСАЩ нападнаха пет цели на Катаиб Хизбула в Ирак и Сирия, \"в отговор на многократните атаки на Катаиб Хизбула срещу иракски бази\".  Пентагонът обясни, че тези действия са предприети в отговор на атаките на движението срещу базата в Ирак край Киркук, при които американски гражданин загина, а четирима американски войници бяха ранени.\r\nГлавата на специалното подразделение „Кудс“ на иранската Революционна гвардия генерал Касем Сюлеймани, е бил убит при ракетния удар на летището в Багдад, съобщиха Ал-Арабия, Ал-Джазира и телевизионните канали на Sky News.   По-рано шиитските иракски милиции \"Ал-Хашд аш Шааби\" обявиха, че при ударите са загинали петима техни членове и \"двама гости\".    Според Ал-Арабия, загиналите са били в две коли, които напускали летището в Багдад. Международното летище в Багдад е затворено, полетите временно са спрени. ", "date": "2020.01.03", "title": "Ракетна атака срещу летището в Багдад, висш ирански военен е убит "}
{"url": "https://www.actualno.com/europe/livyrpul-prodylji-pobednija-si-hod-i-v-novata-godina-news_1420366.html", "text": "      Отборът на Ливърпул възстанови преднината си от 13 точки на върха на класирането във Висшата лига, след като победи Шефилд Юнайтед с 2:0 у дома в последен мач от 21-ия кръг на първенството.      „Червените“ започнаха отлично мача на „Анфийлд“ и поведоха в резултата още в четвъртата минута чрез Мохамед Салах, а в 64-та минута Садио Мане вкара втори гол за домакините и оформи крайното 2:0.   По този начин мърсисайдци вече имат 19 победи и едно равенство от началото на сезона и водят с 13 точки пред втория Лестър Сити, който е изиграл и мач повече.\r\nТози резултат беляза и една година без загуба за тима на Юрген Клоп във Висшата лига, като последното поражение на Ливърпул е от Манчестър Сити на 3 януари 2019. Шефилд заема осма позиция в класирането с актив от 29 точки.   . ", "date": "2020.01.03", "title": "Ливърпул продължи победния си ход и в новата година "}
{"url": "https://www.actualno.com/asia/turcija-predlaga-za-jeni-gyvkavo-rabotno-vreme-i-po-dylgi-otpuski-news_1420309.html", "text": "      Турското правителство планира да въведе редица нови стъпки за през следващата година, от гъвкаво работно време до по-дълги отпуски. Също така ще подкрепи разработването на цифрови бизнес модели, позволяващи на служителите да работят независимо от фиксирано място.      Процентът на заетост в Турция при жените все още изостава от този при мъжете и се колебае около 30%. Турция има за цел да го увеличи най-малко до 34% до 2023 г.   Министерството на индустрията и технологиите ще обедини усилията си с Министерството на националното образование за заетост на жените на .\r\nОбучението по предприемачество, за  да има повече жени в работната сила въз основа на техните умения, също ще бъде подкрепено. Правителството ще разшири и детските заведения в индустриални и технологични зони, където са концентрирани компании, за да насърчи жените, които трябваше да напуснат работата си след раждането, да се върнат на работа.  Друг план е разширяването на бизнеса с , особено в разработването на софтуер и информатика, където е възможно да се работи от дома, за да се насърчат повече жени да участват в работната сила.\r\nПравителството вече одобрява поредица от проекти, специално за заетостта на жените в бизнеса, свързан с технологиите. Броят на жените, заети в публичните и частните сектори на научноизследователската и развойна дейност, се е увеличил с 55,6% през последните пет години и достигна 54 308.   Професионалисти в сектора и висши ръководители жени казват, че шепа жени работят в технологичните и инженерни фирми в Турция, въпреки огромен интерес от млади жени, които търсят кариера в тези конкретни области.     ", "date": "2020.01.03", "title": "Турция предлага за жени гъвкаво работно време и по-дълги отпуски "}
{"url": "https://www.actualno.com/society/plovdiv-predava-titlata-stolica-na-kultura-na-irlandija-i-hyrvatija-news_1420325.html", "text": "      Точно година, на датата, в която Пловдив откри Европейска столица културата, в града под тепетата ще се проведе символично предаване на щафетата към следващите градове, на които им предстои да носят престижната титла през 2020-а година.      Специално за случая от фондация „Пловдив 2019“ са подготвили послание към градовете Риека (Хърватия) и Голуей (Ирландия), което ще бъде подарено на техни представители на тържествена церемония на 12 януари в Дом на културата „Борис Христов. Посланието е гравирано върху специално изработена пластика, която символизира мотото на Пловдив 2019 и което гласи: „ДА ОСТАНЕМ ЗАЕДНО“. Изработката на символа е дело на именития пловдивски художник Атанас Хранов и представлява парче от историята от града, част от седмото тепе. За автора парчето сиенитна скала е запечатало не само хилядолетието на града, но и историята за разрушаването на хълма и засипването на улиците в града с множеството павета, изработени от него. „Тук са следите от стъпките на стотици граждани, политици, артисти и общественици, оставили своя непреходен отпечатък върху българската и световна култура“, споделя още той.  Фигурата символизира още разтворена книга, в която е поместено и посланието.   Цялата церемония по предаване на щафетата ще се излъчва в реално време на 12 януари от 19.00 часа през лайв стрийминг платформи на уебсайта и официалната фейсбук страница на Пловдив 2019. Режисурата на събитието е поверена на директора на Държавна опера, Пловдив – Нина Найденова. Програмата е обединена от четирите годишни времена на Вивалди, които символизират и четирите основни платформи на Пловдив 2019 - Сливане, Трансформиране, Възраждане, Релаксиране. В церемонията ще се включат и пловдивски деца - лауреати на музикални конкурси, камерен оркестър към операта с гост-солист виртуозната Лия Петрова.\r\nПловдивските музеи, Градска художествена галерия Пловдив, Дирекция „Култура и културно наследство“ и ОИ „Старинен Пловдив“ се включват с богата програма от събития в дните от 10 до 12 януари.  Повече информация за закриващия уикенд може да намерите  ", "date": "2020.01.03", "title": "Пловдив предава титлата столица на култура на Ирландия и Хърватия"}
{"url": "https://www.actualno.com/society/kmetyt-na-botevgrad-za-jaz-bebresh-situacijata-ne-e-bezopasna-news_1420372.html", "text": "      Ситуацията с яз. \"Бебреш\" в никакъв случай не можем да определим като безопасна, каза кметът на Ботевград Иван Гавалюгов пред БНТ.      \"По официални данни от \"Напоителни системи\", които са държавното търговско дружество, което стопанисва яз. \"Бебреш\", има около 1,470 млн. куб. метра вода от полезния обем на язовира, който може да се ползва за питейно-битово водоснабдяване основно на Ботевград и околните села.   Това е основният източник. Ситуацията в никакъв случай не можем да определим като безопасна, тъй като вече веднъж през октомври месец 2016 г. стигнахме до кота мъртъв обем на яз. \"Бебреш\".\r\nСигналната лампа на нас ни е светнала много по-рано . Аз съм информирал официално \"Напоителни системи\" с писмо от юни месец , когато язовирът беше полупразен въпреки пролетното снеготопене и дъждове, които в интерес на истината не бяха толкова обилни\", съобщи още кметът.   Официален отговор от дружеството кметът не е получил. Днес започна ежедневен контрол на язовир \"Бебреш\". На двама министри - на земеделието Десислава Танева и на регионалния министър Петя Аврамова, са дадени конкретни задачи.    Танева трябва да провери дали местният ВЕЦ „Бебреш\" работи извън обхвата на своето разрешително, издадено от „Басейнова дирекция\", а Аврамова да окаже съдействие на местната управа на Ботевград по отношение на ВиК мрежата.     След вчерашната среща стана ясно, че градът не е застрашен от воден режим към този момент и капацитетът на язовира ще стигне за нуждите на потреблението, поне за 4 месеца. ", "date": "2020.01.03", "title": "Кметът на Ботевград за яз. \"Бебреш\": Ситуацията не е безопасна "}
{"url": "https://www.actualno.com/curious/4-te-zodii-s-nova-lubov-prez-januari-news_1420415.html", "text": "                 Очаква се Близнаците да имат сложни отношения с колеги и роднини. Възможно е да има кавги, разногласия по важни въпроси и в резултат на това проблеми в семейството и кариерата. В януари, Близнаците може да са обзети от голямата любов. За самотните представители на тази зодия, много вероятно е да срещнат спътника на живота си. , които ще получат нож в гърба през януари    Лъвовете чакат сериозни промени, а не фактът, че представителите на този зодиакален знак ще са готови за всичко ново. Астролозите прогнозират сериозни любовни тестове, изходът, от които ще се нареди по най-добрия начин и това ще балансира живота им. Има само доброто едно добро решение, което ще помогне на Лъвовете да поддържат своя съюз с избраника/цата на сърцето си. Всичко това ще стане, още в старта на януари 2020 г.         ", "date": "2020.01.03", "title": "4-те зодии с нова любов през януари"}
{"url": "https://www.actualno.com/america/iranskijat-vynshen-ministyr-obvini-sasht-v-terorizym-news_1420357.html", "text": "      Иранският външен министър Мохамад Джавад Зариф нарече убийството на началника на специалните части на Ислямския революционен гвардейски корпус генерал Касем Сюлеймани „акт на международен тероризъм“ и „глупава ескалация“, съобщи РИА Новости.      \"Американският акт на международен тероризъм, насочен към генерал Сюлеймани, най-ефективната сила, която се бори срещу ИДИЛ, Ал Нусра, Ал Кайда и други терористични организации, е изключително опасен и представлява глупава ескалация\", написа първият дипломат на Иран в Тwitter.   Той също така заяви, че САЩ са \"отговорни за всички последствия от престъпния си авантюризъм\". ", "date": "2020.01.03", "title": "Иранският външен министър обвини САЩ в тероризъм "}
{"url": "https://www.actualno.com/curious/3-te-zodii-koito-shte-poluchat-noj-v-gyrba-prez-januari-news_1420417.html", "text": "                     Поради липсата на морални граници и решителност Рибите често се сблъскват с проблеми в живота. Но дори добре отгледани и надарени Рибите, стават и жертва на предателство. Всичко се случва, в резултат на вроденото им състрадание и съпричастност към другите. Техният лесно отрицателен характер и естественото желание за високи идеали, често ги карат да пренебрегват напълно земни проблеми на близките им. Такива са свързани с техният личен интерес, алчност и завист. с нова любов през януари         Хората, родени под този знак, са монотонни и издържат на всякакви неприятности в живота. Въпреки това са мързеливи и егоистични. Те обичат да се оплакват, повече, отколкото им се случват несгоди и всички в обкръжението им го забелязват. Задържайки дълго негативът вътре в себе си, те го разсипват, което пораждат скандали в най-близкия им кръг. Регулярната невъзможност за действие и потъпкването на себе си, води до факта, че Телецът просто се хвърля като допълнителен товар, за да не ходи по водата. Развитият Телец се предава, поради факта, че винаги е лесна мишена за манипулация.  ", "date": "2020.01.03", "title": "3-те зодии, които ще получат нож в гърба през януари"}
{"url": "https://www.actualno.com/society/stolichna-obshtina-publikuva-kalkulator-za-novite-danyci-na-kolite-news_1420408.html", "text": "      По предложение на Столична община \"Информационно обслужване\" АД изработи електронен калкулатор, чрез който всеки собственик на моторно превозно средство в София може да изчисли какъв данък МПС ще дължи за 2019 г., съобщиха от Столичната община.      Новата формула, по която се формира данъкът за моторните превозни средства от 2019 г., включва годината на производство, мощността и екологичният стандарт на колата.   В калкулатора за регистрираните в София автомобили са заложени минималните коефициенти, приети от парламента с измененията на Закона за местните данъци и такси, които влизат в сила от 1 януари 2019 г.\r\nДанните за колата, които трябва да се нанесат в калкулатора, за да се изчисли нейният данък, са вписани в документите за автомобила – в малкия талон (за по-новите МПС) или в големия талон (за МПС, регистрирани по-отдавна):  • Под  индекс В е записана годината на първа регистрация, по която се изчислява възрастта на колата.\r\n• Индекс P.2 e за мощността на автомобила в киловати.   • Срещу индекс V.9 e записан екологичният стандарт на колата (от Евро 2 до Евро 6). При най-старите коли такъв екостандарт обикновено няма и срещу този индекс в документите на колата не пише нищо.    В момента калкулаторът може да бъде намерен на адрес:  https://cartax.uslugi.io/#София/СТОЛИЧНА\r\nТой ще бъде достъпен и на страницата на Столична община, след като се влезе в раздел „Справка за задължения и плащания“: https://szp.sofia.bg/OnlineReportWSClient/pages/login.jsf\r\nЧрез калкулатора всеки собственик може да се ориентира какви стойности на данък МПС се получават за автомобила му.   На две от снимките е посочено къде в документите на колата са записани трите компонента, от които се формира данъкът. На третата е самият калкулатор. ", "date": "2020.01.03", "title": "Столична община публикува калкулатор за новите данъци на колите "}
{"url": "https://www.actualno.com/health/zashto-boljat-gyrdite-predi-menstruacija-news_1420420.html", "text": "             Промените, които настъпват в гърдата се случват по време на месечния цикъл. Те са нормални и не е необходимо да се страхуват.\r\nВъзприемчивостта на гърдата при допир, нараства по време на овулация. Количеството на епител в каналите и лобовете на млечните жлези се покачва. В резултат, на това се покачва притока на кръв, гърдите набъбват и се увеличава обема им. В този период, повечето жени чувстват болезненост, уголемяване и подуване в бюста. Ако в тялото на една жена има всички хормони, без изключение и те функционират нормално, тогава промяна в гърдата по време на овулация е почти невидима.   Отговорът тук е ясен, това е в резултат как млечната жлеза се подготвя за бременност и за периода за образуването на мляко. Млякото, произвеждащо се в тъканта, става много по-голямо, което води до уголемяване на гърдите. Това е възможно, дори в малките етапи на бременността. Ако бременност не настъпи, тъканта се връща в началното си положение и след приключване на менструацията, всички неприятни усещания изчезват. Този процес се среща при жени в репродуктивна възраст - месечно, преди бременността. Такива периодични заболявания се наричат мастодиния. Не се счита за патология, за разлика от заболяване като мастопатия. Повечето болки са характерни седмица, преди менструацията и спират след нея.     В случай на баланс на прогестерон и естроген, болката отсъства. Ако този балансът е нарушен, тогава възниква болка. При силна болка, която може да започне, преди менструация или да бъде независима е необходимо да се намери първопричината за появата й. Причината може да е в проблеми от ендокринната система, гинекологията и т.н. За целта трябва да се потърси лекар, който да изследва яйчниците и хормоналния баланс.\r\nСпециалистите, които се занимават с такива изследвания се наричат: мамолог, ендокринолог и гинеколог. Състоянието на гърдата трябва да се следи всеки ден.\r\nСтатистиката сочи, че ракът на гърдата е на първо място по честота сред жените!\r\nВ резултат на тази причина всички видове промени, възникнали в гърдите, трябва да са причина за посещение при лекар.   Женската аудитория трябва да се подлага на специализирана методика за диагностика на млечните жлези (мамография). От време на време, ако се наблюдава болка, само според предписанието на лекаря, е необходимо да се правят тестове за хормони на щитовидната жлеза, пролактин и за отпадните продукти на раковите клетки или доброкачествените туморни клетки (туморни маркери). Необходимо е също ултразвуково изследване на тазовите органи и млечните жлези.\r\nАко всички тестове без изключение са нормални, тогава болезнените усещания, преди месечния цикъл са физиологичен неизбежен процес.  Необходимо е да се носят сутиени, без опори, които да притискат гърдите.\r\nПреди да менструацията, може да се приемат релаксиращи билки като мента и жълт кантарион.\r\nЗа да не си задавате въпроса „Защо болят гърдите?“ Трябва да водите здравословен начин на живот, да се движите активно, да правите редовен секс и да не забравяте за посещенията на лекар. Последното поне един път на шест месеца. Чувствителността на гърдите е често срещано оплакване. Жените, които са преживели менопаузата, рядко изпитват такива трудности.\r\nНеприятните усещания може да са хронични. Те се появяват, всеки месец или са постоянни, принуждаващи да се приемат лекарства за болка в продължение на седмици.\r\nЧесто болката в гърдите се появява по време на ПМС. Тогава млечните жлези набъбват, втвърдяват се, пречат на съня и създават множество неудобства. Тогава се появяват и мислите за евентуален рак. Най-чест провокатор за болка в гърдите е мастопатия. Такава може да се диагностицира само от мамолог. Когато е поставена правилна диагноза, не бива да се отлага и посещение при специалист.\r\nГърдата е най-хормонално зависимият орган. Всички промени в състоянието й, показват промени в хормоналната система през \"критичните дни\".\r\nМесечните аномалии в хормоналния фон, не са симптом на неизправност в организма. Такива се смятат за естествени, въпреки че могат да предизвикат мастопатия. Последната представлява доброкачествени промени в тъканите на млечната жлеза.\r\nКъм момента мастопатията се среща при 80% от жените. Възрастта, в която преобладава обхваща жени между 25 - 45 години. Характерните белези заболяването са: стягане в гърдите, придружено от болки. Болката в областта на бюста, може да се появи по време на раждането на дете. Бременността е споходена от преструктуриране в хормоналната система. Това, от своя страна, води до подобен страничен ефект. Кърменето също може да се приеме за болка в гърдите.\r\nДруго, провокиращо болка в майчините жлези е нередовният сексуален живот. Често жени, които правят рядко секс, страдат от болки в гърдите. Болката в областта на бюста може да бъде причинена от механични повреди. Удряне, стискане, постоянен натиск. Всякакви травми в тази област, могат да предизвикат болка. Ето, защо, трябва да се внимава и дори да се избягват резки движения. Най-често, нежността на женската гърдата, предизвиква паниката и мисъл за рак на гърдата. Често, това е преувеличение, провокирано от прекомерна чувствителност. Самостоятелното изследване и разпознаването на симптомите за заболявания като рак и мастопатия ще са от полза, да се запази спокойствие. Също така ще насърчат посещението при специалист.    Препоръчително е да правите оглед, пред огледало. Трябва да се обърне внимание на форма и размер на млечните жлези. Това дали има някакви промени;\r\nСъщо така е необходимо да се оцени състоянието на кожата и зърната. Ако кожата е набръчкана, има обрив, зърната са обърнати или подути, това може да е признак за неблагоприятни промени в организма.\r\nДокосването на гърдите е задължително. Това се прави с върховете на пръстите, като движението се извършва по посока на часовниковата стрелка. Опипва се както самата гърда, така и към подмишницата и зоната над и под ключицата. Палпацията започва с лявата жлеза.\r\nМастопатията, която много жени подценяват, че не е рак, може да бъде предвестник за посещение при лекаря.           ", "date": "2020.01.03", "title": "Защо болят гърдите преди менструация "}
{"url": "https://www.actualno.com/balkani/pyrvi-smyrten-sluchaj-ot-grip-v-hyrvatija-news_1420416.html", "text": "      Първи смъртен случай от грип беше съобщен в Хърватия, където има официално регистрирани 878 пациенти, повалени от тази болест, съобщиха медиите, позоваващи се на здравните власти.      В балканската страна очакват пикът на заболяванията от грип да бъде достигнат в края на този месец.   За смъртния случай съобщиха от клиниката за инфекциозни болести.\r\nИма информация за още четири смъртни случая, но здравните власти все още не са съобщили дали те са предизвикани от грип.  В загребската клиника за инфекциозни болести са настанени 20 пациенти със симптоми на грип. ", "date": "2020.01.03", "title": "Първи смъртен случай от грип в Хърватия "}
{"url": "https://www.actualno.com/asia/ubijstvoto-na-general-kasem-sulejmani-risk-ot-vojna-mejdu-iran-i-sasht-snimki-i-video-news_1420353.html", "text": "      Командирът на Революционната гвардия Касем Сюлеймани, който беше убит в петък при удар на САЩ, беше една от най-популярните фигури в Иран и смятан за смъртен противник на Америка и нейните съюзници, пише AFP.        Генерал Сюлеймани, който ръководеше Силите за контрол на външните операции \"Кудс\", стана известен през 2018 г., когато беше разкрито, че той има пряко участие в преговорите на най-високо ниво за формирането на правителството на Ирак.    Тогава това не беше изненада за човека, който от две десетилетия е в центъра на борбата за власт в региона.  Сюлеймани пристигаше и заминаваше от Багдад от тогава, а за последно е бил в иракската столица миналия месец, когато партиите в страната се опитваха да съставят ново правителство.    Докато винаги е бил в сянка, през последните години Сюлеймани се превърна в невероятна знаменитост в Иран, с огромен брой последователи в Instagram.\r\nТой стана популярен внезапно, когато беше избутан напред като публичната фигура около намесата на Иран в конфликта в Сирия от 2013 г., появявайки се в снимки, документални филми и дори участва в музикален видеоклип и анимационен филм.  В рядко интервю, излъчено по иранската държавна телевизия през октомври, той заяви, че е бил в Ливан по време на войната Израел-Хизбула през 2006 г. за да наблюдава конфликта.\r\nЗа своите фенове и врагове, Сюлеймани беше ключовият архитект на регионалното влияние на Иран, ръководейки борбата срещу джихадистките сили и разширявайки дипломатическата тежест на Иран в Ирак, Сирия и извън нея.   \"За близкоизточните шиити той е Джеймс Бонд, Ервин Ромел и Лейди Гага, превърнати в едно\", пише бившият анализатор на ЦРУ Кенет Полак в биографиите на 100-те най-влиятелни хора на 2017 г.  \"На Запад той е смятан за отговорен за износа на ислямската революция от Иран, за подкрепа на терористи, подриване на прозападните правителства и водене на външните войни на Иран\", добавя Полак.\r\nС икономически проблеми и протести в Иран, външния натиск от страна на САЩ, някои иранци дори призовават Сюлеймани да влезе във вътрешната политика. Макар да отхвърли слуховете, че един ден може да се кандидатира за президент, генералът изигра решаваща роля в политиката на съседа на Иран - Ирак.  Освен разговорите за съставяне на правителство, той беше основен елемент в притискането на иракските кюрди да се откажат от плановете си за независимост след недобре преценения референдум миналия септември.   Влиянието му има дълбоки корени, тъй като Сюлеймани вече ръководеше \"Кудс\", когато САЩ нахлуха в Афганистан през 2001 г.  \"Моите ирански събеседници в Афганистан поясниха, че докато информират външното министерство, в крайна сметка генерал Сюлеймани ще вземе решенията\", каза бившият американски посланик в Ирак Райън Крокер пред ВВС през 2013 г.\r\nНеговото твърдо, но тихо присъствие отговаря перфектно на иранската склонност за достойно смирение.\r\n\"Той седи там от другата страна на стаята, сам по много тих начин. Не говори, не коментира, просто седи и слуша. И така, разбира се, всички мислят само за него\", заяви старши иракски служител пред New Yorker.     Проучване, публикувано през 2018 г. от IranPoll и Университета в Мериленд - един от малкото, смятани за надеждни от анализаторите - установи, че Сюлеймани има рейтинг на популярност от 83%, като побеждава президента Хасан Рухани и външния министър Мохамад Джавад Зариф.\r\nЗападните лидери го разглеждат като централна фигура за връзките на Иран с нелегалните групировки, включително ливанската Хизбула и палестинската Хамас.  Част от неговите идеи беше и предложението да бъдат премахнати тежките социални различия на Иран по въпроси като стриктните правила за носенето на хиджаб.\r\n\"Ако постоянно използваме термини като \"лош хиджаб\" и \"добър хиджаб\", реформаторски или консервативни, тогава кой остава?\", каза Сoлеймани в реч, за да отбележи Световния ден на джамията през 2017 г.     \"Всички те са хора. Религиозни ли са всичките ви деца? Всички ли са еднакви? Не, но бащата ги обединява.\"\r\nПреди ролята си в борбата срещу Ислямска държава в Ирак Солеймани реорганизира почти разбитата армия на сирийския президент Башар Асад, която с руска помощ си върна контрола над голяма част от Сирия.  Много голяма е ролята на Сюлеймани и в съседен Ливан, в който той беше ключовият човек в подкрепата за Хизбула. В целия регион Сюлеймани е свързан тясно с ръководството на различни паравоенни организации на шиитските бойци.\r\nВъзходът на Сюлеймани започва по време на иранско-иракската война през 80-те години на 20 век. През 1998 г. той застава начело на бригадите \"Ал Кудс\".\r\nЗаради прякото му участие в редица конфликти в Близкия изток през последните две десетилетия Сюлеймани е смятан за ключов стратег на иранските операции в Ирак, Сирия, както и в региона като цяло, пише New York Times. Нещо повече, Сюлеймани е смятан за най-ефикасния оперативен военен в целия регион. ", "date": "2020.01.03", "title": "Убийството на генерал Касем Сюлеймани - риск от война между Иран и САЩ (СНИМКИ И ВИДЕО)"}
{"url": "https://www.actualno.com/society/remont-shte-ogranichava-dvijenieto-v-uchastyk-po-am-trakija-news_1420428.html", "text": "      От - 3 януари, до 6 януари, от 8 до 17 ч. движението от 156-ти км до 208-ми км на АМ \"Тракия\" в двете посоки ще се извършва в една лента поради ремонт на мантинела в средната разделителна ивица, съобщиха от Агенция „Пътна инфраструктура”.      Поетапно ще се ограничава трафикът в изпреварващата лента, а моторните превозни средства ще се пренасочват в активната.   Шофьорите е необходимо да се движат с повишено внимание и съобразена скорост, като спазват стриктно поставената сигнализация. ", "date": "2020.01.03", "title": "Ремонт ще ограничава движението в участък по АМ \"Тракия\" "}
{"url": "https://www.actualno.com/america/pytnicheski-samolet-kacna-avarijno-v-severna-karolina-news_1420346.html", "text": "      Пътнически самолет Airbus 320 кацна аварийно в Северна Каролина. На регионалното летище Ашевил в Северна Каролина са били мобилизирани специални екипи от няколко противопожарни служби, предаде БГНЕС.      Американските медии пишат, че полет на Allegiant по маршрута от Кълъмбъс в Охайо до Сарасота във Флорида е поискал разрешение за аварийно кацане е и е кацнал в Северна Каролина в около 17:00. местно време.   Засега причината за аварийното кацане остава неизвестна, съобщава телевизия Fox 28.\r\nНяма информация за пострадали хора.   ", "date": "2020.01.03", "title": "Пътнически самолет кацна аварийно в Северна Каролина "}
{"url": "https://www.actualno.com/crime/prokuraturata-poiska-otstranjavane-ot-dlyjnost-na-kmeta-na-nesebyr-news_1420407.html", "text": "      Специализираната прокуратура внесе в Специализирания наказателен съд искане за отстраняване от длъжност на кмета на община Несебър Николай Димитров, обвинен като ръководител на организирана престъпна група за престъпления срещу изборните права на гражданите, съобщиха от спецпрокуратурата.      На 23 декември 2019 г. Специализираният наказателен съд измени мярката за неотклонение на Димитров от „Задържане под стража“ в „Гаранция в пари“ в размер на 50 000 лева. Съдът определи, че не е налице опасност той да се укрие, отпаднала е и опасността да извърши ново престъпление, доколкото са събрани значителен обем доказателства по досъдебното производство.   На 27 декември 2019 г. определената на Николай Димитров парична гаранция бе внесена и от 2 януари 2020 г. той отново изпълнява функциите на кмет на община Несебър. Специализираната прокуратура поиска отстраняването му от длъжност до приключване на досъдебното производство, тъй като в качеството си на кмет той е основен работодател на голям брой фирми и лица в общината и разполага с възможности да повлияе на свидетели. ", "date": "2020.01.03", "title": "Прокуратурата поиска отстраняване от длъжност на кмета на Несебър "}
{"url": "https://www.actualno.com/society/prognoza-za-vremeto-3-januari-petyk-news_1420208.html", "text": "      Днес над страната ще има разкъсана облачност, до слънчево време, а валежи не се очакват. Температурите слабо ще се повишат.      Сутрешните температури ще бъдат между минус 4 и минус 1 градус, около минус 5 градуса в Западна България. Дневните температури ще бъдат между 3 и 7 градуса, за София около 3 градуса. В събота температурите още малко ще се повишат, ще бъде предимно слънчево, като валежи отново не се очакват. Максималните температури ще бъдат между 5 и 10 градуса, за София около 6 градуса, в някои райони на Северна и Южна – до 11-12 градуса, по Черноморието около 9 градуса.\r\nВ неделя ще се заоблачи и ще започнат валежи от сняг в много райони на страната. Температурите ще паднат с няколко градуса. Сутрешните ще бъдат между минус 1 и 1 градуса, а дневните от 2 до 5 градуса, по Черноморието около 6 градуса.\r\nВ понеделник валежите ще намалеят, но ще има слаби превалявания в западните райони на страната, в останалата част ще има разкъсана облачност. Сутрешните температури ще бъдат между минус 5 и 0 градуса, а дневните от 1 до 5 градуса, за София около 1 градус.   ", "date": "2020.01.03", "title": "Прогноза за времето - 3 януари (петък)"}
{"url": "https://www.actualno.com/society/pochina-dimityr-arnaudov-sekretar-na-prezidenta-po-vynshna-politika-news_1420470.html", "text": "      На 61-годишна възраст внезапно почина секретарят на президента по външна политика Димитър Арнаудов, съобщиха от прессекретариата на държавния глава.      Професионалният му път започва през 1986 г. в Министерството на външните работи, където заема различни постове в дипломатическата си кариера.\r\nБил е трети и първи секретар в посолството ни в Атина, Гърция, съветник и временно управляващ посолството ни в Дъблин, Ирландия.   В периода 2012 г. - 2017 г. е извънреден и пълномощен посланик на Република в Република Албания.  Президентът Румен Радев поднася искрените си съболезнования на семейството, близките и приятелите на Димитър Арнаудов.\r\n„Трудно е да повярваме, че един толкова деликатен, ерудиран човек и професионалист си тръгна от нас завинаги. Ще го запомним като любящ баща и съпруг, добър колега и приятел, отдаден на кариерата дипломат“, заявява държавният глава Румен Радев.\r\nПогребението ще бъде , 3 януари, петък, от 15.00 ч. в родния град на дипломата - Гоце Делчев.     ", "date": "2020.01.03", "title": "Почина Димитър Арнаудов – секретар на президента по външна политика "}
{"url": "https://www.actualno.com/crime/operacijata-e-prekratena-njama-shans-izcheznalite-bylgarski-morjaci-v-norvejko-more-da-sa-jivi-news_1420380.html", "text": "      Двама български моряци, част от екипажа на кораба „Стара планина“, в четвъртък. По време на редовен курс 9-метрова вълна ги отнесла зад борда.      Капитанът веднага подал сигнал до спасителния координационен център на Норвегия. Изпратени са хеликоптери, които са обходили морската територията. Вчера вечерта спасителната операция беше прекратена от Норвежката брегова охрана, защото е изтекъл срокът, в който има шанс двамата моряци да бъдат намерени живи. Семействата им са информирани.   Изпълнителният директор на Българския морски флот кап. Александър Калчев заяви в ефира на Нова телевизия, че той лично е разпоредил корабът да остане в района на инцидента до на обяд с надеждата евентуално да бъдат намерени телата на двамата ни сънародници. Капитанът каза още, че в момента на трагедията метеорологичните условия са били много тежки. Духал постоянен вятър със скорост 20-25 м/сек., имало вълни, високи 9-10 м, а температурата на водата била 5-6 градуса. Калчев каза още, че вълните били толкова големи, че забавяли движението на кораба до човешки ход.\r\n„Обичайно при такива условия не би трябвало да има хора на палубата. Защо двамата моряци са били там предстои да разберем. Възможно е да е имало сериозна причина за това. Възможно е и капитанът да не е могъл да смени курса. Тепърва ще събираме свидетелски показания”, заяви изпълнителният директор на БМФ.   ", "date": "2020.01.03", "title": "Операцията е прекратена: Няма шанс изчезналите български моряци в Норвежко море да са живи"}
