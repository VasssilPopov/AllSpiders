{"url": "https://www.actualno.com/crime/dvojno-ubijstvo-v-plovdiv-news_1409984.html", "text": "      Баща и син на 51 и 32 години са били застреляни днес в Пловдив от нападател, който е задържан на място с оръжието.      Инцидентът е станал в склад на ул. \"Борба\", една от пресечките на Брезовско шосе. По първоначални данни, убиецът е съдружник на по-младия от загиналите мъже.\r\nДосъдебното производство се води под надзора на Окръжна прокуратура- Пловдив. \r\nПо първоначални данни, между тримата е избухнал спор, тогава задържаният е извадил пистолет \"Макаров\" и е застрелял двамата. Нападателят няма криминално минало.   ", "date": "2019.11.26", "title": "Двойно убийство в Пловдив"}
{"url": "https://www.actualno.com/europe/evroparlamentyt-prie-rezolucija-za-pravata-na-decata-news_1409999.html", "text": "      Европейският парламент прие днес резолюция, призоваваща за борба с експлоатацията, принудителните бракове и сексуалното насилие над деца, предава БГНЕС.      Евродепутатите също призоваха , като подчертаха основния принос на децата в борбата срещу изменението на климата в света.   Резолюцията беше приета в чест на 30-годишнината от приемането на Конвенцията за правата на детето. Депутатите осъдиха всички форми на насилие и призоваха всички държави-членки на ЕС да работят по нови стратегии за премахване на сексуалното насилие и насилието над деца онлайн и извън мрежата.\r\nЕП призова държавите-членки на ЕС да подкрепят закони, които   Депутатите обещаха също така да се справят с проблемите, пред които са изправени децата без гражданство, както и борбата срещу дискриминацията на деца с увреждания, мигрантски произход и деца, чиито родители принадлежат към ЛГБТ общността, родителите, които са в затвора или принадлежат към групата от т. нар. „чуждестранни бойци“.\r\nРезолюцията призовава всички членове на ЕС да гарантират на децата правото на приобщаващо образование за половете и за сексуалността в съответствие с възрастта им.   В своята резолюция ЕП призова всички държави да ратифицират Конвенцията за правата на детето.     ", "date": "2019.11.26", "title": "Европарламентът прие резолюция за правата на децата "}
{"url": "https://www.actualno.com/analysis/ruska-medija-merkel-i-makron-se-dogovoriha-za-bydeshteto-na-evropa-news_1409909.html", "text": "      Германия и Франция отново са заедно и продължават да работят над реформирането на обединена Европа. Германските и френските чиновници са съставили „пътна карта“ от две страници за европейските реформи под название „Конференция за бъдещето на Европа“, която предвижда промени практически във всички сфери на дейността на Съюза. В случай на необходимост се предвижда дори внасянето на промени в Устава на Европейския съюз. Целта на реформите е блокът да стане „по-единен и суверенен“, пише руското списание „Експерт“ в материал, представен без редакторска намеса от Агенция\"Фокус\".      Пътната карта е изпратена из столиците на страните-членки, а в сряда тя трябва да бъде разгледана и обсъдена от посланиците на държавите. Европейските лидери ще разгледат предложенията на Германия и Франция на декемврийската среща на високо равнище в Брюксел.   Реформите ще имат два етапа. Първият стадий трябва да започне още през първите месеци на следващата година. Главната му цел е засилването „на демокрацията в дейността на ЕС“. На първо място става въпрос за засилване на демократизацията на изборите и процедурите за назначаване на еврочиновници на ключови постове в Европейската комисия (ЕК). Да припомним, че през тази година Брюксел се отказа от процедурата Spitzenkandidat (главни кандидати), според която висшите европейски чиновници се назначават от главните политически партии и страни. Европейските лидери, за всеобщо учудване, назначиха на висшия пост на изпълнителната власт в Еропа – на позицията председател на ЕК, бившия министър на отбраната на Германия Урсула фон дер Лайен.\r\nЗа отказ от Spitzenkandidaten най-енергично настояваше президентът на Франция Еманюел Макрон. Той призова да се проведат избори в ЕП по системата на транснационалните списъци, които биха избрали нещо от типа на общоконтинентална изборна борба. Но неговото предложение беше отвхърлено заради отсъствието на време за провеждането на такива големи изменения. Вместо това изборите на 751 евродепутати се проведоха по съществуващата система за избиране от 28-те национални държави. В плана Меркел-Макрон се предвижда завръщане към транснационалните списъци на изборите за главния законодателен орган на Европа.       Вторият, по-важен и конструктивен стадий от общоевропейските реформи на „Конференцията за бъдещето на Европа“ е фокусиран върху „политическите приоритети“. Смята се, че това ще продължи две години. Основно се планира той да бъде проведен по време на председателството на Европейския съвет на Германия и Франция, т.е. през втората половина на 2020 г. и първата половина на 2022 г. съответно.    Целта на проекта „Конференция за бъдещето на Европа“, в допълнение към основната задача - структурните реформи на Европейския съюз, е също да се преодолее напрежението във френско-германските отношения, което тревожи Брюксел и столиците на страните-членки на ЕС. До известна степен инициаторът на това напрежение беше Еманюел Макрон, голям почитател на неочакваните гръмки изявления и политически ходове. Това качество на младия френски лидер вече доста втръсна на Ангела Меркел, която наскоро престана да крие недоволството си от политиката на Франция.\r\nДалеч не всички останали европейски лидери са съгласни с инициативите на Еманюел Макрон, който ги обявява една след друга едва ли не от първия ден на поста президент на Петата република, т.е. вече две години и половина. Призивите на Макрон за засилване на федерализма и суверенитета на ЕС не се ползват с голяма подкрепа не само сред европейските лидери, но и сред избирателите. Макар че, от друга страна, колегите на френския лидер в Европейския съвет разбират несъвършенството на отделни общоевропейски закони и ноебходимостта те да бъдат преразгледани. Те разбират и това, че трябва да се отговори на многобройните предизвикателства пред ЕС: Брекзит, засилващият се национализъм и ултра-десен екстремизъм, влошаването на трансатлантическите отношения след избирането на президента на САЩ Доналд Тръмп и т.н.     ", "date": "2019.11.26", "title": "Руска медия: Меркел и Макрон се договориха за бъдещето на Европа"}
{"url": "https://www.actualno.com/asia/kitaj-veche-ima-naj-mnogo-diplomaticheski-misii-v-sveta-news_1410007.html", "text": "      Китай изпревари САЩ като страната с най-голяма дипломатическа мрежа в света, съобщава Lowy Institute.      Броят на китайските посолства, консулства, постоянни мисии и други представителства достигна 276. САЩ имат с три по-малко.\r\nФранция е на трета позиция с общо 267 мисии, а на четвърта позиция е Япония с 247 мисии. Русия е пета с 242. В десетката влизат още Турция, Германия, Бразилия, Испания и Италия. ", "date": "2019.11.26", "title": "Китай вече има най-много дипломатически мисии в света"}
{"url": "https://www.actualno.com/analysis/moje-li-chovek-da-kontrolira-tehnologiite-news_1409830.html", "text": "      \"Капитализмът е невероятно добър в това да ни кара да искаме неща, които изобщо не са ни необходими. За да постигнем високи продажби от продукцията,компаниите целенасочено ни правят зависими. За това какви последици има това разказва в интервю историкът Дейвид Кортрайт, който в продължение на 40 години се занимава с изследването на зависимостта, пише германското издание Die Welt.      Лимбичната система на мозъка ни помага да помним неща, които ни поощряват с положителни емоции. Това е имало много важно значение за нашето еволюционно развитие. Това е благоприятно за нашето оцеляване и размножаване. Но за съжаление по такъв начин ние се учим и на неща, които са вредни за нас и за обществото. Зависимостта е резултат от болезнения процес на обучение. Тази се използва за търговските интереси, които ни продават вещи, които не са полезни за нас и дори могат да бъдат много опасни.   Лимбичният капитализъм е моето обозначение на това как световната промишленост често с помощта на правителствата и престъпните организации поддържа прекомерното и зависимост. Те оформят продукцията така че да предизвика зависимост. Някога хазартните игри се ограничаваха до карти и зарове, но днес хората все повече играят на много добре обмислени и съблазнителни игрови автомати. Същото се отнася и за смартфоните.\r\nПреди 50,60 години никой не беше зависим от старомодния телефон, а днес хората в буквален смисъл държат в ръцете си игрови автомати, които непрекъснато поощряват мозъка с малки дози еуфория. приложенията и игрите се оформят по съответния начин, както и самото устройство, обяснява ученият.  Специалистът по етика Тристан Харис е казал: \"Мислиш, че контролираш технологията, но от другата страна на екрана има хиляди хора, които са по-умни от теб и те правят всичко, за да не отклониш поглед от екрана.\"\r\nНай-големият проблем днес е много изострената индустрия, по-точно индустрии. Те обменят идеи помежду си. Например, казиното смесва удоволствието и страстта, които всъщност нямат нищо общо с хазартните игри, но повишават вероятността от това, че хората ще играят повече. Например, в казината в Лас Вегас е разрешено да се пуши. Освен това хората са подтиквани да пият. В непрекъснатият достъп до голям брой развлечения и храна, често много тежка храна. В някои казина има начини да се излекуваш от махмурлука с помощта на кислород, за да започнеш отново, за да оставиш още повече пари в казиното.   В потребителското общество зависимостта е разпространена много повече, отколкото в доиндустриалното общество. Стоките са по-евтини и е по-лесно да се купят. По-лесно е да се употребяват анонимно. Някои считат, че днес има повече социални причини, способстващи за това хората да търсят спасение в продукцията, предизвикваща зависимост, например самотата. Освен това днес зависимостта е по-разнообразна. Днес има не само повече повече зависими, но и повече видове зависимости.    \"Когато преди 40 години започнах да изучавам тази тема, ставаше въпрос главно за наркотиците, алкохола и тютюна. Днес хората може да са зависими от игри, покупки или порнография. Анализирах данните от Световната здравна организация (СЗО) от 2014 година за причините за преждевременна смърт. По моя оценка на всеки убит или загинал във война се падат 30 души, починали от преждевременна смърт заради лоши навици. Към тях се отнасят всички - от зависимите от храна и пушене до невнимателно шофиране.\", допълва още историкът. \r\nПри употреба на алкохол, кокаин или храна в мозъка се повишава нивото на допамин. Но кокаинът или глътката алкохол на празен стомах предизвикват по-силна реакция, в сравнение с нов рекорд на компютърната игра. Възнагражденията, които хората получават от Twitter, или игрите на мобилния телефон са по-регулярни. Те са по-малко силни, но хората ги получават по-често.\r\n\"Представете си, че си купили кученце и искате да го дресирате. Има два начина - след няколко неуспешни опити вие може да го поощрите след продължителни промеждутъци от време с голямо парче месо. Или може да го поощрявате с малки парчета месо, когато направи нещо правилно. Как мислите, кой от методите е по-успешен? Според един от принципите в психологията по-честите, неголеми възнаграждения са по-ефективни от големите, получени след редица сложни задачи.\", обяснява Кортрайт.   Той припомня, че алкохолната промишленост поддържа изследвания в областта на алкохолизма. Индустрията на хазартните игри помага в изследванията на генетичните причини за натрапчивото желание за игра. Предимството за тях е във възможността да заявят: \"Ние признаваме, че има проблем. Ние разбираме, че някои хора се оказват в трудна ситуация заради нашата продукция, но не се притеснявайте. Ние финансираме изследвания, за да изясним какво не е наред с тези ненормални хора, с това малцинство. А останалите не трябва да се притесняват. Пийте спокойно и продължавайте да играете.\" Това е много добра PR-тактика\", подчертава Кортрайт. ", "date": "2019.11.26", "title": "Може ли човек да контролира технологиите?"}
{"url": "https://www.actualno.com/burgas/star-simvol-na-burgas-otvarja-vrati-otnovo-za-nikulden-snimki-news_1409972.html", "text": "      Посетителският център „Кулата на фаропазача” ще отвори врати специално за празника на Бургас – Никулден, 6 декември от 11 часа. На церемонията по откриването е поканен иконописецът Тодор Вачев, който е роден във фаропазачницата.      Охранителната кула на пристанище Бургас, известна като Кулата на фаропазача е построена при изграждането на пристанището. Тя се намира на мястото където е бил историческият вход на пристанище Бургас, след откриването му през 1903 година.   В Кулата са живеели фаропазачите, които са се грижили за светлините и изправността на бургаския пристанищен фар. За първи път той светва няколко години преди откриването на порта през 1899 година.\r\nПостройката е реконструирана през 2019 година със съдействието на „Пристанище Бургас” ЕАД. Мястото около нея е озеленено, поставени са пейки за отдих, монтирани са пана, които показват моменти свързани с първото съвременно българско пристанище в града.     В посетителския център има две малки зали. В едната могат да се видят снимки свързани с изграждането на порта и автентични сребърни стъклени плаки с негативи на снимки.Те са направени от художника Петко Задгорски и са дарени от сина му.\r\nНа втория етаж са изложени чертежи използвани при строителството на бургаското пристанище, автентичен кош за товари който са използвали докерите, котви на кораби, открити в бургаския залив.\r\nВходът за посетителския център ще бъде безплатен за всички които искат да се докоснат до този малко познат символ на града. ", "date": "2019.11.26", "title": "Стар символ на Бургас отваря врати отново за Никулден (СНИМКИ)"}
{"url": "https://www.actualno.com/europe/danija-iska-misijata-na-nato-za-obuchavane-na-irakskata-armija-news_1410019.html", "text": "      Правителството на Дания във вторник предложи да ръководи мисия на за обучение на иракските войски, като заяви, че е готово да изпрати 200 свои бойци в в края на следващата година.      Едногодишната на НАТО от около 500 войници, които съветват и обучават иракски войски, понастоящем се ръководи от Канада, чието време за управление приключва в края на 2020 -а.   „Казахме на НАТО, че можем да поемем ръководството“ на операцията, каза датският премиер Мете Фредериксен пред парламента във вторник.\r\n\"Правим това, защото това е важна задача, която трябва да бъде изпълнена в Ирак\", каза Фредериксен.  Небойната мисия се стреми да укрепи , , включително в области за медицинска помощ, поддръжка на бронирани превозни средства, противодействие на импровизирани взривни устройства и гражданско-военно планиране.\r\nДатският принос, който първо трябва да бъде одобрен с парламентарно гласуване, ще включва 13 войници, които ще контролират войските и около 70 войници за обучение на екипажи на хеликоптери.   Предложението ще бъде представено на среща на НАТО в Лондон в началото на декември, се казва в изявление на датското външно министерство.     ", "date": "2019.11.26", "title": "Дания иска мисията на НАТО за обучаване на иракската армия "}
{"url": "https://www.actualno.com/smolyan/novijat-kmet-na-chepelare-shte-se-opravim-samo-s-red-i-disciplina-news_1409993.html", "text": "              Проведохме много срещи с хората. Бяхме с целия екип. Не обещавахме гръмки неща, а само това, което реално може да изпълним. Убедихме хората, че ще работим само в интерес на общината и в техен интерес. Това и ще направим.   Известно ми беше, че имаме големи задължения, особено към „Титан“ – фирмата, която изпълнява сметосъбирането и сметоизвозването. Те са на стойност близо 1,8 млн. лв. Общите задължения надхвърлят 4,6 млн. лв. към фирми и организации, които имат договори с община Чепеларе. Около 6 млн. лв.     Да, така е, за съжаление. Бяхме запознати донякъде с проблемите. Сега, в процеса на работа излизат и нови разходи, но ние ще бъдем коректни с тях и се надявам, че ще съумеем да се разплатим с тези, които са си свършили работата.    Не, поне засега. Ще направим ревизия, ще направим съответните изводи и ще наложа строга финансова дисциплина. Ще спрем ненужните разходи – примерно, около 3 000 лева на месец са раздавани на разни пиар агенции. Ще се оправим само с ред и дисциплина. Естествено, започнахме да се разплащаме с фирмата, която зарежда детските градини. Имахме проблеми с училището „Васил Дечев“ още от първия ден. Все още няма акт 16. Проблемът е с газификацията. Фирмата не си е окомплектовала документите за инсталацията и довеждащия газопровод в едната сграда, затова децата учат в съседната, която по-рано беше учебна. Все още не. Това са неща, към които трябва да се подходи отговорно. Не съм от хората, които от втория ден ще започнат да уволняват или назначават. Чепеларе е малък град. Познаваме си капацитета – кой какво може да свърши. Естествено, че правейки новата структура, ще има промени, за да изпълняваме програмата, която сме заложили. Ще направим необходимото, за да работят спокойно служителите и да няма напрежение между тях. Всеки ще бъде оценен по достойнство. Естествено, ще оставим хората, които имат желание да работят. За мен желанието е водещо. Всеки, който има амбицията да работи, ще направим нужното да го квалифицираме, за да е полезен на общината и на себе си. С двама – Антоанета Аговска и Стоян Кузмов. Антоанета Аговска 18 години е работила в общината. Тя ръководеше отдела за европроектите, има голям опит и доказани качества. Стоян Кузмов е бил заместник-директор на горското стопанство в Хвойна – също много амбициозно младо момче. В предишния мандат беше и общински съветник. Разчитам много и на двамата, за да вървят нещата в добра посока. Това значи едно спокойствие в града. Това значи сформиране на по-широка коалиция, за да реализираме визията за града ни и всичко, което предложим в тази насока, да среща одобрението на Общинския съвет. Както се казва, да гледаме в една посока със съветниците. А не ние да предлагаме някакви идеи, а те да спират работата. Опитът от работата с предишния ОбС показа, че когато се работи на инат, не се случват нещата. Когато нямаш доверието на общинските съветници и те се съмняват в това, което предлагаш, е много трудно. Непрекъснато бяхме в някакви скандали. Непрекъснато някой се доказваше, а от това полза няма. Аз смятам, че когато има проблеми, те трябва да се изговарят и да се търсят адекватни решения. Все пак ние сме тук, за да правим града по-добро място за живеене. Да се погрижим за инфраструктурата, децата, образованието, спорта, културата, за всичко, което дава имидж на града. На първо място са ми децата и образованието, инфраструктурата и туризма. Това са нещата, които вървят заедно, туризма без добра инфраструктура не се получава. Искам човек още от табелата на Чепеларе да има усещането, че влиза в добро място. Туризмът не е само добрият хотел и добрият ресторант. Той е функция на много показатели. Чепеларе повечето туристи го посещават през зимата, но и през лятото идват немалко спортисти и туристи. Надморската височина ни дава предимство да работим с определена категория хора и естествено, ние им създаваме условия. За спортистите. Те идват в Чепеларе заради въздуха и условията, които предлагаме. Националните отбори по баскетбол идват ежегодно, започнаха да идват и волейболисти. Подобрявайки спортните съоръжения, ще докараме категория спортисти до 18-19 години – възраст, в която се формират качествата. Надморска височина от 1100 метра е най-доброто условие за подготовка до тази възраст. Миналата година от 15 юли до 9 септември залата ни беше заета ежедневно. Чепеларе е предпочитано място за подготовка на баскетболисти и волейболисти. Да, Белмекен е друго ниво. Там е за висококвалифицирани спортисти, но средната височина е предпочитана за развиващите се. Организмът може да се натоварва повече и по-лесно да се възстановява. На 2000 метра тренировката е една, там трябва да отиде спортист, подготвен за такава надморска височина. А ние, на средната надморска височина, можем да обхванем по-голяма възрастова категория. Да, естествено. Първата среща, която проведох, беше с г-жа Цветелина Бориславова. Тя има изключителната амбиция да развие и Чепеларе като зимен курорт. Говорихме за бъдещите й проекти, за свързването на двата курорта. На нея можем да й бъдем само благодарни за това, което прави за региона, защото тя действително прави много. Свързвайки Пампорово с Чепеларе, отиваме вече на друго ниво като обслужване, предлагане, разнообразие на писти. Не е все едно да се качиш на Чепеларе и да отидеш към Смолян с лифтове. Ски пистите ще минат над 70-80 км, което е важно за туристите. Идвайки тук, да карат на Чала, след това могат да отидат на Пампорово, на Смолянските езера. Планината има доста голям потенциал за развитие. Това действително е сериозен проблем. След двете неуспешни процедури ще отидем на пряко договаряне. Разговарял съм с местни фирми, които работят в гората лятото. Те имат необходимата техника, ще си дооборудват тракторите за снегопочистване. Така ще можем да ползваме местния потенциал и като техника, и като хора. Във всеки квартал ще наемем човек с машина и като падне снега, да си почисти улиците по-бързо. А така и повече хора ще бъдат ангажирани. Вътрешната мрежа в града е 27 км. Да направим сравнение обаче. В Пампорово вътрешната мрежа е 7,7 км. Миналата година за снегопочистване там са похарчени 105 хиляди лева, а в Чепеларе за 27 км са заложени 142 000 лева за три години. Крайно несъразмерно! Обсъждали сме го с адвокатите да намерим възможно най-добрия законосъобразен вариант. Хората не ги интересува какви процедури провеждаме, за тях е важно улиците да се почистват. Ако обявим нова процедура, ще минат минимум два месеца. Не дай си, Боже, някой да обжалва и зимата ще свърши. По мое нареждане комисия от експерти направи проучване и изчисление за града. Реалната цена е около 105 000 лева на година за снегопочистване. Там си има избрани фирми с договори, които приключват следващата година. На Пампорово е фирма „Анисто“, в Павелско, Богутево, Зорница и Лилеково – „Ронирос“, за Хвойна, Малево и Орехово - „Данрос“. В Проглед проблемът е, че местната фирма отказва да се занимава. А за мен най-добре е местен човек да поеме тази дейност, защото може да реагира най-бързо. Ще търсим вариант, няма да оставим хората да бедстват. Договорът с „Титан“ изтича догодина, а желанията и възможностите са две различни неща. Ще проучим дали може ние да си направим общинско предприятие, но едва ли ще е още в началото, защото трябват пари за съдове, техника и т.н. Смятам, че ще реагираме адекватно на ситуацията. Възможно е да обявим нова процедура и ще очакваме сериозна конкуренция, защото тя води до качествена услуга. ", "date": "2019.11.26", "title": "Новият кмет на Чепеларе: Ще се оправим само с ред и дисциплина"}
{"url": "https://www.actualno.com/plovdiv/lauta-armi-za-nas-hristo-botev-e-svetinja-tova-e-provokacija-snimka-news_1410011.html", "text": "      Една от фракциите на привържениците на Локомотив Пловдив – Арми, категорично се разграничи от вандалския акт срещу лика на Христо Ботев. Припомняме ви, че в рамките на месец графитите на поета-революционер и други герои на Коматевския възел на три пъти беше замазан с червена боя.      „Във връзка с поредния вандалски акт, свързан с лика на Христо Ботев, ние от Лаута Арми категорично заявяваме, че нямаме нищо общо с тази гнусна постъпка вероятно дело на наскоро появилите се в града ни антифашистки леви организации, стремящи се по всякакъв начин да очернят футболните фенове. Лаута Арми и останалите фенове на Локомотив Пловдив винаги сме държали на българското и защитавали българщината. В почти всяка наша хореография присъстват български мотиви“, се казва в позицията на феновете на Локо.    „ Самите ние искахме да оправим вандалския акт на Коматевския прелез и сме сигурни, че истинските фенове на футбола знаят, че това е чиста проба провокация. В тази връзка се надяваме, че извършителите ще бъдат заловени и наказани подобаващо“, завършват декларациите си от Лаута Арми.   Дългият над 200 метра графит се появи на Коматевския възел през 2015-та година. Той бе изработен от членове на една от фенските фракции на Ботев – „Лудата банда“, по повод 10-годишният им юбилей. От едната страна бе изрисуван ликът на Ботев, а до него, на фона на националния трибагреник - заветните думи от безсмъртният стих от \"Хаджи Димитър\" - \"Тоз, който падне в бой за свобода, той не умира\".\r\nНа отсрещната стена пък бяха изобразени някои от най-големите герои на България на фона на знамето „Свобода или смърт“ и призивът: „Помни историята, почитай Родината!“. След две от посегателствата представители на „Лудата банда“ възстановиха лика на Христо Ботев, но преди дни той отново осъмна замазан с червена боя.    ", "date": "2019.11.26", "title": "Лаута Арми: За нас Христо Ботев е светиня, това е провокация! (СНИМКА)"}
{"url": "https://www.actualno.com/asia/kola-bomba-ubi-17-dushi-v-kontroliran-ot-turcija-rajon-v-sirija-news_1410017.html", "text": "      Кола-бомба уби  най-малко 17 души и рани още 20 души в контролирания от Турция регион в във вторник, съобщи министерството на отбраната на Турция.      Атаката е извършена в селището Тал Халаф западно от град Рас ал Айн, който сега е след започването на офанзивата през октомври.   Анкара обвини за атаката кюрдските Отреди за защита на населението (ОЗН), които според Турция са сирийско разклонение на забранената Кюрдска работническа партия (ПКК), която води бунт срещу Турция от 1984 година.\r\n\"Терористичната група ПКК/ОЗН продължава своите бомбени атаки с автомобили, насочени срещу цивилни. Убийците на деца този път взривиха кола- бомба в село Тал Халаф западно от Рас ал Айн, при което загинаха 17 души и бяха ранени повече от 20\", заяви министерството на отбраната в Twitter.  Базираният във Великобритания Наблюдател за човешки права в Сирия потвърди атаката, но даде по-нисък брой на жертвите, казвайки, че 11 души - включително поне трима цивилни - са били убити. Но  в информацията се допълва, че поради тежките наранявания на някои от засегнатите. ", "date": "2019.11.26", "title": "Кола-бомба уби 17 души в контролиран от Турция район в Сирия "}
{"url": "https://www.actualno.com/plovdiv/myjyt-zastreljal-dvama-svoi-rodnini-v-plovdiv-sam-se-obadil-v-policijata-s-priznanie-news_1410013.html", "text": "       Неуредени финансови отношения най-вероятно са в основата на днес. Убитите Васил Ботев /51 г./ и Христо Ботев /31 г./ - баща и син - са загинали, след като 45-годишният Йордан, племенник на по-възрастния и братовчед на по-младата жертва, е изстрелял 6 патрона в тях.      Подробности за тежкия инцидент бяха изнесени тази вечер на брифинг на директора на ОД на МВР ст. комисар Йордан Рогачев и окръжния прокурор Румен Попов, съобщава кореспондентът на Actualno.com от Пловдив.    Роднините имали общ бизнес, свързан с кафе автомати. Извършителят и по-младият от мъжете са били съдружници. Мястото, където е станало убийството, е в цех за рециклиране на кафе автомати, а помещението е собственост на убитите. Най-вероятно е възникнал спор, който е ескалирал в насилие. Пистолетът, с който е стрелял заподозреният за тежкото двойно убийство, е законно притежаван \"Макаров\". На практика, той е изпразнил в роднините си цял пълнител. Сам подава сигнал до полицията около 16 ч., като казва, че е застрелял двама мъже. На място веднага пристигат полицейски служители от Трето РПУ в Пловдив. Извършителят е с чисто криминално минало, докато и двете жертви имат отдавнашни криминални прояви. Извършват се следствени действия под надзора на Окръжна прокуратура-Пловдив.   ", "date": "2019.11.26", "title": "Мъжът, застрелял двама свои роднини в Пловдив, сам се обадил в полицията с признание"}
{"url": "https://www.actualno.com/society/novinite-naj-vajnoto-ot-denja-26-noemvri-news_1410009.html", "text": "      Редакционният екип на ви представя най-важните новини за изминалия ден, 26 ноември.       Броят на жертвите на земетресението в Албания достигна до 14 души, а пострадалите са над 600, някои от които – тежко, съобщава електронното издание на гръцкия вестник Kathimerini. Продължават усилията на спасителите за откриване на оцелели под развалините. Екипите използват багери, за да освободят хванатите под капана на срутилите се жилищни сгради след земетресението, което удари страната в ранните часове на деня с магнитуд от 6,4 по скалата на Рихтер. Земетресението с магнитуд 6,4 беше усетено в южната част на Балканите и бе последвано от множество вторични трусове. Близо до столицата на Босна и Херцеговина Сараево също бе регистриран трус с магнитуд от 5,4 по скалата на Рихтер. Няма обаче съобщения за жертви или пострадали, а само за малки материални щети.   С аргумент, че няма да наруши Конституцията, президентът Румен Радев съобщи, че утвърждава Иван Гешев за следващ главен прокурор на България. Радев започна с думите, че е върнал избора на Иван Гешев с аргумент, че не трябва изборът на главен прокурор да всява съмнение в обществото. С повторния си избор, ВСС не се вслушал в този аргумент, уточни президентът. Веднага обаче посочи, че \"няма да допусне президентът няма да наруши Конституцията\" и че в България следва да има спазване на законите. \"Няма как обаче да се вслушам в призивите за нарушаване на Конституцията, защото върховенството на закона е фундаментът на демокрацията. България ще просперира, когато започнем да уважаваме и спазваме законите. Затова няма да допусна точно президентът да наруши Конституцията, чието спазване винаги съм отстоявал\", са точните думи на държавния глава. След като Европейската комисия (ЕК) определи заменките, извършени в периода от 1 януари 2007 г., до налагането на мораториум в края на януари 2009 г., за неправомерна държавна помощ, български фирми ще трябва да връщат общо над 80 млн. лв. Компаниите, от които ще се търсят пари, са и придобили апетитни имоти по Северното Черноморие чрез замяна на парцели във вътрешността на страната, предаде кореспондентът на      В предложенията на Министерствата на образованието и на траспорта за промени в часовете за обучение на шофьорите ясно прозира корупционна схема, категорични са автоинструкторите. Зад чиновническото решение да се увеличат часовете по практика от 31 на 42 и да паднат тези за теория на 14, автоинструкторите видяха скрит мотив за вдигане на цените на шофьорските курсовете, а в обвързването на новите учебни програми с GPS система за контрол, за която да се плащат такси на частна фирма - бизнес схема, узаконяваща корупцията. Най-много пътнотранспортни произшествия в страната настъпват в часовия пояс между 16 и 20 часа. Това посочи Малина Крумова, председател на Държавна агенция „Безопасност на движението по пътищата“ по време на откриването на Годишните награди за принос в пътната безопасност. Събитието се организира от Българска браншова асоциация „Пътна безопасност“, а в него участие взеха и заместник-министърът на транспорта, информационните технологии и съобщенията Ангел Попов, заместник-министърът на регионалното развитие и благоустройството Валентин Йовев и др.    Полицията влезе в Българския футболен съюз (БФС). Акцията на МВР идва след разследване на bTV за това как БФС е харчил пари за развитие на детския футбол. Случилото се идва и часове преди официално обявената пресконференция. Преди дни от МВР заявиха, че от няколко месеца разследват футболната централа за икономически престъпления. Става ясно, че случаят е поет от специализираната прокуратура. \"БДЖ превозва над 21 милиона души годишно и инциденти като този, за щастие, се броят на пръсти. Това е вторият за тази година.\" Това каза в интервю за bTV Григори Григоров, председател на Съвета на директорите на \"Холдинг БДЖ\" във връзка с инцидента, при който момиче бе намушкано с нож. По думите на Григоров БДЖ е в ежедневна координация с жандармерията и полицията относно наблюдението на някои рискови влакове, които са около 80. Апелативният съд в Бургас издаде заповед, с която допусна обезпечение по бъдещ иск на КПКОНПИ за отнемане в полза на държавата на незаконно придобито имущество от Николай, Евгения и Мария Баневи на стойност 141 820 225,19 лева, съобщиха от Спецпрокуратурата. Съгласно съобщението, съдът е запорирал поименни акции и дружествени дялове от капитала на търговски дружества на Баневи, на движими вещи, иззети от Специализираната прокуратура (златни кюлчета и накити, часовници, монети и др.), на средства в банкови сметки, както и на моторна яхта. Няколко варианта се обсъждат за бързо решаване на водната криза в Перник. Това обяви областният управител Ирена Соколова след експертна работна среща в Министерството на регионалното развитие и благоустройството. \"Вариантите са свързани с използването на подземните води акумулирани и транспортирани естествено в карстовия район, част от водосбора на язовир Студена, както и захранването им с допълнителни големи външни водоизточници. Това може да стане много бързо. Допълнително е възможно да се добави и вода от Владайския канал\", обясни Соколова. ", "date": "2019.11.26", "title": "Новините: Най-важното от деня, 26 ноември "}
{"url": "https://www.actualno.com/america/pokaniha-trymp-na-izslushvaneto-po-impijchmynt-news_1410055.html", "text": "      Камарата на представителите покани президента на САЩ Доналд Тръмп да присъства , се казва в писмо до президента от ръководителя на Комисията Джеролд Надлер.      По-рано Тръмп не изключи, че като част от разследването за импийчмънт.   \"Ако искате да присъствате на изслушването, моля, информирайте комисията възможно най-скоро, но не по-късно от 6 (часа) на 1 декември 2019 г.\", пише Надлер до Тръмп в писмо, публикувано от комисията. Той също така поиска от Тръмп да реши дотогава за адвоката, който ще представлява президента в комисията.\r\n\"Припомням ви, че участието на президента и неговия адвокат в миналото не беше описано от комисията като право, а като привилегия и знак на любезност от страна на Конгреса\", добави Надлер.  \"Въпреки че ви каним на тези изслушвания, ви напомняме, че ако продължите да отказвате да ни предоставяте свидетели и документи ... тогава председателят има право да предприеме подходящи мерки\", заключи ръководителят на комисията.\r\nИзслушването, наречено \"Конституционни основания за импийчмънт на президента\" е насрочено за 4 декември, съобщиха от комисията.    ", "date": "2019.11.26", "title": "Поканиха Тръмп на изслушването по импийчмънт "}
{"url": "https://www.actualno.com/europe/es-pritesnen-za-sydebnata-reforma-v-ukrajna-news_1409983.html", "text": "      Европейският съюз е обезпокоен от провеждането на съдебната реформа в Украйна, заяви посланикът на ЕС в Киев Матти Маасикас.      На 16 октомври парламентът на Украйна прие закон, с който се внасят промени в дейността на органите на съдебната власт.   Документът предвижда съкращаване на състава на Върховния съд от 200 на 100 съдии, създаването на комисия за почтеност и етика, както и промяна на начина на сформиране на Висшата квалификационна комисия на съдиите.\r\nПосланиците на няколко европейски държави изразиха загриженост във връзка с приетия закон.  „Основният въпрос за нас е цялостното реформиране на Украйна. Ние работим в тясно сътрудничество с украинските власти по въпроси, свързани с електроенергията, енергетиката като цяло и други.\r\nНо съществува област, към която ние имаме опасения и това е реформата на съдебната система”, заяви Маасикас  пред медиите, цитирани от РИА Новости.   Европейският съюз е притеснен от съкращаването броя на съдиите във Върховния съд, което се провежда в рамките на тази реформа.    За Евросъюза няма съмнения, че съдебната система на Украйна трябва да се реформира, но тя не трябва да започва от Върховния съд. ", "date": "2019.11.26", "title": "ЕС притеснен за съдебната реформа в Украйна "}
{"url": "https://www.actualno.com/starazagora/njama-da-kasirat-kmetskite-izbori-i-v-gurkovo-reshi-sydyt-news_1410015.html", "text": "      След извършената проверка и повторното преброяване на , Административен съд-Стара Загора, реши, че при установяването и отчитането на резултатите от гласуването на секционните избирателни комисии (СИК) в . Това става ясно от информация на пресцентъра на съда. Няма нарушения и при установяването и обявяването на изборния резултат от Общинската избирателна комисия (ОИК).      Невярното отчитане на действителните гласове за избрания за кмет на втори тур Мариан Цонев от ДПС не променя резултатите. Дори при правилното им отчитане кандидатът на движението получава със от жалбоподателя - кандидатът на ГЕРБ Иван Иванов. С това , с което при разлика от 16 гласа за кмет беше обявен Цонев. Делото бе образувано по жалба на Иванов, а след първото заседание по него - девет, в общината за втория тур на изборите. Основанието - три сигнала за неправилно определяне на действителните гласове в СИК. То се извърши в помещение в общината и на него присъстваха страните по делото.   Във второто заседание назначените , според които 65 бюлетини, приети от секционните комисии за действителни, трябва да се отчетат като недействителни заради липсата на два печата на тях. 32 от бюлетините бяха за Иванов, а 33 - за Цонев. Така разликата в броя на действителните бюлетини , но пак в полза на Мариан Цонев - 1297 гласа, докато за Иван Иванов са 1280.\r\nВсе пак, защитата на жалбоподателя настоя за спиране на решението на ОИК заради съществени разминавания между отчетените резултати и резултата от повторното преброяване, с което се доказвало, че . Днешното решение на Административен съд-Стара Загора, може да се обжалва в 7-дневен срок от съобщаването му на страните, с касационна жалба пред Върховния административен съд.   ", "date": "2019.11.26", "title": "Няма да касират кметските избори и в Гурково, реши съдът"}
{"url": "https://www.actualno.com/europe/rusija-pokaza-na-sasht-hiperzvukovata-si-raketa-avangard-news_1410042.html", "text": "      На американски инспектори е бил показан ракетният комплекс „Авангард“, гласи изявление на руското министерство на отбраната. Това е станало в периода 24-26 ноември в рамките на осъщестявяването на договора СТАРТ-3, уточнява БГНЕС.      От руското военно ведомство уточняват, че комплексът ще влезе на бойно дежурство през декември.   Русия е единствената държава, която официално е съобщила, че притежава . „Авангард“ може да се движи в плътните слоеве на атмосферата със скорост до 20 пъти скоростта на звука.\r\nКогато се придвижва към цел, ракетата извършва така нареченото дълбоко маневриране - и странично, на няколко хиляди километра, и на височина. Това я прави абсолютно неуязвима за всяка система за ПВО и ПРО т.е. така наречения ракетен щит, според Русия.  Договорът за съкращаване на стратегическите настъпателни оръжия (СТАРТ-3), подписан през 2010 г., остава единственото настоящо споразумение между Русия и САЩ за ограничаване на военната мощ.\r\nСпоразумението изтича през февруари 2021 г. и засега  Вашингтон не е обявил дали възнамерява да го удължи. Доналд Тръмп говори за желанието да изработи ново тристранно ядрено споразумение между Русия, Китай и САЩ. В Пекин тази идея беше отхвърлена.         ", "date": "2019.11.26", "title": "Русия показа на САЩ хиперзвуковата си ракета \"Авангард\" "}
{"url": "https://www.actualno.com/sofia/nov-metod-za-izchislenie-na-taksa-smet-v-sofija-se-chaka-dogodina-news_1410044.html", "text": "      Как да се измерва колко точно боклук изхвърля всяко домакинство в София - отговорът на този въпрос трябва да е ясен напролет. Тогава ще са готови данните от анализ, по който Столичната община работи с Европейската инвестиционна банка, пише в. \" \".      \"Това е стъпка към промяна на методологията за изчисляване на такса смет. Ще получим препоръки с различни възможности как да измерваме кой колко отпадък изхвърля според спецификата на всеки от 24-те района в София. Ако в центъра сградите са по-малки и може контейнерите да се приберат вътре например, то в “Надежда” при 10-етажен блок подходът трябва да е друг”, обясни зам.-кметът по екология Йоана Христова пред съветниците от комисията по финанси.    ", "date": "2019.11.26", "title": "Нов метод за изчисление на такса смет в София се чака догодина"}
{"url": "https://www.actualno.com/books/tova-e-niderlandija-ili-zashto-laletata-sa-razlichni-news_1409929.html", "text": "      Защо нидерландците са такива каквито са? Какво е \"оранжева треска\"? Защо те са най-високите хора в света и имат най-пищния карнавал извън Бразилия? Как една от най-малките държави е толкова значима и завладяваща?      След случайна среща Бен Коутс оставя живота си в Лондон и се мести в Нидерландия. Там научава езика, работи за местна фирма и се жени за нидерландка. Авторът успява да разкрие на читателите сърцето на страната, като излиза извън обичайните туристически атракции и клишета. От любовта към млечните продукти и бирата, през отношението към природата и известната нидерландска толерантност до това как успяват да са по-богати от почти всички останали, въпреки че работят далеч по-малко.   Пътепис, история и личен разказ за една непрестанно променяща се страна.\r\nБен Коутс е роден в Англия. Работил е като политически съветник и журналист. В момента живее в къща в провинция в Нидерландия заедно със семейството си. Книгата \"Това е Нидерландия или защо лалетата са различни\" е разказ за един англичанин, който се превръща в нидерландец и това му харесва.   ", "date": "2019.11.26", "title": "Това е Нидерландия или защо лалетата са различни"}
{"url": "https://www.actualno.com/america/amerikanskijat-dyrjaven-sekretar-nedovolstva-zaradi-s-400-v-turcija-news_1410047.html", "text": "      Турция, която провежда тестове с руската отбранителна система C-400, предизвиква \"загриженост\", заяви американският държавен секретар Майк Помпео във вторник, но добави, че преговорите между Вашингтон и Анкара за разрешаване на проблема все още са в ход.      Изказвайки се на пресконференция, Помпео заяви, че Съединените щати са дали ясно на Турция да разбере, че Вашингтон иска да види Анкара да се отдалечи от пълната експлоатация на системата за ПВО С-400.   \"Да, това предизвиква загриженост\", каза Помпео, когато беше попитан за съобщенията, че турски военни самолети F-16 прелитат над столицата на страната Анкара в понеделник, за да тестват новата  руска ракетна система С-400.\r\n\"Надяваме се. Все още говорим с турците, все още се опитваме да намерим пътя пътя си по този въпрос\", каза той във връзка с натиска на САЩ върху Турция да се откаже от руските ракети.  Забележките на Помпео дойдоха след среща между президента на Турция Реджеп Тайип Ердоган и президента на САЩ Доналд Тръмп във Вашингтон, където и двамата лидери проведоха разговори за преодоляване на нарастващите различия между съюзниците в НАТО, като се започне от заплахите за санкции заради закупуването от Турция на С-400 до политиката в Сирия. ", "date": "2019.11.26", "title": "Американският държавен секретар недоволства заради С-400 в Турция"}
{"url": "https://www.actualno.com/europe/jertvite-na-zemetresenieto-v-albanija-veche-sa-20-news_1410051.html", "text": "      Броят на се увеличи до 20 души, съобщават албанските медии, като се позовават на данни на Министерството на отбраната в Тирана,предава БГНЕС.       беше регистрирано във вторник близо до столицата на Албания, Тирана. Според сеизмолозите, то е било последвано от серия вторични трусове с магнитуд по-голям от 5 по Рихтер. Президентът Илир Мета посети ранените в централната болница в Тирана и нарече ситуацията драматична. Според последните данни, 18 души се водят за безследно изчезнали.   \"Силното земетресение във вторник доведе до смъртта на 20 души, потвърди Министерството на отбраната. Междувременно от руините бяха спасени 42 души. Спасителната операция продължава в Дуръс и град Туман\", се казва в публикацията.\r\nВлиятелният албански канал Top shannel съобщи, че по неофициални данни,загиналите са 21.  Според албанския премиер Еди Рама Сърбия, Черна гора и се Косово ще участват в издирването на затрупани и бедстващи хора. ", "date": "2019.11.26", "title": "Жертвите на земетресението в Албания вече са 20"}
{"url": "https://www.actualno.com/starazagora/premestvat-jivushti-zaradi-incident-s-bojler-v-obshtinsko-jilishte-v-stara-zagora-news_1410045.html", "text": "      Живеещите във вход на блок 63 в старозагорския квартал „Три чучура - север“ ще бъдат изведени от жилищата си след инцидент с бойлер , за щастие без пострадали. Тази вечер част от хората от входа се срещнаха със заместник-кметовете Йордан Николов и Красимира Чахова, защото електроуредът е бил в общинско жилище.      Николов информира, че след инцидента е сформирана комисия, която е констатирала, че е необходимо хората от входа да се изведат. \"Подготвени сме, за да бъдем максимално полезни на всички вас. Очакваме окончателното становище от конструкторите, за да разберем какви дейности ще бъдат предприети и какви ще бъдат сроковете за реконструкция “, уточни той.   Вече е стартирана процедура от община Стара Загора за щателно обследване от експерти , които ще докладват за състоянието на блока след взрива на бойлера в кратки срокове. В петък ще пристигне екип специалисти от София които ще извършат огледа. \r\n„ Носещата шайба е унищожена, а това сериозно компрометира секцията на блока . Необходимо е живущите да не бъдат в апартаментите докато тече ремонта. Тези, намиращи се  под и над злополучното жилище, съответно 1-ви и 3-ти етаж - са видимо сериозно засегнати, но за да бъде напълно безопасно е важно да се обследва целият вход“, подчерта по време на срещата началникът на отдел „Контрол по строителството“ инж. Ангел Стоманярски.  Община Стара Загора има готовност да предостави свободни общински жилища на наемателите , които нямат при кого да отседнат по време на ремонтите, и да предложи алтернативни решения за собствениците на апартаменти във входа с квартири от специализирани агенции, стана ясно от думите на заместник-кмета Красимира Чахова. \r\nНа извънредно събрание етажната собственост ще направи подробен списък с имената и телефоните на живущите в 16-те апартамента. В кратки срокове те трябва да вземат важни документи и покъщнина от жилищата си. С денонощна охрана ще се ограничи достъпът до сградата.    В срещата взеха участие и представители на Камарата на инженерите, които също споделиха становището си за необходимостта от преместването на живущите в секцията. На нея присъстваха и Валери Иванов, началник на отдел „Опазване на обществения ред и управление при кризи“ и Маргарита Ганева, ръководител на звено „Жилищен фонд“ в общинската администрация.     ", "date": "2019.11.26", "title": "Преместват живущи заради инцидент с бойлер в общинско жилище в Стара Загора "}
{"url": "https://www.actualno.com/books/sreshta-pod-zvezdite-news_1409936.html", "text": "      Доставката на две брачни халки до градче в шведската част на Лапландия е лесна задача за Халей. А успехът ще ѝ гарантира повишение. Нелепа ситуация с размяна на багаж обаче заплашва да провали не само нейния план, а и сватбата на клиентите ѝ.      Единственият начин да я спаси е да приеме налудничевото предложение на интригуващия и загадъчен Бьорн и да се впусне в щуро приключение в магическата зимна красота на Лапландия.   По време на пътуването под звездите, заедно със северни елени и чаровен непознат до огъня, Халей осъзнава, че трябва да се изправи пред призраците от миналото си, за да пусне топлината на любовта още веднъж в живота си.\r\nДжо Томас работи дълги години като репортер и продуцент на BBC. Романтичните ѝ книги бързо се превръщат в бестселъри и печелят множество награди, а увлекателният ѝ стил и страхотната атмосфера, която изгражда в романите си, я правят фаворит на читателите.   ", "date": "2019.11.26", "title": "Среща под звездите"}
{"url": "https://www.actualno.com/politics/zarkova-vinovna-e-joncheva-che-ni-izlaga-pred-chujdencite-kolko-e-otkradnato-ot-magistralite-ni-news_1409947.html", "text": "       На Елена Йончева тъй й се пада. Тъй, ами. Да я вземе спецпрокуратурата! И Баба Яга да я вземе дори! Не стига, че е журналистка ами е и депутат от опозицията.      И я гледаш- русичка, миловидна, ама била изпрала - викат - парите на фалиралата КТБ през един филм! И ни излага пред чужденците - кани евроексперти да видят колко е откраднато от магистралите ни!   Като е такава, нека пати! Политиците ще й гледат сеира - не е от тях, нали е журналистка. Журналистите ще я окрякат - и от тях не е, нали е политичка.\r\nПък и смее ли човек да му каже нещо на Цацаров? Той като главпрокурор, ако рече, ще те обвини в нещо и ще ти вземе честта; а като шеф на КПКОНПИ, току виж, те погнал като \"незаконно богат\" и ти иди после, че се разправяй бедна ли е баба ти.    Анна Заркова, журналист/Facebook  ", "date": "2019.11.26", "title": "Заркова: Виновна е Йончева, че ни излага пред чужденците колко е откраднато от магистралите ни"}
{"url": "https://www.actualno.com/politics/marijana-nikolova-trjabva-da-garantirame-che-vsjako-dete-shte-jivee-v-semejna-sreda-news_1409951.html", "text": "      „Конвенцията на ООН за правата на детето представлява цялостен и подробен международен документ, гарантиращ правата на всяко дете. Тя е символ на безпрецедентен международен акт, който е най-подкрепяният в цивилизационната ни история“. Това заяви заместник министър-председателят по икономическата и демографската политика Марияна Николова по време на тържественото заседание на Националния съвет за закрила на детето, който отбеляза 30-ата годишнина от приемането на Конвенцията на ООН за правата на детето, съобщиха от правителствената пресслужба.      „Трябва да гарантираме, че всяко дете ще живее в семейна среда, ще има достъп до здравни грижи и ще получава качествено образование“, подчерта вицепремиерът Николова. Тя посочи, че България е утвърдила принципите на Конвенцията в Закона за закрила на детето, в Семейния кодекс, в Закона за предучилищното и училищното образование, в Закона за здравето.   В тържественото заседание участваха министърът на труда и социалната политика Бисер Петков, националният омбудсман Диана Ковачева, представителят на УНИЦЕФ в България Джейн Муита, заместник-министри на младежта и спорта, на културата, на образованието, представители на неправителствения сектор и други членове на Съвета. ", "date": "2019.11.26", "title": "Марияна Николова: Трябва да гарантираме, че всяко дете ще живее в семейна среда"}
{"url": "https://www.actualno.com/starazagora/v-stara-zagora-na-9-dekemvri-shte-stane-jasen-dobrijat-samarjanin-za-2019-a-news_1409895.html", "text": "       има тази година за , която е учредена от Сдружение \"Самаряни\" и обществен инициативен комитет избира добротворците. Наградите се обявяват и връчват около 14 декември - датата, на която е от създадено сдружението.      Първата номинация тази година е за - от Дома за деца, лишени от родителски грижи в с. Сладък кладенец. Тони се запознава с момичето през 90-те при посещенията си в дома. Благодарение на семейство Николови тя не само е пораснала, а е успяла и да се реализира в живота.   Вторият номинирана е от гълъбовското село Мъдрец. Той , рискувайки живота си. Теодор изважда Николай от колата му, забила се в електрически стълб, въпреки че вижда образувалата се волтова дъга, но поема риска и спасява живот. \r\nНеформалната са третата номинация. Нейните 50-ина членове организират и бяха сред първите включили се доброволци за разчистването на Стара Загора след силната буря на 31 май тази година.  Четвъртата е за , чрез която разбира за каузата на с двете си малки деца, заради пожар. Той докара безвъзмездно кухненско обзавеждане, техника и домакински уреди за пострадалия им дом. \r\nСпасилият десетки детски животи в Стара Загора са петите номинирани. Заедно с доброволци от кварталите “Чумлека” и “ Лозенец” и пожарникари те , някои от които трудноподвижни, изнасяйки ги на ръце . В края на август в борова гора край дома избухна пожар, а заради силния вятър огънят се разпространява и в двора на дома, застрашавайки една от сградите в него, която се изпълва от черен дим.   Шестата номинация е за , която се намеси в конфликт между двойка и помогна на момичето да се измъкне от агресивния младеж.    Церемонията връчване на наградите \"Добрият Самарянин\" ще се проведе на - Стара Загора. На нея за втори път ще се връчи Надежда Чакърова-Николова. Гостите ще могат да подкрепят каузата за набиране на средства за Кризисен център \"Самарянска къща\" за жени и деца, пострадали от насилие. \r\nСъбитието се организира от Сдружение “Самаряни” и в партньорство с община Стара Загора, община Казанлък, Търговско-промишлена палата - Стара Загора, Държавна опера - Стара Загора, Регионален исторически музей - Стара Загора, Регионална библиотека „Захарий Княжески“, Обществен дарителски фонд - Стара Загора, Областна дирекция на Български червен кръст в Града на липите, Български пощи, “ТЕЦ КонтурГлобал Марица Изток 3”, Midalidare Estate, Сдружение “Моята еОбщина”, Дарик радио и Телевизия \"Стара Загора\". ", "date": "2019.11.26", "title": "В Стара Загора на 9 декември ще стане ясен \"Добрият Самарянин\" за 2019-а"}
{"url": "https://www.actualno.com/society/api-vyzloji-74-svlachishta-za-nad-569-mln-lv-na-avtomagistrali-ead-news_1409907.html", "text": "      Агенция „Пътна инфраструктура“ (АПИ) възложи проучвателно-проектантските и строително-възстановителните работи по 74 свлачища, пропадания и срутища на обща стойност 569 586 735 лв. с ДДС. Без ДДС сумата е над 474,6 мбн. лв., предаде кореспондентът на .      Изпълнител на всички обекти ще бъде държавната фирма „Автомагистрали“ ЕАД.\r\nОт съобщението, изпратено до медиите, се разбира, че Пътната агенция се е възползвала от опцията в Закона за обществените поръчки, която дава възможност за пряко възлагане, когато даден задължен по ЗОП субект има свое дружество или да възложи дейности на друго юридическо лице, контролирано от същия възложител.   Такъв е случаят с дружеството „Автомагистрали“, което е 100% собственост на МРРБ. АПИ също е на пряко подчинение на МРРБ.  Държавното дружество ще изпълни проектантските и строителни дейности на 71 свлачища, срутища и пропадания на пътното платно, а на 3 обекта - само строителните работи. Сред проектите, по които ще се работи, са отсечки от пътищата: Соколовци - Смолян - Средногорци (близо 5,8 млн. лв.), Кочериново - Рила - Рилски манастир - Кирилова поляна (5 млн. лв.), Костенец - Радуил - Боровец - Самоков, Мизия - Оряхово (3 млн. лв.) и други.       В съобщението се уточнява, че АПИ възлага изпълнението на проучвателно-проектантските и строително-възстановителните работи на основание чл. 14, ал. 1, т. 6 от Закона за обществените поръчки, тъй като МРРБ е едноличен собственик на 100% от капитала на „Автомагистрали“ ЕАД и правата на държавата в дружеството се упражняват от министъра на регионалното развитие и благоустройството. АПИ също е второстепенен разпоредител на бюджетни средства към министъра на регионалното развитие и благоустройството.\r\nТози начин на възлагане според информацията от АПИ ще позволи навременното, бързо и качественото изпълнение на проектите, тъй като подготовката и провеждането на открита процедура, включително и евентуални обжалвания на решенията за откриване и класиране, създава предпоставки за забавяне на укрепителните дейности и задълбочаване на свлачищните и срутищните процеси.\r\nПрипомняме, че през септември Министерски съвет отпусна до 31 млн. лв. по бюджета на МРРБ за 2019 г. за укрепване на обекти от републиканската пътна мрежа, засегнати от свлачищни и срутищни процеси, в следващите три години.\r\nОстаналите необходими средства ще бъдат осигурени от приходите от тол такси в периода от 2020-2021 г. за финансиране на цялостното изпълнение на проектите. ", "date": "2019.11.26", "title": "АПИ възложи 74 свлачища за над 569 млн. лв. на \"Автомагистрали\" ЕАД"}
{"url": "https://www.actualno.com/europe/ostavki-na-kluchovi-figuri-v-malta-zaradi-ubijstvoto-na-dafne-galicija-news_1409928.html", "text": "      Един от най-могъщите хора в Малта – шефът на кабинета на премиера Кийт Скембри подаде оставка. Оттеглянето му идва на фона на нарастващото политическо напрежение и новите разкрития около разследването на .      \"Вчера вечерта шефът на кабинета ми ме информира, че от днес ще се откаже от поста си\", обяви премиерът Джоузеф Мускат на кратка пресконференция. Полицията е нахлула в един от имотите на Скембри, а той е бил отведен за разпит, като част от разследването на смъртта на журналистката, предаде британският Guardian.\r\nДруга влиятелна фигура – министърът на туризма Конрад Мици също подаде оставка след правителственото заседание.\r\nДвамата бяха обвинявани в корупция от покойната журналистка, която разкри участието им в офшорни схеми и близки връзки с местни олигарси. Те отричаха да са извършвали незаконни действия.     Оставките им последваха съобщения в понеделник вечер, че миналата седмица във връзка с убийството, се готви да направи разкрития срещу тях. Опиозицията призовава за оставката на Скембри, откакто Каруана Галиция разкри, че той и Мици са управлявали офшорни компании в Панама (разкрити покрай скандала с Панамските документи), но премиерът Мускат досега не смееше да се лиши от двама от най-приближените си.    На въпрос дали самият той не смята да подаде оставка, малтийският премиер отговори, че не смята да се кандидатира за нов мандат (в момента Мускат кара втория си мандат на високия пост). Големият обществен натиск го принуди да се превърне в гарант на справедливостта и безпристрастността на разследването на жестокото убийство.\r\n\"Моята роля в момента е да се уверя, че ще преминем през това бурно време по най-добрия начин. След като тази глава бъде затворена с обвинение на лице или лица по този случай, ще обмисля (дали да остана премиер, б.р.).\", обясни Мускат.   \"Определено бих подал оставката си, ако има някаква връзка между мен и убийството\", увери той.\r\nНатискът към Скембри и Мици се поднови след ареста на Фенек, който беше задържан като обект на интерес по разследването на убийството на Галиция, тъй като се смята, че бизнесменът има близки връзки с тях. Официалното обвинение срещу Фенек се очаква в близките дни.\r\nКаруана Галиция беше убита от поставена бомба в колата ѝ, след като напусна дома си на 16 октомври 2017 г. Убийството ѝ шокира Европа и накара мнозина да се заинтересуват от  доколко е налице върховенство на закона в Малта. Трима мъже ще бъдат изправени пред съда за поставянето на бомбата, а полицията продължава разследването, за да стигне до поръчителя.   Таксиметровият шофьор Мелвин Теума, играл ролята на посредник в \"мократа\" поръчка, е поискал да бъде помилван в замяна на информация, която да помогне за разкриване на случая.\r\nМускат си навлече критики, че твърде дълго е закрилял Скембри, и самият той го призна. ", "date": "2019.11.26", "title": "Оставки на ключови фигури в Малта заради убийството на Дафне Галиция"}
{"url": "https://www.actualno.com/curious/dneven-horoskop-za-27-noemvri-news_1409964.html", "text": "             Каквото направите днес така ще продължи през целия месец. Бъдете добронамерени и не желайте ничие зло, за да не се върне към вас. Това е ден, в който може да  действате с размах. Каквото посеете днес - подобно може да очаквате в близките седмици. Приоритизирайте желанията си.   Това е ден, подходящ за създаването на планове и проекти. Активните дейности оставете за друг ден. Вечерта се отдайте на мечти.     Умората от вчерашния ден ще напомни за себе си. Някои от обкръжението ви, обаче ще очакват от вас да проявите активност на ниво. Тайнственият период продължава, този път с приятен ефект. Мнозина от представителите на знака ще имат любовна авантюра. Денят ще премине леко. Най-добре ще ви се отдават малките дейности, за които до сега не ви е останало време. Сериозните неща днес не са на дневен ред.   Денят ще ви донесе очакван покой от уморителния вчерашен ден. Бъдете нащрек, не изпускайте нищо, от това, което се случва около вас.    Докато останалите са по-отпуснати днес, вие продължавайте в посоката, която сте поели в началото на седмицата. Действайте тихо и незабележимо за грандиозни резултати. Тази сряда може да усетите досада от всичко, което сте правили до сега. Отегчението обаче ще насочи уменията ви към разкриване на нови хоризонти.    Очаква ви един много силен ден. Той обаче не е предназначен за активна работа, а за равносметка. Може и да се отдадете на заслужена почивка. Тази сряда ще ви донесе спокойствие. Работата ви ще е истинско удоволствие, сега е време за представяне на дори прекалено напредничави идеи. Днес може да ви се струва, че не сте наясно с желанията си. Бъдете стриктни в изпълнението на задълженията ви и всичко ще бъде наред. ", "date": "2019.11.26", "title": "Дневен хороскоп за 27 ноември"}
{"url": "https://www.actualno.com/curious/9-faktora-za-visoko-kryvno-news_1409931.html", "text": "      Вероятно всеки от нас знае какво представлява измерването на кръвното налягане – маншет, слушалка, стягане на ръката, и след малко резултатът е налице. Но знаем ли защо добрите показатели от тези измервания са толкова важни за нас и нашето здраве?      Когато лекарят ни мери кръвното, той всъщност проверява какво е налягането в нашите кръвоносни съдове (т.нар. систолно), както и налягането вътре в сърцето между два негови удара (наречено диастолно). Мерната единица пък е милиметър живачен стълб. Тези две числа, които получаваме в края на меренето могат да ни дадат голям обем информация относно състоянието на нашето сърце.\r\nОбщоприетото схващане е, че нормалното кръвно налягане е 120/ 80. Стойности от 130/80 и нагоре (140/ 90, т.н.) вече се считат за завишени.   При някои хора високото налягане се проявява в главоболие, виене на свят, замъглено зрение,  а понякога дори и кръвоизливи от носа. Въпреки това, през повечето време голяма част от хората нямат никакви осезаеми симптоми, и разбират, че стойностите на кръвното им са високи едва тогава, когато ги измерят. Ето защо е важно налягането да се следи редовно.  Сериозна част от фаталните здравословни състояния са обвързани с повишено артериално налягане. Такива са инсултът, инфарктът, бъбречни заболявания, диабетът.\r\nДруги признаци за наличието на високо кръвно могат да са учестеното сърцебиене, черните петна пред очите, хронична умора, апатия, подуто лице, изтръпване на пръстите на ръцете, изпотяване, ударни вълни на кръвното налягане.     - Злоупотребата с алкохол – системното прекаляване с алкохол трудно може да  доведе до добри резултати\r\n- Наднорменото тегло- както и при други заболявания, затлъстяването е предпоставка за поява на завишено артериално налягане\r\n- Тютюнопушенето- то повишава налягането във вените ни, стеснява артериите и държи сърцето под напрежение\r\n- Генетичната предразположеност- ако в семейната история имаме случаи на подобен проблем, трябва да си имаме едно наум\r\n- Странични ефекти от някои лекарства   - Странични ефекти на някои заболявания\r\n- Стрес – излагането на стрес може да ни накара да злоупотребяваме с кафе или алкохол, например. А тяхната прекомерна употреба не е от полза за тялото ни. Вътрешното спокойствие и уравновесеност имат своето директно отражение върху здравето ни.\r\n- Прекомерен прием на сол-  солта е пряко свързана с кръвоносната ни система. Важно е да следим нейния прием и да не прекаляваме.\r\n- Липса на физически упражнения – движението и активният начин на живот подобряват кръвното ни. След тренировка то пада, като този ефект може да се задържи до няколко часа. Има много начини, по които можем да помогнем на своето тяло да се почувства по-добре и да понижим кръвното си.\r\n- Малко отслабване – големи резултати – Според някои изследвания, дори 2 кг по-ниско тегло могат да доведат до осезаемо подобрение в цялостното ни състояние.\r\n- Разходка, и пак разходка – Дори да вървим само по 15 мин на ден, това би изиграло съществена роля в превенцията на нашето сърце.\r\n- Здравословно хранене – ако променим хранителния си режим към по-добро,  сърдечно-съдовата ни система ще ни бъде благодарна. Например, ако ограничим приема на натрий и увеличим плодовете и зеленчуците, би било разумно решение.\r\n- По-малко стрес = повече здраве\r\n- Разумна употреба на сол в храната\r\n- Тютюнопушене - макар и да не е лесно да се откажат, цигарите могат да бъдат спрени. В случай, че не сме пушачи е добре да избягвамезадимени места, които ни превръщат в т.нар. „пасивни пушачи“\r\n- Контрол на наситените и трансмазнините, които поемаме с храната\r\n- Внимателна консумация на храни и напитки с изкуствено добавени подсладители\r\nДобра идея при регулирането на нашето кръвно налягане е и приемът на природни продукти, спомагащи за доброто ни здраве. Пример за такъв е Heart Tonic.  Този продукт е създаден на базата на босилек, женско биле, градински чай и розмарин.\r\n- Босилекът има благоприятен ефект върху завишените нива на стрес, както и върху състояния като тревожност и безсъние. Тази билка се отразаява положително и върху кръвната захар и риска от диабет.\r\n- Женско биле - в са вложени биофлавоноиди от него. Те благоприятстват работата на сърцето и спомагат за очистването на кръвоносните съдове от шлаки.\r\n- Градинският чай повлиява добре отеклите вени, разбива тромби и укрепва стените на кръвоносните съдове.\r\n- Розмарин – този екстракт подобрява обмяната на веществата в организма, а и благоприятства за по-добра работа на бъбреците ", "date": "2019.11.26", "title": "9 фактора за високо кръвно"}
{"url": "https://www.actualno.com/shumen/novi-ognishta-na-afrikanska-chuma-v-shumensko-news_1409935.html", "text": "      Африканската чума по свинете е достигнала почти 90% от областите в България. Единствено на територията на Стара Загора, Хасково и Ямбол няма регистрирани огнища на заразата.      Въпреки очакванията разпространението на африканската чума да намалее с идването на зимата – в Шуменско бяха регистрирани нови две огнища, предаде БГНЕС.\r\nСлучаите на африканска чума при свинете са регистрирани в горско стопанство „Преслав“ и в землището на върбишкото село Сушина.   В района на село Сушина ловна дружинка е отстреляла диви прасета, две от които дават положителен резултат за АЧС. Другото огнище е в района на Държавния ловно-стопански район \"Патлейна\" - там при проведен лов има отстреляни диви прасета, едното от които дава положителна проба за АЧС, съобщи инж. Емил Гелов, директор РДГ-Шумен.  От регионалната дирекция по горите в Шумен е издадена заповедта, с която се ограничава достъпът до горски територии около огнищата за срок от 30 дни.\r\nИ двете огнища са далеч от всякакви пътища, по които се движат транспортни средства или туристи. Там се извършва само горскостопанска, дърводобивна и ловно-стопанска дейност, поясни Гелов.\r\nСлучаи на африканска чума при свинете бяха установени при отстреляни диви прасета край Венец и каолиновското село Сини вир преди месец. Преди това мъртви диви прасета отново бяха открити във Върбишко.     ", "date": "2019.11.26", "title": "Нови огнища на африканска чума в Шуменско "}
{"url": "https://www.actualno.com/curious/njakolko-prichini-da-piem-poveche-kafe-news_1409945.html", "text": "      Не е тайна, че кафето е сред най-разпространените горещи напитки в света. Тя по консумация дори минава чая, а той пък е страшно популярен в азиатските култури. Това трябва да ни казва доста – хората обичат напитката и няма да спрат да я пият.      Този факт обаче не се харесва на една значителна част от хората, които се опитват да живеят здравословно. Постоянно чуваме какво ли не по адрес на кафето – че вдига кръвното, че всъщност ни вреди, влияе негативно на нервната система и други такива неща. Дали това обаче е вярно? Всъщност както се оказва – не особено. Затова днес ще направим нещо по-различно и ще ви дадем повече причини да пиете кафе, защото то може да бъде страшно полезно. Така че отворете кутията с , пуснете си едно еспресо и се насладете! Кафето подобрява менталните способности Повечето от нас несъмнено пият кафе по навик. Дори да си мислим, че го правим за енергия, това рядко е така. Защо? Защото привикваме към стимулиращия му ефект и общо взето се получава така, че по-скоро без кафе сме уморени, а с кафе сме си просто окей. Това далеч не означава, че ни стимулира кой знае колко. И все пак, има някои свойства на кафето, които си остават, независимо дали сме привикнали към неговите стимулационни ефекти.  Едно такова свойство е да влияе на когнитивните или менталните способности. С други думи, ако трябва да вършим мисловна работа, е добре да разчитаме на кафето. То ни помага да се концентрираме за по-дълго време и в същото време стимулира мозъка да се възползва от повече енергия, която се намира в тялото.\r\nИнтересното е, че когнитивната стимулация, която получаваме от кафето, често я приемаме за даденост. Дори не осъзнаваме, че то ни помага да вършим умствена работа малко по-добре. Е, сега вече знаем! Съдържа голямо количество антиоксиданти        Повечето хора не са запознати с действията на антиоксидантите, но в най-прост смисъл това са вещества, които пречат на някои вредни елементи в организма. Тоест за да спрем вредното въздействие, което е навсякъде около нас, трябва да имаме определено количество антиоксиданти всеки ден.\r\nУчени са установили, че за много хора това количество идва най-вече от кафето. Тъй като не се храним достатъчно разнообразни, за повечето от нас кафето е критичен източник на антиоксиданти. Разбира се, трябва да разчитаме на качествено кафе (като това в ), но то е по-достъпно отколкото си мислим. Така че смело да пием любимата си напитка! Кафето е полезно за сърцето Макар кафето действително да повишава леко кръвното налягане, това става само за около десетина минути и с по-малко от 5%. От друга страна обаче науката е установила връзка между хората, които пият между 2 и 4 чаши кафе на ден и намаляването на сърдечните заболявания при тях. Това не означава, че кафето е директно отговорно за по-малкия риск от такива заболявания, но все пак е открита положителна връзка между двете.\r\nЗатова не се притеснявайте да консумирате любимата си напитка. Тя носи със себе си редица полезни свойства, които не трябва да забравяме. А и в крайна сметка – ако ни харесва и не ни вреди, проблеми нямаме!    ", "date": "2019.11.26", "title": "Няколко причини да пием повече кафе"}
{"url": "https://www.actualno.com/analysis/vajnite-izvodi-ot-sreshtata-mejdu-donald-trymp-i-bojko-borisov-news_1409927.html", "text": "      Посещението на българския премиер Бойко Борисов в САЩ и получи сериозен отзвук, но беше отразена обичайно повърхностно от българските медии. Срещата може да бъде разгледана в няколко аспекта, като за Тръмп тя е изцяло насочена към външната политика, докато за българския премиер по-скоро ползата може да бъде за вътрешна експлоатация.       Енергетика Това е темата, която получава най-голям отзвук сред чуждите медии и изглежда  Асошиейтед прес отбелязва, че Тръмп и българският лидер са обсъждали енергетиката и НАТО. Агенцията посочва, че двете страни са публикували съвместно изявление, в което от САЩ посочват, че приветстват аспирациите на България да стане регионален газов хъб . \"България, която беше близък съюзник на Москва през Студената война, по-късно се присъедини към НАТО и към ЕС, но продължава да разчита на Русия за енергийните си доставки \", пише агенцията. \"По време на срещата на Тръмп и Борисов двамата лидери са обещали да увеличат доставките на природен газ от различни и надеждни източници и да диверсифицират българския енергиен сектор\", посочва още агенцията. “Администрацията на Тръмп има намерение да прати технически експерти в страната, за да работят с техните български колеги, за да намерят начини за по-нататъшно сътрудничество по енергийни проекти, в това число и ядрени , се казва още в публикацията.   Както е известно, американски и руски компании открай време работят съвместно по строителството и експлоатацията на ядрени централи. Сравнително нов момент е, че Westinghouse изработват горивни касети за руските реактори ВВЕР .   В рамките на политическото говорене някои експерти биха казали, че това е „енергийна диверсификация“. По-скоро обаче може да се разгледа като научно-изследователска и развойна дейност – да се провери дали компания, която не е оригиналният производител на реакторната инсталация може да произвежда гориво за нея. И това да е безопасно Истинската енергийна диверсификация обаче е многоаспектна. Тя включва както диверсифициране на доставчиците, така и диверсифициране на енергоизточниците . Не става въпрос само за природен газ или нефт. Има и други, много по-конкурентни заместители, както по икономически, така и чисто по физико-химични показатели. За тази диверсификация не се говори много.    САЩ са подкрепили изграждането на интерконекторите между България и Гърция и Сърбия, както и придобиването на дялове от българската държава в плаващия терминал за втечнен газ в Александруполис, \"за да се възползва (България - б.р.) в максимална степен от надеждните и изгодни доставки на втечнен природен газ от американски производители\".      \"Още другата седмица ще дойдат американски експерти да видят АЕЦ “Белене” и “Козлодуй\", каза Бойко Борисов пред журналисти след срещата в Белия дом. Той посочи, че съществува възможност турбината на АЕЦ “Белене” да бъде доставена от американска компания .\r\nАмериканските издания \"Ню Йорк таймс\" и \"Вашингтон пост\", известни с ориентацията си към демократите, акцентират, че високопоставен представител на американската администрация, информирал журналистите за резултата от визитата, е казал, че САЩ са заинтересовани от износ на втечнен природен газ за България и други страни от региона.     Оръжейна промишленост Американският президент Доналд Тръмп е представител на военно-промишления комплекс на страната. Във видео, излъчвано на живо, президентът Тръмп оцени високо факта, че България е закупила американско военно оборудване , което е \"най-доброто в света\", а малко по-късно определи Борисов като \"премиер, когото много харесваме \". Било е отбелязано неотдавнашното закупуване от България на самолетите F-16. Тръмп е похвалил и решението на България да увеличи разходите за отбрана и да работи с други съюзници от НАТО, за да постигне целевите разходи за отбрана до 2024 г. България е за пример на Германия. Трябва да им кажеш, че разходите ви за отбрана са над 3 процента от БВП , заяви Тръмп към премиера Бойко Борисов.    Русия и Черноморския регион Министър-председателят Борисов съобщи, че част от разговора е бил посветен на заплахите за сигурността на България. Американската страна е повдигнала въпроса за пътуването на председателя на движение “Русофили” Николай Малинов в Русия, докато той е обвинен за шпионаж в България. Двете страни изразяват готовност за подкрепа на институциите “участващи в разследването и разкриването на нарушения на българското законодателство от страна на злонамерени чуждестранни фактори и потвърждаваме правото на България да определя своето собствено бъдеще”, се казва в заключителното комюнике от срещата. САЩ и България ще разработят \"пътна карта\" за противодействие срещу заплахите за сигурността в Черноморския регион, се посочва още, което представлява интерес за руските медии, отразили събитието.  Мотивите на Борисов за посещението в САЩ  \", беше посланието на Бойко Борисов към САЩ. Това изказване беше направено при с ръководствата на Международния републикански институт (IRI) и Националния демократичен институт (NDI). Това изказване на Борисов добре обрисува опитът му да се подсигури опитвайки се да се разбере, както новата американска администрация, така и с \"дълбоката държава\", в която демократите все още играят огромна роля. Българският премиер едва ли е забравил за скандала \"Апартаментгейт\", който тръгна именно от медия с финансиране от САЩ. Това е много трудно постижимо, защото демократите и републиканците в САЩ представляват различни интереси и влияния, като Тръмп е противник на напълно глобализираната политика, важно е да се има предвид и противопоставянето между финансовия и промишления капитал.     Интересът към Борисов в САЩ - като към джудже Усещането, че в САЩ изобщо Бойко Борисов, беше затвърдено от Fox News. Телевизията е една от малкото традиционни медии, към които американският президент Доналд Тръмп показва положително отношение и счита за \"приятелска\". Но точно тя направи сериозен гаф при отразяването на гостуването на Борисов – Fox News обяви, че българският премиер всъщност е министър-председател на Белгия, макар че накрая на репортажа говорителят поправи грешката в изписването. Освен тази грешка, американските медии се интересуваха много повече от процедурата по импийчмънт и всъщност нито една медия отвъд Океана не зададе въпрос, касаещ срещата между Тръмп и Борисов. \"Бяха по-приятелски настроени, отколкото очаквах\", сподели американския президент на българския премиер в края на импровизираната пресконференция. Показателно е и, че самият Тръмп не коментира срещата в Twitter директно, а пресподели пост в микроблог мрежата на официалния профил на Белия дом. Всеизвестно е, че американският президент използва Twitter като платформа за политически послания и дори често налага политически виждания първо там. Същото впечатление остави и делегацията, която посрещна Борисов на летището. Това отношение обаче не е насочено пряко единствено към Борисов, заради фамилиарното му отношение към американската посланичка, но и цялостно към България. Защото в геополитически план, Борисов може и да похвали САЩ като велика демокрация, но отсреща нищо не подсказва отношение към България, като към велика нация. ", "date": "2019.11.26", "title": "Важните изводи от срещата между Доналд Тръмп и Бойко Борисов"}
{"url": "https://www.actualno.com/crime/48-godishen-myj-be-ubit-v-borisovata-gradina-v-sofija-news_1409948.html", "text": "      48-годишен мъж беше убит в Борисовата градина в София, предаде Нова телевизия.      Той е намушкан от 33-годишен мъж, който по-късно е задържан.   Нападението е станало в близост до \"Спортна София\".\r\nСигналът е подаден в 15:08 часа.   ", "date": "2019.11.26", "title": "48-годишен мъж бе убит в Борисовата градина в София"}
{"url": "https://www.actualno.com/society/novata-dyrjavna-agencija-za-bezopasnost-na-pytja-izchisli-koga-katastrofirame-naj-chesto-news_1409870.html", "text": "      Най-много пътнотранспортни произшествия в страната настъпват в часовия пояс между 16 и 20 часа. Това посочи Малина Крумова, председател на Държавна агенция „Безопасност на движението по пътищата“ по време на откриването на Годишните награди за принос в пътната безопасност. Събитието се организира от Българска браншова асоциация „Пътна безопасност“, а в него участие взеха и заместник-министърът на транспорта, информационните технологии и съобщенията Ангел Попов, заместник-министърът на регионалното развитие и благоустройството Валентин Йовев и др.      Данните бяха повод председателят на държавната агенция да акцентира, че през зимния сезон, метрологичните условия често са предпоставка за . „Всички ние сме уморени в края на деня, а трафикът традиционно в тези часове е по-интензивен. Но нека не забравяме, че в този период на годината по-рано се стъмва и видимостта е много по-малка. Това е още един фактор, който често подценяваме, и който може да доведе до фатални последствия“, подчерта Малина Крумова.   „Последните два месеца са тежки от гледна точка последствията от пътнотранспортните произшествия. Затова бих искала да използвам повода, за да засилим още веднъж вниманието на водачите – да тръгват на път отпочинали и винаги да се съобразяват с пътните условия“, допълни Малина Крумова.\r\nПо думите ѝ не по-малко важни са и инфраструктурните подобрения. Като пример бе даде ремонтираната отсечка между Пловдив и Асеновград, на която в пъти са намалели пътните инциденти. Друг пример, за един от най-тежките участъци в страната по отношение на пътния травматизъм, е Кресненското дефиле. За последните 10 г. на отсечката с дължина от 16 км са станали над 550 тежки инцидента, а основна причина са рискови изпреварвания.  „Нивото на пътния травматизъм в България продължава да неприемливо високо. Всъщност всичко, освен заветната 0 загинали на пътя, не може да бъде устойчива цел. Затова се надявам, че заедно ще продължим да работим така, че това да се утвърждава като все по-постижима тенденция“, каза още Малина Крумова.\r\nТя акцентира и на ключовата роля на институциите да продължават заедно да работят за подобряване на средата и за повече безопасност на пътя. Председателят на държавната агенция поздрави и организаторите затова, че показват добрите примери със своята инициатива и ги поставят във фокуса на общественото внимание.    ", "date": "2019.11.26", "title": "Новата държавна агенция за безопасност на пътя изчисли кога катастрофираме най-често"}
{"url": "https://www.actualno.com/bgfootball/bfs-otreche-za-zloupotreba-s-dyrjavni-pari-razsledvaneto-bilo-manipulativno-news_1409959.html", "text": "      Изпълнителният директор на БФС Борислав Попов даде специална пресконференция относно , дадени на ръководния футболен орган от Министерството на младежта и спорта за развитие на детско-юношеския футбол.      Една от основните теми беше свързана с факта, че няколко от организираните лагери са направени в хотели, които са собственост на Йордан Лечков и Атанас Фурнаджиев или близки до тях лица (в случая с Лечков - на неговата съпруга).   Както е известно, от bTV излъчиха поредица от репортажи, в които основната тема беше за подготовката на младите футболисти по време на лагери на отборите. Два от хотелите, които имат договор с БФС, са свързани с двамата футболни дейци, а пълният пансион за единици футболист е била на стойност 75 лева.\r\nЗа сравнение от медията дадоха пример с израелски тим, който е отседнал в един от хотелите за сумата от 25 евро на футболист. Нито Емил Костадинов, нито Борислав Попов имаха добър отговор на това , но все пак коментираха темата. Легендарният футболист беше дълбоко засегнат от репортажите и сподели, че е обиден от медийната атака срещу БФС.  Борислав Попов беше по-обран в оценките си, като описа подробно процеса на избор на хотели за лагерите на българските младежи, но не спомена конкретни оферти и каква е връзката с представителите на БФС.\r\nТой даде повече подробности как са изразходвани държавните средства за екипи и показа сключените договори с различни фирми.   \" БФС не е длъжен да провежда процедури по Закона за обществените поръчки , независимо това ние провеждаме процедури, като събираме минимум три оферти, въз основа на което избираме съответната оферта на основа цена-качество. Освен това търсим фирмата-доставчик да изпрати всички тези екипи във всичките 28 области на страната. Ние нямаме такъв потенциал като логистика, за да пренесем това количество екипи и топки по време на провеждането на турнирите     Антон Попов пък не присъства на пресконференцията след интервюто си пред bTV, но причина за неговото отсъствие не беше дадена. Около час преди насрочената за днес пресконференция на БФС в базата , за да изземе документи, именно във връзка с въпросните обвинения.  .    ", "date": "2019.11.26", "title": "БФС отрече за злоупотреба с държавни пари, разследването било \"манипулативно\""}
{"url": "https://www.actualno.com/showbusiness/tina-tyrnyr-edna-jiva-legenda-na-80-news_1409967.html", "text": "        Тя е любимка на целия цвят, вдъхновявайки милиони с личната си история, пеенето си, танците си и отвъд това. Музикалното й наследство е колекция от някои от най-известните песни на всички времена, просто изречете \"You’re simply the best\" и трудно ще намерите някой, който не знае следващия ред!        , първоначално като фийтчъринг певица с \"Кралете на ритъма\", правейки записи  под името \"Little Ann\" за трака 'Boxtop\". Представянето й на публиката като Тина Тънър започва през 1960 г. като член на Ike Tina Turner Revue с хитовия сингъл \"A Fool In Love\". Успехът последва с поредица от бележити хитове, включително \"It's Gonna Work Out Fine\" (1961), \"River Deep – Mountain High\" (1966), \"Proud Mary\" (1971) и \"Nutbush City Limits\" (1973).   През 1977 г. тя се връща на сцената с постоянни турнета, издавайки купища албуми, но те не пасват на феновете или успеха на невероятните й изпълненията на живо. Тогава през ноември 1983, тя издава кавър \"Let's Stay Together’ от Al Green\", който става хит. През юни 1984 г. тя издава албумът \"Private Dancer\" и втория сингъл от него \"What's Love Got to Do with It\" става глобален хит, както и албумът. От там нататък Тина става и продължава да бъде една от най-обичаните артисти на света и тази невероятна кариера продължава да гради сила и да намира нови фенове.\r\nПрез март 2018 г. \"Tina\", мюзикълът на Тина Търнър, се открива  в London’s Aldwych Theatre с огромно одобрение, а от първия ред на Radio 4 го наричат \"Един от най-впечатляващите мюзикъли, които някога сме гледали\"; от \"The Times \"казват, че е \"…суров музикален триумф\". След като печели 4 или 5 звездни ревюта по света шоуто отново продължава и през 2020 г. Разбиващият хит \"Tina’ – The Tina Turner Musical\" се представи  на Broadway’s Lunt-Fontanne Theatre по-рано този месец с невероятните думи на ABC News \"Умопомрачителен и променящ живота. История, която трябва да се сподели, особено днес\", а от Billboard казват: \"Мощен глас, препускащи крака и над всичко друго, сърце. Не е за изпускане\". Нова поредица  от билети тъкмо е пусната в продажба за продукцията на Broadway до 20 септември, 2020 г.\r\nНейните мемоари \"Tina Turner: My Love Story\", издадени през октомври 2018 г. също бяха посрещнати от подобни хвалебствия, \"Turner връхлита смела, оптимистична, с голямо сърце и щедра (Sunday Times), \"Удивителна, оголващи душата, мемоарите на най-великия оцеляващ в рок музиката, който задължително трябва да се прочете\" (Daily Mail) Mail On Sunday’s Books Of The Year list за 2018 г.     Тя е една от оказващите влияние върху може би най-важната поп звезда днес, Beyoncé, която на почетното събитие Kennedy Center Honours за Turner през 2005 казва: \"Няма да забравя първия път, в който видях Тина Търнър на сцената, никога през живота си не съм виждала толкова силна жена, толкова безстрашна и толкова невероятна\". На изпълнението й през 1985 г. на \"What’s Love Got To Do With It’\" и изпълнението през 2008 г. на \"Proud Mary\" с Beyonce често се гледа като едни от най-знаковите Grammy моменти.     -\t10 UK top 10 singles\r\n-\t34 UK top 40 singles\r\n-\t2 UK number 1 albums\r\n-\t9 UK top 10 albums\r\n-\t12 UK top 40 albums\r\n-\t1 US number 1 single\r\n-\t6 US top 10 singles\r\n-\t3 US top 10 albums UK:\r\n-\tSimply The Best – 8x Platinum\r\n-\tForeign Affair – 5x Platinum\r\n-\tPrivate Dancer – 3x Platinum\r\n-\tWildest Dreams – 2x Platinum\r\n-\tBreak Every Rule – Platinum\r\n-\tTwenty Four Seven – Platinum\r\n-\tWhat’s Love Got To Do With It (Soundtrack) – Gold\r\n \r\nUS:\r\n-\tPrivate Dancer – 5x Multi-Platinum\r\n-\tBreak Every Rule - Platinum\r\n-\tSimply The Best – Platinum\r\n-\tAll The Best – Platinum\r\n-\tWhat’s Love Got To Do With It (Soundtrack) – Platinum\r\n-\tForeign Affair - Gold -\tОбщо 12 награди Grammу:\r\n-\t8 Grammys – включително 3 за една нощ през 1985 г.\r\n-\t3 награди Grammy Hall of Fame\r\n-\t Grammy  Lifetime Achievement Award през 2018\r\n-\tRock Roll Hall of Fame – 1991\r\n-\tKennedy Center Honours (вижте предишния линк с изпълнението на see previously Beyoncé)\r\n-\tЗвезда в Алеята на славата в Холивуд и в Алеята на славата в Сейнт Луис\r\n-\tRolling Stone Magazine - #17 в 100 Greatest Singers of All Time\r\n-\tRolling Stone Magazine - #63 в 100 Greatest Artists of All Time\r\n-\tВ Обединеното кралство тя е първият женски артист с топ 40 хита в 6 последователни десетилетия.\r\nВ края на турнето й \"Break Every Rule\" през 1988 г. Тина Търнър счупи световните рекорди за изпълнение пред най-много плащаща публика на солов концерт с 184 000 души в Maracanã in Rio de Janeiro.\r\nЧестит рожден ден на поп кралицата, неповторимата Тина Търнър! ", "date": "2019.11.26", "title": "Тина Търнър - една жива легенда на 80!"}
{"url": "https://www.actualno.com/bgfootball/zashto-mvr-otnovo-nahlu-v-ofisite-na-bfs-news_1409971.html", "text": "      За втори пореден месец . След като през октомври, специализирана акция на ГДБОП и жандармерията \"удари\" едновременно Националната футболна база и сградата на Централата на улица \"Цар Иван Асен II\", днес историята се повтори.      Представители на полицията окупираха двете сгради около 13:30 часа. Версиите за \"нахлуването\" са няколко, като една от тях е свързана с подозренията за икономически престъпления.    По време на за опровержение на информацията за злоупотреба с държавни пари изпълнителният директор Борислав Попов разкри каква е истината зад поредната акция на полицията срещу ръководния футболен орган.  Оказва се, че служителите на МВР изземат документация, която е трябвало да бъде предадена на полицията от страна на футболния ни съюз.     ", "date": "2019.11.26", "title": "Защо МВР отново нахлу в офисите на БФС? "}
{"url": "https://www.actualno.com/europe/erdogan-iska-turcija-sama-da-si-pravi-iztrebiteli-news_1409918.html", "text": "      Турция планира неин изтребител местно производство да бъде готов за полет през следващите пет до шест години, заяви президентът Реджеп Тайип Ердоган във вторник на фона на продължаващ спор със САЩ за закупуване на самолети Ф-35, съобщи в.“Катимерини“, цитиран от БГНЕС.      Изявлението на Ердоган  дойде, когато ръководителят на руската държавна фирма за износ на оръжие „Рособоронекспорт“ Александър Михеев заяви в интервю за агенция РИА Новости, публикувано във вторник, че Русия се надява да подпише споразумение за снабдяване на Турция с повече ракетни системи С-400 през първата половина на следващия година.   Подобен ход би могъл да обтегне още повече връзките между Турция и Съединените щати, които блокираха участието на Анкара в програмата за изтребители Ф-35, в която Турция беше производител и купувач. Това беше наказание за закупуване на батерии С-400 по-рано тази година.\r\nВашингтон също предупреди за възможни американски санкции, като заяви, че ракетите не са съвместими с отбранителните сили на НАТО, но все още не са ги наложили. Висш служител на Държавния департамент на САЩ заяви миналата седмица, че Турция трябва да се отърве от С-400, които вече е купила.  Но Михеев заяви в интервю за РИА Новости, че Москва и Анкара активно обсъждат Анкара да се използва опция, която е част от първоначалния договор, за доставка на повече системи С-400 с разговори, фокусирани върху финансови въпроси.\r\n„Надяваме се, че през първата половина на 2020 г. ще подпишем договорните документи“, заяви Михеев пред РИА. „Но искам да подчертая, че военно-техническото сътрудничество с Турция не е ограничено до доставката на С-400. Имаме големи планове.\"   Турският президент Реджеп Тайип Ердоган каза на членовете на своята Партия на справедливостта и развитието (ПСР) в парламента, че страната планира да има собствен, местно произведен реактивен изтребител след пет-шест години.    По-рано той беше цитиран да казва, че турски и американски служители ще полагат усилия до април, за да разрешат спора между съюзниците от НАТО относно системата за противоракетна отбрана „Има процес, който продължава до април. Нашите министри на отбраната и външните работи ще положат  тези усилия. Трябва да видим докъде стигаме с тези усилия “, цитира думите на турския президент телевизия NTV.\r\nЕрдоган трябва да присъства на среща на върха на държавните и правителствените ръководители на НАТО в Лондон на 3-4 декември. ", "date": "2019.11.26", "title": "Ердоган иска Турция сама да си прави изтребители "}
{"url": "https://www.actualno.com/health/kak-da-sprem-hremata-v-domashni-uslovija-news_1409860.html", "text": "       е един от най-досадните симптоми. Тя може да възникне в резултат на много причини – обикновена настинка, алергична реакция, сух въздух, синузит, тютюнев дим и други. Хубавото при нея е, че не е нужно да прибързате с приемането на медикаменти, за да намерите облекчение. Съществуват и редица естествени средства, които могат да помогнат да се справите с това неприятно състояние в домашни условия.       Пийте много течности Първото правило при хрема е да останете добре хидратирани, като приемате достатъчно течности. Това е необходимо, за да може произвеждащата се слуз да се втечни и да бъде изхвърлена по-лесно. В противен случай тя ще се превърне в гъст и лепкав секрет, който ще доведе до запушване на носа.    Пригответе си гореща напитка Горещите напитки могат да бъдат много по-полезни от студените. Това е така, защото топлината и парата помагат за отпушването на носа. Проучване, публикувано в списанието Rhinology през 2009 г., установява, че участниците, които са консумирали топла напитка, по време на настинка или грип, са изпитали по-бързо и продължително облекчение на симптомите: хрема, кашлица, кихане, болки в гърлото, умора. Проучването отбелязва, че ефектът може да е главно психологически, но също така идентифицира физическа реакция.\r\nЗатова при хрема е желателно да си приготвите чаша горещ билков чай с мед и лимон или чайове, които имат противовъзпалителни свойства като мента, лайка, джинджифил и други.     Правете парни инхалации Доказано е, че вдишването на гореща пара помага за лечението на хрема. Проучване от 2015 г. доказа, че използването на инхалация е доста ефективно. То намалява времето за възстановяване с около една седмица в сравнение с това да не се прилагат инхалации. Ето как лесно да направите парна инхалация:      Ако желаете, добавете няколко капки деконгестантни (отбъбващи лигавицата) етерични масла към водата - евкалипт , мента, бор, розмарин, градински чай, мента, чаено дърво и мащерка са чудесни възможности. Съединенията в тези растения (ментол и тимол) се намират в много деконгестанти, отпускани без рецепта.\r\nАко нямате тези етерични масла, използвайте вместо това същите билки в изсушена форма. Направете пара на лицето си в билков чай и вдишайте изпаренията - ще получите същите ползи.    Вземете горещ душ Друг бърз начин да се почувствате добре е да вземете горещ душ. Топлината и парата ще помогнат за по-бързото освобождаване от натрупалия се гъст секрет в носа и ще облекчат състоянието. Промийте с чайниче за нос нети пот Нети пот е устройство, което прилича на малък чайник. Хората го използват за промиване на носа и синусите.\r\nЗа да го използвате е необходимо да напълните съда с физиологичен или соленоводен разтвор, да се наведете над мивката, да наклоните главата си настрани и да излее течността от чайничето в едната ноздра.   Ако процедурата се извърши правилно, разтвора ще се отдели от другата. След това напълнете отново съда и да повторете процеса и през другата ноздра.\r\nПроучване направено през 2009 от Trusted Source в The Journal of Family Practice открива, че промивките с голямо количество течност, с ниско налягане, като това, постигнато с използване на нети пот, е по-ефективно от спрея за нос. Кога да потърсите лекар? Обикновено хремата не е спешен медицински случай. Тя обаче може да бъде симптом на остри или хронични състояния. Затова ако не започне да се подобрява след няколко дни е добре да посетите лекар за консултация, особено ако е придружена и с други грипоподобни симптоми.\r\nОще полезна информация за този здравен проблем може да прочетете в  ", "date": "2019.11.26", "title": "Как да спрем хремата в домашни условия"}
{"url": "https://www.actualno.com/politics/ninova-i-kmetove-ot-levicata-obsydiha-kak-shte-se-raboti-s-deputatite-na-bsp-news_1409968.html", "text": "      Председателят на БСП Корнелия Нинова проведе серия от работни срещи с новоизбрани кметове от партията и такива, подкрепени от левицата, във връзка с най-спешните за решаване социални проблеми в общините, съобщиха от \"Позитано\" 20.      По време на разговорите бяха обсъдени състоянието на общините, в които те са избрани за кметове, неотложни за решаване въпроси и проектната им готовност. Разисквани бяха и въпроси, които изискват взаимодействие с парламентарната група, като бе направена и координацията с народните представители, които да подпомагат разрешаването на местни проблеми. “Част от проблемите се повтарят в много общини, което прави разрешаването им въпрос от национално, не само от регионално значение”, обобщи Нинова. В тази връзка тя се ангажира, че парламентарната група ще ги постави на дневен ред в парламента.   В проведелите се вчера и днес срещи участваха: кметът на Перник Станислав Владимиров; на Благоевград - Румен Томов; на Созопол - Тихомир Янакиев; на Пещера - Йордан Младенов; на Нови Пазар - Георги Георгиев; на Добричка - Соня Георгиева; на Първомай - Николай Митков; на Златица - Стоян Генов; на Чавдар - Георги Даулов; на Струмяни - Емил Илиев; на Никопол - Ивелин Савов; на Златарица - Михаил Ганев. Работните срещи с кметове ще продължат и през следващите дни. ", "date": "2019.11.26", "title": "Нинова и кметове от левицата обсъдиха как ще се работи с депутатите на БСП"}
{"url": "https://www.actualno.com/motoring/kak-da-podgotvim-avtomobila-si-za-pyt-news_1409852.html", "text": "      Винаги ли сте добре екипирани за път? А,  подготвени ли сте за аварийни ситуации? Потегляйки с автомобила си на път, сигурни ли сте, че ще се справите с една спукана гума например?   Никой не е в състояние да предвиди всичко, но е добре да имате някои и аксесоари под ръка, ако  закъсате на пътя. Резервните части се разделят на авточасти и консумативи. Резервната част е детайл , който е предназначен да замени друг  аналогичен повреден или амортизиран детайл, с цел предотвратяване на аварии и възстановяване на нормалната работа на автомобила. Консумативите са материали, които се влагат  в различните автомобилни системи. Съгласно член 139, алинея 2 от Закона за движение по пътищата, всеки автомобил трябва да е оборудван с:\r\n- Светлоотразителен триъгълник – задължително когато сте спрели за ремонт трябва да го поставите на 30 метра зад автомобила.\r\n- Аптечка, в която всички медикаменти да са в срок на годност.\r\n- Пожарогасител, зареден и в срок на годност.\r\n- Светлоотразителна жилетка .\r\nТова задължително трябва да присъства в автомобила ви,  в противен случай подлежите на санкция. - Крик и ключ за гуми (резервната гума се подразбира) – винаги трябва да сте подготвени за смяна на гума. Това е една от най-честите аварии на пътя. Колкото и внимателен шофьор да сте, една спукана гума винаги може да ви изненада. Добре е да имате и авариен спрей за лепене и помпане на гуми.\r\n- Кабели за запалване – дори нов акумулатор може да откаже в определен момент. И тогава все ще се намери някой, който да  ви помогне със запалването, но за това са необходими кабели за подаване на ток. - Комплект инструменти – най-необходимите за вашия автомобил.\r\n- Фенерче – необходимо е, особено в тъмната част на денонощието или когато трябва да се погледне на трудно достъпни места в автомобила.\r\n- Туба за гориво – трябва да е метална, за да ви сипят гориво на бензиностанцията. Пластмасовите са опасни за ползване.\r\n- Въже за теглене – може никога да не ви потрябва, но е добре да имате. Това са някои резервни и консумативи, които трябва да са ви под ръка винаги и при необходимост да ги използвате. Най-употребяваните са:\r\n- Резервни крушки и бушони.\r\n- Течност за чистачки, задължително съобразена със сезона.\r\n- Спирачна течност и антифриз за доливане при необходимост.\r\n- Тефлонова или универсална смазка.\r\nРазбира се, можете да разширите запасите според конкретния автомобил и експлоатационните условия. - Стелки за кола и багажник\r\n- Подлакътници\r\n- Покривала – частични или за целия автомобил.\r\n- Автомобилно зарядно за  телефон\r\n- Вентилаторна печка  за автомобил и много други. Това е сезон с ниски температури и екстремни условия за шофиране. Затова, когато пътувате през зимата добавете в багажника си следното:\r\n- Четка за почистване на сняг и стъргалка за лед.\r\n- Лопата – винаги ще потрябва.\r\n- Размразяващ спрей.\r\n- Помпа за гуми или компресор – при ниски температури налягането в гумите пада.\r\n- Вериги за сняг – понякога пътните условия през зимата са тежки и без вериги  придвижването е невъзможно.\r\n- Стартерна станция – при нужда, ако акумулаторът от ниски температури или продължителен престой е разреден,  ще стартира автомобила. Повечето такива устройства имат фенерче и могат да зареждат телефони и други устройства.\r\n- Чифт топли ръкавици, ако все пак се наложи да излезете в студа и одеяло, с което да се стоплите, ако чакате помощ.\r\nНе подценявайте пътните условия, особено през зимата. Природата е непредсказуема и затова е добре да сте подготвени с най-необходимото. А какво е то - всеки ще прецени сам за себе си – ние просто даваме идеи и споделяме горчив опит. ", "date": "2019.11.26", "title": "Как да подготвим автомобила си за път?"}
{"url": "https://www.actualno.com/pleven/200-malki-plevenchani-se-uchat-da-konstruirat-i-programirat-roboti-news_1409789.html", "text": "      Близо 200 малки плевенчани на възраст от 7 г. до 11 г. се обучават през тази учебна година да конструират и програмират LEGO роботи в клуб RoboticsLab – Pleven. Те са от четири основни училища в Плевен. Занятията се провеждат по веднъж седмично. Средствата за тях са осигурени по Националната програма за финансиране на занимания по интереси към МОН, тематично направление „Дигитална креативност“, съобщиха от клуба.      RoboticsLab – Pleven е първият клуб по роботика в областния град. В обучението на децата се използват LEGO роботи, които са подходящи за тяхната възраст. Те насърчават креативността на учениците, развиват пространственото им мислене и ги въвеждат в роботиката и в програмирането.   Обучението за тази учебна година ще завърши през май 2020 г. с междуучилищно състезание по роботика. Клубът планира идното лято да организира за втори път приключенски експедиционен роболагер. ", "date": "2019.11.26", "title": "200 малки плевенчани се учат да конструират и програмират роботи"}
{"url": "https://www.actualno.com/burgas/kakvo-ne-znaem-za-polzite-ot-atanasovskoto-ezero-news_1409834.html", "text": "      Изложбата на открито в Бургас има за цел да покаже не само красотата на лагуната, но и всичко онова което тя предлага на хората и животинските видове, които живеят в близост. Това е причината да бъде наречена \"Атанасовско езеро - лагуната на живота\".      Според проучвания, крайбрежните лагуните са едни от най-застрашените природни екосистеми. В България те са представена от Атанасовско езеро, което заема 13% от бреговата ивица в целия свят. Малко хора знаят, че лагуните осигуряват храна, защита от бури и наводнения. Те са място за отдих и обитание за птиците. Застрашени са поради замърсяването на водите, промяната в начина на ползване на земите и урбанизацията. Плитките им води и близостта до морето ги правят уязвими, поради измененията в климата и повишаването на морското равнище. За Радостина Титова, от проект \"Лагуната на живота\" разказва още за уникалната екосистема:\r\n\"Решихме да направим тази изложба, защото през годините доста неща разказваме за езерото и го представяме като най-богатото на птици място и където се добива морска сол. Но сега с тази нестандартна изложба показваме и другите му лица. Искаме да разкажем за всички ползи, които Атанасовско езеро носи на хората от Бургас и района. Това са така наречените екосистемни услуги. Защото то става все по-известно като място за здраве, за лечение. Басейните с луга и кал, в които през лятото влизат над 2 хиляди души за да се лекуват, вече са известни извън пределите на страната. Тази комбинация от близост с морето, с уникалните плажове с черен пясък и създадените условия за отдих и туризъм са нещо, което не може да се види на много места в Европа\".    Много бургазлии приемат за даденост удобствата на лагуната Атанасовско езеро. Използването на солените басейни и кални езера се е превърнало в част от летните занимания на много хора. Изключително полезни за балнеолечение на открито, те имат все повече почитатели от целия свят. Лугата и калта са суровини за фармацевтичната и козметичната индустрии, хомеопатичната медицина и други отрасли свързани със здравето.     И през зимата езерото е обитаемо. То е дом за много птици, някои от които екзотични. Те са избрали да зимуват в лагуната, защото тя не замръзва и им осигурява храна. Това е причината почитателите на птици да идват за да наблюдават живота на пернатите. През всички сезони Атанасовското езеро е привлекателно място. Изложбата посветена на ползите от него може да се види на площад \"Тройката\" в Бургас. ", "date": "2019.11.26", "title": "Какво не знаем за ползите от Атанасовското езеро?"}
{"url": "https://www.actualno.com/politics/ninova-objavi-che-vjarva-v-nevinnostta-na-joncheva-prizova-stanishev-da-ja-zashtiti-news_1409842.html", "text": "        Вярвам в невинността на Елена Йончева . Това написа лидерът на БСП Корнелия Нинова във \"Фейсбук\" по повод искането на българската прокуратура до Европейския парламент за .       Тя бе категорична, че депутатите на \"БСП за България\" в Европейския парламент я подкрепят единодушно.\r\nСоциалистката съобщи, че председателят на групата Петър Витанов ще представи позицията на БСП пред групата на социалистите и демократите в Европейския парламент.   Нинова призова Сергей Станишев да запознае лидерите на партиите от ПЕС със случая и да излязат с обща позиция в подкрепа на Елена Йончева.   Припомняме, вчера стана ясно, че българската прокуратура е поискала от Европейския парламент имунитета на Елена Йончева като евродепутат.\r\nПричината е, че Йончева е обвинена в пране на пари от фалиралата КТБ. Във връзка с повдигнатите й обвинения главният прокурор Сотир Цацаров поиска през ноември 2018 г. имунитета на шестима депутати, сред които бяха Елена Йончева и Веселин Марешки.    Веднага след оповестяването на информацията депутатът от БСП Георги Михайлов заяви в кулоарите на парламента, че се отказва от имунитета си. Последва го и Елена Йончева, която пък определи действията на прокуратурата като политическо преследване .\r\nПо-рано днес самата Йончева също излезе с позиция по случая, заявявайки, че става въпрос за рутинна процедура , която ще докаже, че повдигнатите й обвинения нямат никакво основание. ", "date": "2019.11.26", "title": "Нинова обяви, че вярва в невинността на Йончева, призова Станишев да я защити"}
{"url": "https://www.actualno.com/business/bonus-malus-ili-pylen-haos-news_1409862.html", "text": "      Комисията за финансов надзор (КФН) представи този месец за обществено обсъждане . Проектът е на КФН, Министерството на вътрешните работи (МВР) и Министерството на транспорта, информационните технологии и съобщенията (МТИТС). Авторите твърдят, че е консултиран и с Държавната агенция \"Безопасност на движението по пътищата\".      Замисълът изглежда повече от благороден - да се стимулира отговорно поведение на пътя на водачите и ангажиментите на собственици на моторни-превозни средства (МПС).  Застрахователната премия по застраховка \"Гражданска отговорност\" на добросъвестните водачи (ГОА) ще намалява, а тази на рисковите водачи ще расте, определена на база на рисковото им поведение.   Според проекта при определянето на базовата застрахователна премия всяка застрахователна компания ще може да понижава и увеличава тарифата в зависимост от това дали за дадения автомобил има  влезли в сила наказателни постановления или фишове/електронни фишове за извършени административни нарушения на Закона за движението по пътищата. Ще се взима предвид и дали водачът има влезли в сила присъди за извършени престъпления по Глава десета и Глава единадесета раздел втори от Наказателния кодекс.\r\nПредлагат се 15 или 20 класа в системата \"бонус-малус\", като в съответствие с броя извършени нарушения или пък липсата им, водачът ще бъде позициониран в определен диапазон – \"неутрален\", \"бонус\" или \"малус\". В зависимост кое бъде избрано – дали класовете да са 15 или 20 – класовете ще се групират в трите основни диапазона. При 15 класова система например базовият \"неутрален\" клас е 6 точки. От 1 до 5 е бонус, а от 7 до 15 – малус.  При превишаване на скоростта в населено място с между 21 и 30 км/ ч. например, се добавя 1 точка към  класа ни. И от 6 отиваме в 7 – малус. Шофирането с алкохол над 0,8 промила ще носи 5 допълнителни малус точки.\r\nПървоначален, \"неутрален\" клас ще се дава при вписване на водач на МПС, който не е бил вписван като такъв в полица за задължителна застраховка \"Гражданска отговорност\" на автомобилистите и за когото няма информация относно влезли в сила наказателни постановления, фишове/електронни фишове и присъди за извършени от него след 1 януари 2020 г. административни нарушения и престъпления.\r\nАко човек или фирма е собственик на повече от едно превозно средство, то \"бонус-малус\" клас ще се определя за всяко едно от тях поотделно. Класът ще се определя въз основа на информация за влезлите в сила наказателни постановления, фишове/електронни фишове и присъди за извършените с даденото МПС нарушения и престъпления, докато е било собственост на въпросното лице.       \"Бонус-малус\" клас на собственик на МПС ще се определя и на всеки лизингополучател, който е страна по договор за финансов лизинг. Лизингополучателят, който е страна по договор за финансов лизинг, ще има правата и задълженията на собственик на МПС, за да се прилага ефективно системата \"бонус-малус\". \"Бонус-малус\" клас на собственика-лизингодател на МПС, страна по договора за финансов лизинг няма да се определя за периода на ползване на МПС от лизингополучателя.\r\nТова са горе-долу ясните неща по законопроекта. Пълния текст можете да прочетете .\r\nОбщественото обсъждане вече тече, а коментарите са противоречиви. . Не се знае също дали при въвеждането на неутралното ниво от 2021 г. от него започват и изрядният шофьор, който има златен талон отпреди тази година, и шофьор с много нарушения или дори влязла в сила присъда отпреди 2019-а.\r\nНе се знае още , нито какъв ще бъде размерът на базовата премия.      Вероятно компаниите трябва да преизчислят и отново целия застрахователен пакет по задължителната полица.\r\nНе се знае и , ако  например наказателното постановление се обжалва и в крайна сметка падне в съда, а делата се точат доста време. И дали например точки ще се отнемат само за влезли в сила наказателни постановления, неподлежащи на обжалване. В такъв случай, докато тече обжалването, дали голям нарушител няма да си шофира преспокойно с незаслужени бонуси.\r\nЗаконопроектът е предоставен за обществено обсъждане, но разяснителната кампания за ползите от него очевидно куца.\r\nСпоред експерта по пътна безопасност, бивш депутат от Реформаторския блок и председател на транспортната парламентарна комисия Настимир Ананиев, системата \"бонус-малус\" ще се превърне в златна кокошка за застрахователите.\r\n\"Цената на застраховката Гражданска отговорност се вдигна изкуствено миналата година покрай разширения кръг на заинтересованите страни при смърт от ПТП. Тогава цената скочи двойно, а след това кръгът беше законодателно стеснен от първоначално заявеното, но цената не падна. Така че, преди да обсъждаме конкретика около \"бонус-малус\", КФН да кажат колко ще е базовата цена. От наредбата не става ясно, когато си и водач и собственик трябва ли да плащаш два пъти Гражданска отговорност. Аз например попадам в тези две категории и нито е редно, нито логично да плащам два пъти\", смята той.   \"Като гледам заложените наказателни точки и провиненията, така предложената \"бонус-малус\" ще се превърна в златна кокошка за застрахователите и няма да се случи нужната превенция. Например при нарушението управление на МПС, което не е регистрирано по надлежен ред, попада казуса на електрическите тротинетки, ако на 3 януари, ви спрат да карате собствена такава и имате шофьорска книжка или сте собственик на автомобил ще получите 5 наказателни точки според предложението и 240 % по скъпа гражданска отговорност. Друг пример е предложеното нарушение отнемане на предимство по чл. 179, ал. 1, т. 5 от ЗДвП, където пише, \"който не спазва предписанието на пътните знаци, пътната маркировка и други средства за сигнализиране\", тук предложените наказателните точки също са 5 и оскъпяването ще е 240 %, но преди да започне да работи такъв режим трябва пълен одит на знаковата уредба в страната и оправяне на пътната маркировка. В доклада на държавната комисия за пътна безопасност от миналия месец се призна, че 70 % от пътната маркировка е в лошо състояние. Тогава нека първо оправим маркировката и направим пълен одит на знаците и тогава да въведем бонус-малус\", обяснява Ананиев.\r\nПълен одит на знаците е свързан и с превишената скорост и наказателните точки за нея, всеки един шофьор може да ви посочи знаци, които са забравени или останали стари от ремонти или скрити такива или неотговарящи на състоянието на пътя, които ако тръгне \"бонус-малус\" ще се използват да пълнят джоба на застрахователите без никакъв ефект на превенция.\r\n\"Другото, което не ми харесва в новите-стари предложения е, че бонусът е само 25%, бонусът трябва да стига до 50%, също така и шофьора със златен талон и осъдения убиец на пътя ще започват от едно и също неутрално ниво. Това не е редно, не и справедливо\", твърди Настимир Ананиев.\r\nТака или иначе,за водачите и за собствениците на автомобили става неприятно. Според едни от застрахователния бранш прогнозират, че цената на задължителната полица \"Гражданска отговорност\" , независимо от предстоящото въвеждане на системата \"бонус-малус\".\r\nСпоред други обаче няма да има нови цени, застрахователните компании ще представят действащите си тарифи, или поне така уверяват от Асоциацията на българските застрахователи. Системата бонус-малус изисквала според тях застрахователите да регистрират тарифите си в Гаранционния фонд така, че да няма корекции в посока нагоре в базовата цена, когато изчисляват отстъпката за бонуси или утежнението за малуси на полицата за конкретния водач. ", "date": "2019.11.26", "title": "\"Бонус-малус\" или пълен хаос?"}
{"url": "https://www.actualno.com/business/pregovorite-za-paket-mobilnost-zacikliha-news_1409884.html", "text": "      Без сделка приключиха по пакета \"Мобилност\" между Европейския парламент, Европейския съвет и Европейската комисия. Разговорите започнаха късно снощи и продължиха до рано тази сутрин, съобщава БНР.      Трите водещи институции на ЕС така и не са постигнали съгласие по основните теми от законодателния пакет, сред които е и връщането на камион в страната на домуване по време на месечната почивка на шофьора.   След като стана ясно, че преговорите отново са завършили без резултат, и заявиха, че .\r\nВъпреки че все още не е насрочена дата за нова тристранна среща, ако такава има, тя ще се състои следващия месец.  Нов кръг тристранни преговори между ЕП, ЕК и ЕС могат да бъдат насрочени от председателя на транспортната комисия в парламента и от финландския министър на транспорта, който в момента е председател на Евросъюза.\r\nПрипомняме, през септември транспортната комисия на Европейския парламент по пакет \"Мобилност\" със Съвета на ЕС и Европейската комисия, след като седмица по-рано отхвърли предложението пакетът да бъде изтеглен от Еврокомисията.   Министърът на транспорта Росен Желязков заяви, че за връщането на камионите в страната отправна точка всеки месец.    На 4 април 2019 г. в Европарламента в пакета \"Мобилност\", на които се противопоставят българските евродепутати и превозвачи. ", "date": "2019.11.26", "title": "Преговорите за пакет \"Мобилност\" зациклиха "}
{"url": "https://www.actualno.com/crime/otkriha-tjalo-na-mlad-myj-proveseno-na-elektricheski-stylb-news_1409799.html", "text": "      Тялото на млад мъж бе намерено на стълб снощи близо до подстанцията в Харманли.      Инцидентът е станал около 19:00 часа, а по жиците по това време е имало 20 000 волта напрежение, съобщи МВР.   Пътуващи по пътя за Симеоновград видели голям огън и волтова дъга на стълба и сигнализирали на 112. Пристигналите полицаи открили безжизненото тяло на разсъблечен млад мъж, с боксерки и чорапи.\r\nОт полицията установиха, че това е 20-годишно момче от с.Поляново.  Стартира досъдебно производство за убийство по случая. ", "date": "2019.11.26", "title": "Откриха тяло на млад мъж, провесено на електрически стълб"}
{"url": "https://www.actualno.com/bgfootball/bobi-mihajlov-az-sym-prezidentyt-na-bfs-news_1409855.html", "text": "      Президентът в оставка на - Борислав Михайлов, сподели, че все още е президент на съюза и като такъв има право да присъства на заседанието на Изпълкома и да гласува, но все пак няма да го направи.           - заяви Михайлов пред \"24 часа\".\r\nПрипомняме, че освен Изпълкома, който ще заседава в четвъртък, ръководството на Българския футболен съюз свика извънредна пресконференция във вторник (днес), на която ще се разискват \"наболелите теми\" в родния футбол от последните седмици.    ", "date": "2019.11.26", "title": "Боби Михайлов: Аз съм президентът на БФС"}
{"url": "https://www.actualno.com/politics/interesuvaha-li-se-v-sasht-che-borisov-e-doshyl-maj-ne-video-news_1409819.html", "text": "       Усещането, че в САЩ изобщо не обърнаха сериозно внимание на визитата на българския премиер Бойко Борисов, беше затвърдено от Fox News.      Телевизията е една от малкото традиционни медии, към които американският президент Доналд Тръмп показва положително отношение и счита за \"приятелска\". Но точно тя направи сериозен гаф при отразяването на гостуването на Борисов – Fox News обяви, че българският премиер всъщност е министър-председател на Белгия, макар че накрая на репортажа говорителят поправи грешката в изписването. Освен тази грешка, американските медии се интересуваха много повече от процедурата по импийчмънт и всъщност нито една медия отвъд Океана не зададе въпрос, касаещ срещата между Тръмп и Борисов. \"Бяха по-приятелски настроени, отколкото очаквах\", сподели американския президент на българския премиер в края на импровизираната пресконференция.  Показателно е и, че самият Тръмп не коментира срещата в Twitter директно, а пресподели пост в микроблог мрежата на официалния профил на Белия дом. Всеизвестно е, че американският президент използва Twitter като платформа за политически послания и дори често налага политически виждания първо там.  Какво произлезе от срещата между българския премиер и американския президент - научете в !     ", "date": "2019.11.26", "title": "Интересуваха ли се в САЩ, че Борисов е дошъл – май не (ВИДЕО)"}
{"url": "https://www.actualno.com/curious/interesni-fakti-za-kafeto-news_1409873.html", "text": "      По света има много популярни напитки, но след водата, най-употребяваната друга напитка е кафето. Толкова много от него се консумира по цял свят, че индустрията е една от най-големите в хранително-вкусовата промишленост. Ето защо решихме, че ще ти е интересно да научиш малко повече за невероятната напитка. Така че смели си любимите , направи си чаша от горещата напитка и се отпусни с интересните факти в статията!       Истина е, че голяма част от вкусовите качества на кафето идват от кофеина. Ето защо обикновено сортовете робуста, които са с много повече кофеин за една доза кафе, са и доста по-горчиви. Но това далеч не означава, че кофеинът е единствената или дори най-важната съставка. Да, много от нас го пием за приповдигане и енергия, но има и други съставки на кафето, които са също толкова важни.   Кои са те обаче? Там е работата, че не сме особено сигурни. Науката е установила стотици химични съединения в кафето, но още не знаем как точно си взаимодействат и кои са основни за качествата на кафето. Тогава защо ни е да го знаем? Ами много просто – изолираните качества на кофеина не са толкова добри, колкото при приема му с кафе!   Естествените стимуланти са важни в много сфери, особено в спорта. Тъй като спорта се регулира много и забранените субстанции се наказват, трябва да се прибягва до естествени добавки, които да помагат за представянето в спорта. Интересното е, че кафето е една от най-добрите такива добавки и дори може да се каже, че е излишно да се дават купища пари за така наречените фитнес буустъри, които са просто напитки с добавен кофеин.\r\nКакво значи това за теб? Значи, че ако искаш по-добри тренировки с повече енергия, тогава спокойно можеш да заложиш на чаша качествено кафе (например от и просто да дадеш всичко от себе си в залата. Страхотно, нали?        Ако се огледаш из магазините за кафе, ще видиш страшно много предложения за различни блендове, сортове и така нататък. Истината обаче е, че ние познаваме само два сорта, от които произтичат всички останали разновидности. Тези сортове са арабика и робуста.\r\nТова далеч не означава, че между различните блендове няма никакви разлики, нито пък че сортовете няма да имат различни качества спрямо това къде са отгледани. Но е важно да отбележим, че робуста е обикновено по-силно от арабика и с по-натрапчив горчив вкус. Често е и по-евтино, защото се гледа по-лесно и е по-разпространено.\r\nКакво да кажем обаче за този трети сорт кафе, който уж също съществува? Ами всъщност този сорт се нарича либерика и е сравнително рядък. По-важното е да се знае обаче, че тези три сорта са единствените, които пием, но далеч не са единствените, които са част от семейството на кафето. Просто останалите сортове не са годни за употреба по една или друга причина, така че засега имаме основно два сорта и един допълнителен за специалните ценители на уникалната напитка. ", "date": "2019.11.26", "title": "Интересни факти за кафето"}
{"url": "https://www.actualno.com/balkani/turcija-izprashta-spasiteli-i-lekari-v-albanija-sled-zemetresenieto-news_1409820.html", "text": "      Турската Агенция за спешни ситуации и природни бедствия изпраща спасители, лекари и техника в засегнатите от в Албания.      \"За да се подпомогне извършването на спасителни работи след земетресението в Албания, там са изпратени екип от спасители и лекари, самолет и три превозни средства\", посочва агенцията, цитирана от БГНЕС.   Американската служба за геоложки  проучвания днес сутринта съобщи за земетресение с магнитуд 6,4 близо до столицата на Албания, Тирана. Според сеизмолозите то е последвано от серия вторични трусове с магнитуд по-голям от 5.\r\nВластите съобщават за 6 загинали и 300 ранени.    ", "date": "2019.11.26", "title": "Турция изпраща спасители и лекари в Албания след земетресението"}
{"url": "https://www.actualno.com/curious/kak-da-vyzpitame-deteto-si-po-metoda-na-montesori-news_1409798.html", "text": "       Може би се питате коя е Монтесори и защо нейният подход за преподаване е толкова популярен?       Известната лекарка и учител Мария Монтесори е живяла и работила в Италия, Испания, Холандия и дори Индия. До 26-годишна възраст, тя е една от първите жени-лекари в историята на Италия. Защитавайки необходимостта не само от медицинска, но и педагогическа намеса в живота на деца с увреждания в развитието, убедената католичка, създава метода на „научната педагогика“.\r\nТя ползва собствените разработки и материали от своите учители Итар и Сеген: световноизвестни френски лекари, които всъщност станали първите европейски дефектолози. Какво представлява възпитание по метода Монтесори и защо е предназначен за деца?   Децата, признати за „нетренирани“, усвояват уменията да броят, пишат и четат по-добре и по-бързо от своите здрави връстници. Тогава и се взело решение да се адаптира и методиката за последните. И така през 1907 г. в Сан Лоренцо е открита първата „Детска къща“, която работи по системата Монтесори, а три години по-късно е публикувана първата книга по нейния метод. Какво е същността на възпитание по метода Монтесори? Основният принцип на педагогиката Монтесори е свободата на детето в неговите дейности, дисциплина и независимост. Наблюдавайки децата и въздържайки се от награди и наказания, учителите се опитват не само да създадат „обогатена“, среда за развитие, но и да ръководят този процес. Това става възможно, въз основа на индивидуалността и личната активност у всяко дете. Тоест позволявайки му да прави каквото му харесва и когато поиска.     Монтесори - развиване вниманието и концентрацията Техниките на Мария Монтесори и нейните последователи, са предимно фокусирани, върху развитието на сетивата. Това включва всичко, от допир и слух, до това да се разграничат най-фините нюанси на вкус и мирис. Упражненията за трениране на окото, както и игри с геометрични фигури и числа, помагат на децата спокойно да преминат към абстрактни математически понятия. Така развитието на фини и общи двигателни умения, включва задачи за моделиране, заедно със специален „заряд“ за устни и език. Те са задължителни при подготовката на предучилищна възраст и за овладяване уменията за четене и писане.\r\nОсновният акцент при изпълнението на всички упражнения е върху развитие, вниманието и само мотивацията. В резултат на това децата получават почти всичко необходимо за формиране на своята интелигентност. За да развиете творческо въображение, умения за игра и комуникация, програмата трябва да е допълнена с разнообразни игри и творчески занимания. Колко универсално е възпитанието по метода Монтесори за развитието на детето? Първоначално методът е разработен за деца със специални нужди. Днес, последователите на Мария Монтесори успяват да го адаптират за обикновени и надарени деца, както и за възрастни, които искат да станат учители в часовете за Възпитание по метода Монтесори.   Ясно е, че универсални подходи в педагогиката, както и в други науки, не съществуват. Проучвания на психолози, педагози и лекари от различни години потвърждават, че ако стриктно се спазва принципите на метода, тогава такова обучение няма да донесе вреда на детето. Това важи, особено ако компенсира недостатъците му, като използва елементи от други подходи.\r\nСъвременните деца нямат способността да задържат вниманието си върху дейността, която им харесва. Те не умеят да се противопоставят на разсейванията. Възпитание по метода Монтесори позволява да създадете това умение с помощта на прости техники. За да проработи метода е достатъчно да развивате бебето от ранната му възраст.\r\nРедица експерти предлагат да дадете първите материали за концентрация само няколко часа след раждането. Това може да бъде много по-трудно от това да спрете да се карате на децата от предучилищна възраст за грешките.   Друг въпрос за защитниците в развитието на Монтесори се отнася до използването на електронни устройства в обучението. Сега ние сме буквално сме заобиколени от джаджи  и пълната забрана за използването им няма да изглежда адекватна. Въпреки това, повечето преподаватели от Монтесори се придържат към нея. По какво се различават родените Монтесори деца от връстниците си? Много хора се изненадват, че в училищата и детските градини в Монтесори, децата от различни възрасти учат в един и същи клас и могат свободно се движат около него. Те независимо избират кои упражнения ще изпълняват. На пръв поглед изглежда, че при такива условия детето ще израства безотговорно и капризно или ще се развива нехармонично: в някои отношения, пред своите връстници, а в други - далеч по-назад.\r\nПрактиката показва, че децата от часовете в Монтесори (от 0 до 6, от 6 до 12 и от 12 до 18 години) изобщо не стават неконтролируеми. Напротив, най-често са много дисциплинирани и по-рано от другите се научават да си поставят цели и да ги постигат. Вярно е, че някои от тях, също могат да се противопоставят на външния контрол, особено ако възрастният налага своето виждане какво да \"прави\". Ако учителят е в състояние да предложи на такова дете опции, от които може да избере задача, обикновено няма конфликти. При възпитание по метода Монтесори децата са оставени на собствените си интуиции - опасно ли е това? В детските градини, работещи, според методологията, има учебни програми, ясни правила за поведение и схема за представяне. Свободата на децата се състои в избора на урока от предложените от учителя. Това, колко време ще отдели за неговото прилагане или повторение.   Учителят, както и при всяка друга образователна система, трябва да се намеси, когато е необходимо, или да не се намесва, ако това позволява на децата да се справят самостоятелно със задачата. Същността в работата на учителя в този клас е да следи за съответствието на средата и условията на учене. Такива трябва да са съобразени с нуждите на детето, не той да ги променя, предлагайки нови задачи и упражнения или налагайки помощта си. Могат ли родителите да се използват от възпитание по метода Монтесори самостоятелно? Съвременните последователи на метода Мария Монтесори, често подчертават важността на индивидуалния подход към отглеждането на дете и като се вземат предвид неговите чувствителни периоди на развитие. Те смятат, че такъв е важен процес като вниманието, започва да се оформя от раждането. Следователно качеството му се влияе от условията, при които се случва раждането. Освен това, никой не може да знае личните характеристики на детето като неговите родители. На база тази гледна точка, дори има предимство, пред учителите с най-добро образование.\r\nВсеки родител може да се научи да използва разработващи методи и материали, създадени за възпитание по метода Монтесори, без никакви затруднения.\r\nМонтесори поставя любовта към науката и специалния „дух”.     Много родители избират педагогиката Монтесори, защото разбират, че мозъкът на детето се развива до 6 години. Ето, защо и трябва да има време да му дадете максимални знания и умения, докато моментът не е пропуснат. Всъщност първите невронни връзки се появяват в мозъка на човешки ембрион още в петия месец от бременността и според някои учени с правилния начин на живот, могат да продължат да възникват до смъртта на този удивителен орган.\r\nТемпът на развитие на нервната система у дете и възрастен е различен. Скоростта на формиране на невронните мрежи, рязко се увеличава веднага, след появата на малкия човек на света. Техният брой достига своя лимит с около 20-30 години. Тогава той започва бавно, но стабилно да намалява, поради отмирането на онези нервни пътища, които най-малко използваме в практическия живот. И така, колкото по-възрастни сме, толкова по-трудно ни е за всяко обучение. Въпреки това, никога не е късно да научим нови неща. Най-горещият въпрос за всички родители е: „Как да накарам дете да направи нещо?“ Честно казано, всеки добър учител знае това: ако възрастен извърши някои действия с удоволствие и ентусиазъм, изразявайки интерес, тогава повечето деца ще искат да опитат да направят същото. Вкъщи нещата са дори по-добри, отколкото в училище или детска градина, защото самата система Монтесори не осигурява на детето цел за развитие, а само начини.\r\nТя представлява адекватните цели на възпитанието и обучението, които могат да бъдат поставени само от самото дете в съюз с родителите му. Конфигурирано, това означава родителят да разбира нуждите на детето си и спокойно да му помага във всички начинания. ", "date": "2019.11.26", "title": "Как да възпитаме детето си по метода на Монтесори"}
{"url": "https://www.actualno.com/curious/2-te-zodii-koito-shte-sreshtnat-svojata-srodna-dusha-v-sledvashtite-tri-sedmici-news_1409827.html", "text": "                      Най-важната среща в живота очаква Телец по неочакван начин. В стил „любовта идва внезапно“. Телецът всъщност няма да я очаква. Наред с това, дори когато срещата, се осъществи, Телецът, винаги е зает с жизненоважни въпроси. Той, дори няма веднага да разбере, че това не е просто някакво мимолетно увлечение, а най-вероятно, роман за цял живот.         ", "date": "2019.11.26", "title": "2-те зодии, които ще срещнат своята сродна душа в следващите три седмици"}
{"url": "https://www.actualno.com/business/kyde-se-krie-i-ot-kogo-se-strahuva-ruja-ignatova-news_1409800.html", "text": "       , супер луксозен живот и връзки с могъщи покровители, мистериозно изчезване и вероятно пластична операция за смяна на самоличността. Не, това не е холивудски филм, а реалната съдба на д-р Ружа Игнатова, станала известна с .      Криптокралицата е главната героиня в разследване на BBC, което се опитва да разкрие какво се е случило след безследното ѝ изчезване и къде би могла да се намира тя в момента.\r\nПо петите ѝ са ФБР, частни детективи и властите в няколко държави. Но никой реално не знае къде е, дори собственият ѝ брат Константин, който поема бизнеса след изчезването ѝ, а вече е в ръцете на американското правосъдие. изплуват щедри подкупи на държавни служители от цял свят, връзки с международен наркобос, чието име никой не смее да спомене, и измами за суми, колкото бюджета на някоя бедна държава.      Разкритията на разследващия журналист на BBC Джейми Бартлет и документите по делото срещу Константин Игнатов хвърлят светлина върху сложния пъзел от събития и схеми, в които е оплетена криптокралицата.\r\nВ края на октомври 2017 г. Игнатова лети за Атина, след което просто се изпарява и от над 2 години е в неизвестност. Смята се, че нейни високопоставени приятели (вероятно политици) са я предупредили, че е издирвана и тя решава да изчезне. Страхувала се, че някой от близките ѝ ще я предаде на ФБР.    Многобройните ѝ имоти започват да се прехвърлят и продават между различни фирми и мними собственици, така че на нейно име не остава почти нищо. Опитни измамници като нея умеят да действат по начин, по който парите и имуществото им просто да изчезнат, а това ги прави още по-трудно откриваеми, обясняват експерти.  ", "date": "2019.11.26", "title": "Къде се крие и от кого се страхува Ружа Игнатова?"}
{"url": "https://www.actualno.com/society/bchk-zapochva-razdavaneto-na-hranitelni-produkti-news_1409801.html", "text": "      В изпълнение на Оперативната програма за храни и/или основно материално подпомагане на най-нуждаещи се лица, съфинансирана от Фонда за европейско подпомагане на най-нуждаещи се лица, Българският Червен кръст започва поетапното предоставяне на пакети с хранителни продукти на над 287 000 домакинства, които включват около 543 000 български граждани, съобщиха от БЧК.      Раздаването ще  се извършва от служители и доброволци на БЧК в 312 раздавателни пункта в цялата страна и ще продължи до 28 февруари. Всеки правоимащ, включен в списъците от Агенцията за социално подпомагане, ще получава съответните  продукти срещу документ за самоличност и подпис.   На 27 ноември 2019 г.  се отварят раздавателни пунктове в областите Кърджали, Ловеч и Хасково, а до края на месец декември и в областите Благоевград, Варна, Видин, Враца, Габрово, Кюстендил, Монтана, Пазарджик, Перник, Плевен, Пловдив, Разград, Русе, Силистра, Сливен, Смолян, Стара Загора, Търговище, Шумен, Ямбол и Софийска област. Останалите области ще стартират раздаването в началото на месец януари 2020 г. Подробният график за поетапното раздаване на продукти по програмата е публикуван на интернет страниците на БЧК /www.redcross.bg/ и на АСП /www.asp.government.bg/ и в регионалните офиси на БЧК и е съобразен с възможностите за зареждане на складовете и пунктовете в страната.\r\nВсички правоимащи, включени в списъците на Агенцията за социално подпомагане, ще получат по 24,570 кг от 16 вида хранителни продукти: пшенично брашно – 2  кг; ориз – 1 кг; спагети – 1 кг; лютеница – 0,500 кг; зелен фасул консерва – 2,400 кг; домати белени   – 1,600 кг; грах зелен  – 1,600 кг; гювеч консерва – 1,600 кг; конфитюр – 0,500 кг; говеждо в собствен сос консерва – 0,300 кг; говежди кюфтета в бял сос консерва  – 0,600 кг; пиле фрикасе консерва – 0,300 кг; консерва риба  – 0,170 кг; зрял фасул – 3 кг; леща – 4 кг; олио – 4 литра.  Право на подпомагане по програмата имат:\r\nЛица и семейства, подпомагани по Наредба № РД-07-5 от 2008 г. за условията и реда за отпускане на целева помощ за отопление (ДВ, бр. 49 от 2008 г. и следващи изменения) за отоплителен сезон 2017/2018 г.;\r\nМайки (осиновителки), които получават месечни помощи за отглеждане на дете до навършване на една година по реда на чл. 8, ал. 1 и ал.5 от Закона за семейните помощи за деца (ЗСПД) към месец 08.2019 г.;       Лица и семейства, получили еднократна помощ за ученици, записани в първи клас по чл. 10а от ЗСПД за учебната 2018/2019 г.;\r\nЛица с над 90 на сто степен на увреждане с определена чужда помощ и ниски лични доходи от пенсия (до 348,00 лв.), които получават месечна финансова подкрепа по реда на чл. 70 от Закона за хората с увреждания (ЗХУ) към месец 08.2019г.;\r\nЛица и семейства, които получават месечни помощи за отглеждане на дете с трайно увреждане по реда на чл. 8д от ЗСПД към месец 08.2019 г.;\r\nЛица и семейства, получили еднократни или месечни помощи, предназначени за превенция и реинтеграция, отглеждане на детето при близки и роднини и в приемни семейства по реда и условията на Правилника за прилагане на Закона за закрила на детето (ППЗЗД) към месец 08.2019 г., а по отношение на еднократните помощи, за периода от 01.01.2019 г. до 31.08.2019 г.;\r\nЛица и семейства, инцидентно пострадали от бедствия и аварии при форсмажорни обстоятелства, подпомогнати с еднократна помощ по реда на чл. 16 от Правилника за прилагане на Закона за социално подпомагане (ППЗСП), въз основа на установеното индивидуално ниво на материално лишение за периода от 01.01.2019 г. до 31.08.2019 г.      Оперативната програма се управлява от Агенцията за социално подпомагане и се осъществява със съдействието на местните власти. ", "date": "2019.11.26", "title": "БЧК започва раздаването на хранителни продукти "}
{"url": "https://www.actualno.com/music/solar-se-zavryshta-s-tri-sceni-i-deset-artisti-v-inter-ekspo-centyr-news_1409833.html", "text": "      YALTA CLUB отново ще зарадва онези, които очакват фестивала SOLAR и ярките артисти, отличили го като едно от най-посещаваните събития за електронна музика у нас през последните години. През 2019 г. той ще има само едно издание, но за сметка на това организаторите представят три, напълно различни сцени и десет артисти, които ще направят нощта на 13 декември повече от специална. Разнообразният и мащабен SOLAR ще се проведе в Интер Експо Център с Mark Knight, Rudimental, Chus Ceballos, Nicole Moudaber, Gaiser, Matador, Juan Alvarez и Liubo Ursiny.      Най-доброто от световната денс музика ще чуем на сцената TOOLROOM IN STEREO. На нея ще се качи диджеят, чиито сетове са белязали няколко незабравими издания на фестивала като SOLAR Summer и SOLAR Christmas, Mark Knight. Легендарният създател на Toolroom Records ще направи b3b сет с едно от най-атрактивните дуота в момента - испанците Chus Ceballos, както и с един от резидентите на YALTA CLUB, Juan Alvarez. MOODRAW е втората сцена на SOLAR, където главно действащо лице ще бъде безспорната кралица на хаус и техно музиката, Nicole Moudaber. Това не е всичко, защото в пика на нощта ще чуем b2b сет от двама революционни артисти, чието звучене се разпознава мигновено, а именно Gaiser и Matador. Вечерта в MOODRAW ще открие Liubo Ursiny.  Последната зала на фестивала е и най-изненадваща за публиката. На сцена три в Интер Експо Център ще се качи дръм енд бейс бандата Rudimental. Разбили класациите с хитови парчета като и , те пристигат отново за SOLAR след последната им изява у нас през 2015 г. През годините Rudimental си колаборират с имена като Jess Glynne, Macklemore и Rita Ora, a за 13 декември са ни подготвили не само диджей сет, но и специално изпълнение на живо.  Билети за SOLAR на цена от 30 до 70 лв може да намерите в YALTA  CLUB , OMV и в мрежата на Eventim . bg      ", "date": "2019.11.26", "title": "SOLAR се завръща с три сцени и десет артисти в Интер Експо Център"}
{"url": "https://www.actualno.com/crime/deloto-sreshtu-minu-stajkov-trygva-po-syshtestvo-prez-januari-news_1409810.html", "text": "      Съдебният процес срещу Миню Стайков и другите 13 обвинени за злоупотреба със средства от европейските земеделски фондове ще започне по същество на 14 януари 2020 г., реши Специализираният наказателен съд в  разпоредително заседание снощи, съобщиха от пресцентъра на съда.      Съдът прие, че няма процесуални пречки делото да стратира, след като не намери допуснати пропуски и грешки в обвинителния акт, които биха накърнили правото на подсъдимите да се защитават.   Съдебният състав „Задържане под стража“ на Миню Стайков, тъй като не са настъпили нови обстоятелства, които предполагат нейното изменение. Със същия мотив потвърди и определените парични гаранции на 9-има от подсъдимите, които без законно основание са получавали или са кандидатствали да получат средства от еврофондовете.\r\nСъдът измени в по-леки единствено мерките на четиримата подсъдими служители на Държавен фонд „Земеделие“ – от „Парична гаранция“ в „Подписка“, тъй като в момента те са без работа и доходи, а по-тежките мерки вече са изпълнили целите си, предвидени в закона.  На разпорадителното заседание Министерството на финансите предяви граждански иск срещу Миню Стайков и други четирима от подсъдимите, с който претендира пред съда да бъдат възстановени в бюджета всички усвоени от тях средства на Държавен фонд „Земеделие“ от европейски земеделски фондове. ", "date": "2019.11.26", "title": "Делото срещу Миню Стайков тръгва по същество през януари "}
{"url": "https://www.actualno.com/asia/v-papua-nova-gvineja-otvljakoha-samolet-za-da-go-ograbjat-news_1409853.html", "text": "      Чартърна авиокомпания в Папуа Нова Гвинея съобщи, че въоръжени мъже са отвлекли един от нейните самолети и са принудили пилота да лети до отдалечено неизползвано летище, преди да изчезнат с товара в летателната машина.      \"Тропикеър\" обясни, че 8 въоръжени мъже са се приближили до самолета, докато е зареждал с гориво в Гасмата, на остров Ню Британия и са принудили пилота да излети. Говорител на компанията заяви, че на борда е нямало други пътници, пише БГНЕС.   След пристигането на летището, въоръжените мъже откраднали багажа и товара, които били на борда на самолета и избягали. Капитанът не е пострадал по време на инцидента и самолетът не е повреден, след което е върнат на Порт Морсби.\r\nОт Кралското управление на Папуа Нова Гвинея потвърдиха, че в момента разследват инцидента. Командващият полицията в Западна Ню Британия Джон Миди заяви за АФП, че \"полицията все още няма данни за откраднатия товар\".  Гасмата е отдалечена част от южното крайбрежие на острова по маршрут, използван предимно от работници на компании за сеч. Пилотът не е ранен, но може да е травмиран от заплахи от въоръжените нападатели.\r\nПрестъпността е широко разпространена в Папуа Нова Гвинея и това не е първият път, когато \"Тропикеър\" претърпява отвличане. ", "date": "2019.11.26", "title": "В Папуа Нова Гвинея отвлякоха самолет, за да го ограбят"}
{"url": "https://www.actualno.com/curious/3-te-naj-silni-zodii-news_1409825.html", "text": "               Везните са страхотни партньори. Работейки по двойки, ще могат да прекосят реки и да изкачат планини. Да балансират и хармонизират всичко, около тях е основната им задача. Въпреки способността да интригуват, те могат да намерят изход от всеки конфликт.       Стрелецът може да успее навсякъде, защото няма граници за него. Отличното качество у тази зодия е, че никога да не губи сърце, винаги прави правилния избор. Във всяка ситуация ще намери плюс. „Това, което не се прави, е за по-добро”. Това е и мотото им.      ", "date": "2019.11.26", "title": "3-те най-силни ЗОДИИ"}
{"url": "https://www.actualno.com/curious/v-sasht-baba-na-82-godini-prebi-natrapnik-video-news_1409813.html", "text": "       82-годишна баба, занимаваща се с бодибилдинг, успешно успя да се справи с натрапник, нахлул в дома ѝ.      Жената, която се казва Уили Мърфи, живее в Рочестър, щата Ню Йорк. Късно вечерта в четвъртък миналата седмица, непознат мъж почнал да тропа на вратата на дома ѝ, като крещял да викне линейка, защото бил болен. Мърфи не му отговорила и се обадила на полицията, но мъжът успял да изкърти вратата и нахлул в къщата ѝ.\r\nТогава жената, която живее сама, взела нещата в свои ръце. \"Сама съм и съм стара, но познайте – корава съм\", споделя Мърфи. По думите ѝ, тя грабнала маса и ударила натрапника с нея, като я счупила. След това бабата скочила върху падналия мъж.\r\nКогато полицаите дошли на мястото, не Мърфи се нуждаела от медицинска помощ. Мъжът бил пиян и съответно – откаран в болница след \"обработката\". А Мърфи има страхотно постижение в бодибилдинга - 102 килограма мъртва тяга.    ", "date": "2019.11.26", "title": "В САЩ: Баба на 82 години преби натрапник (ВИДЕО)"}
{"url": "https://www.actualno.com/balkani/i-v-bosna-stana-trus-ot-nad-5-po-rihter-news_1409824.html", "text": "      Земетресение с магнитуд 5,4 по Рихтер разтърси Босна и Херцеговина в 10:20 часа българско време, съобщи Европейският сеизмологичен институт.      Епицентърът на труса е с дълбочина 10 километра. Той е станал на 77 километра южно от столицата Сараево и на 62 километра северно от Дубровник.   До момента няма информация за жертви и разрушения. Според свидетелски показания, трусът е бил кратък, но се е усетил много силно.\r\nПрипомняме, че тази нощ в Албания от 6,4 по Рихтер. Последваха още три мощни труса, всичките над 5 по Рихтер, а общо земетресенията са стотици, има и . Подробности с ВИДЕО за случилото се - в !   ", "date": "2019.11.26", "title": "И в Босна стана трус от над 5 по Рихтер"}
{"url": "https://www.actualno.com/crime/sydyt-razreshi-zaporirane-na-imushtestvo-na-banevi-za-blizo-142-mln-leva-news_1409809.html", "text": "      Апелативният съд в Бургас издаде заповед, с която допусна обезпечение по бъдещ иск на КПКОНПИ за отнемане в полза на държавата на незаконно придобито имущество от Николай, Евгения и Мария Баневи на стойност 141 820 225,19 лева, съобщиха от Спецпрокуратурата.      Съгласно съобщението, съдът е запорирал поименни акции и дружествени дялове от капитала на търговски дружества на Баневи, на движими вещи, иззети от Специализираната прокуратура (златни кюлчета и накити, часовници, монети и др.), на средства в банкови сметки, както и на моторна яхта.   Николай Банев, съпругата му Евгения и майка му Мария са обвинени от Специализираната прокуратура за участие в организирана престъпна група (ръководена от Николай Банев) създадена с цел данъчни престъпления, пране на пари и длъжностни присвоявания. За повдигнатите обвинения прокуратурата уведоми КПКОНПИ, която от своя страна предприе действия по обезпечаване на незаконно придобито имущество. ", "date": "2019.11.26", "title": "Съдът разреши запориране на имущество на Баневи за близо 142 млн. лева "}
{"url": "https://www.actualno.com/curious/koi-napitki-sa-podhodjashti-v-studenoto-vreme-news_1409805.html", "text": "      За да се сгреем, трябва да пием горещ чай със захар, разказа за РТ Русия главният диетолог в Министерството на здравеопазването Виктор Тутелян, пише РИА Новости.      Според него са подходящи и други напитки, съдържащи захар.   \"Но по-добре да са в топла или гореща форма. Например топла плодова напитка\", каза той.\r\nТутелян препоръча употребата на високо въглехидратни и лесно смилаеми продукти, за да се поддържа топлината в тялото. Те обаче не трябва да водят до голямо натоварване на стомашно-чревния тракт по време на храносмилането. Диетологът посочи като пример кашите и сладкарските изделия.  \"Трябва да внимаваме и с количеството. Изпих чаша горещ чай със захар - загрях се. Не трябва да прекаляваме, важно е да поддържаме баланс\", обясни Тутелян.\r\nДиетологът призова да се откажем от употребата на алкохол в студеното време.    ", "date": "2019.11.26", "title": "Кои напитки са подходящи в студеното време?"}
{"url": "https://www.actualno.com/books/3-sybitija-koito-promeniha-sveta-news_1409344.html", "text": "      Преди дни излезе луксозно издание на \"Събитията, които промениха света\" в превод на Марина Симеонова, издателство \"Хермес\". Ето три от най-важните събития в историята на човечеството.          Още преди началото на ХХ век Томас Едисън започва да експериментира с добавянето на звук към филма. Процесът на синхронизация между реч и картина обаче му се вижда твърде труден и така се ражда „немият филм“. Немите филми, в които актьорите представят истории с мимика и жестове, използват субтитри, за да разкажат историята, и музикален фон, за да предадат атмосферата на всяка сцена.\r\nНемите филми са популярни в началото на ХХ век и през Първата световна война, а някои от актьорите са добре познати и до днес. Двама от най-великите актьори на нямото кино са Чарли Чаплин и Бъстър Кийтън. Заради умението на Чарли Чаплин да създава образ със специфични движения и изражение, той все още се смята от мнозина за най-добрия комичен актьор, докато филмът на Бъстър Кийтън „Генералът“ е шедьовър на комедията и съспенса.  През 20-те години на ХХ век режисьорите започват отново да търсят начин звукът и сцените да се записват заедно и да се излъчват едновременно. През 1925 г. „Уестърн Електрик“ и „Уорнър Брадърс“ се споразумяват да създадат система за произвеждане на филми със звук. Системата „Витафон“, изобретена от лаборатории „Бел“, е метод за звукозапис върху самия филм. Първият филм, който използва системата, е „Дон Жуан“ през 1926 г. В „Дон Жуан“ историята е разказана по обичайния начин с жестове и субтитри, но пеенето и музиката са записани като част от филма.\r\nПробивът с речта идва година по-късно, на 6 октомври 1927 г., когато „Уорнър Брадърс“ пуска първия филм със синхронизиран звук. Филмът се казва „Джаз певецът“.        Световната мрежа представя информацията и документите, поместени в интернет, за глобална аудитория от компютърни потребители. За създаването й Тим Бърнърс-Лий не взема никакъв хонорар или възнаграждение за патент. Той смята, че това трябва да е нещо, което всеки да може да използва.\r\nПрез 1989 г. ЦЕРН е най-големият интернет възел в Европа. Бърнърс-Лий развива своята „мрежа“, като свързва интернет с хипертекст. Той казва: „Просто трябваше да взема идеята за хипертекст и да я свържа с идеите за протокол за управление на обмена на информация и системата за имена на домейните“.\r\nПовечето от технологиите, включени в Мрежата, вече са създадени. Бърнърс-Лий ги обединява, мислейки на по-високо и абстрактно ниво за това как може да се постигне още по-голямо ниво на взаимосвързаност на идеите. Неговото дело и благородството да го предостави безплатно е отбелязано на церемонията по откриването на Олимпийските игри в Лондон през 2012 г. Феликс Баумгартнер е роден в Залцбург, Австрия, на 20 април 1969 г. Като дете той мечтае да скача с парашут и прави първия си скок на 16 години. Постъпва в австрийската армия, където практикува парашутен скок върху малки целеви зони и е част от военния демонстрационен и състезателен екип. През 1988 г. той започва да изпълнява демонстративни скокове за „Ред Бул“ и оттогава те си сътрудничат по различни проекти.      Баумгартнер осъществява серия от дръзки каскади, включващи скокове с парашут и скокове от типа BASE. Това е екстремен спорт, при който участниците скачат от неподвижни обекти и използват парашут, за да спрат свободното падане и да се приземят. BASE е акроним, съставен от четирите категории неподвижни обекти, от които състезателите могат да скачат: сгради, антени, мостове и скали.\r\nПрез 1999 г. Баумгартнер скача от Петронас Тауърс в Куала Лумпур, Малайзия, и поставя световен рекорд за височина при бейсджъмпинг. Негов е и рекордът за най-нисък скок BASE, когато скача от 29 метра от ръката на статуята на Христос Спасителя в Рио де Жанейро. На 25 юли 2003 г. той прави успешен опит за прелитане на Ламанша с парашут, като за целта е използвал специално изработено приспособление от въглеродни влакна. ", "date": "2019.11.26", "title": "3 събития, които промениха света"}
{"url": "https://www.actualno.com/healthy/upraviteljat-na-nzok-nalivaneto-na-pari-ne-pomaga-za-otnoshenieto-na-lekarite-news_1409743.html", "text": "      Не, категорично не го променя. Така управителят на НЗОК д-р Дечо Дечев призна, че наливането на пари в здравната система не променя отношението към пациентите от страна на медиците – заради т.нар. пазарен модел, т.е заради клиничните пътеки.      Дечев уточни и, че няма нито едно предложение да се извадят определени групи участници в модела на клиничните пътеки.   Действително се показа, че някои от участниците в този крайнодесен модел (т.е. пазарният) нямат място в него, подчерта лекарят пред Нова телевизия. Като примери управителят на НЗОК посочи общинските болници, майчиното и детското здравеопазване – според него те не следва да се подчиняват на търговски принципи в медицината.\r\nКато причина за натрупаното напрежение Дечев видя отлагани във времето реформи – заради липса на воля. Но попитан дали НЗОК не обръща внимание на аномалии – например, че се слагат повече стендове, отколкото в София, отговорът беше, че нямало достатъчно кадрови и експертен потенциал в Здравната каса. Вместо това, се проверявала документация и когато се засече нещо, следва търсене на външни експерти. Отделно, Дечев видя роля и на пациентите – те също допринасяли за медицински измами и трябвало да търсят второ и трето мнение при диагноза, но управителят на НЗОК призна и, че второ и трето мнение значи още харчене на пари от пациентите.  Дечев се оплака и, че НОИ и някои пенсионни фондове не плащат дължимите здравни вноски, а се търсят пари само от НЗОК. Той заяви и, че е публична тайна, че ако бъдат приложени всички критерии за качество на оборудване и персонал, вероятно половината болници щели да отпаднат. Дечев даде за пример Педиатрията – там, по думите му, били правени изключения през годините по определени критерии, като не даде конкретнни параметри кои са критериите. И се усъмни, че нова болница ще помогне – защото се е нарушила връзката между доболничната и болничната помощ. Какъв беше последният трагичен случай - с дете, заради който отново се заговори за статутът на Педиатрията, припомнете си в !\r\nЗа финал управителят на НЗОК предупреди, че държавата трябва да гарантира наличието на определени, по-евтини лекарства. ", "date": "2019.11.26", "title": "Управителят на НЗОК: Наливането на пари не помага за отношението на лекарите"}
{"url": "https://www.actualno.com/pernik/ima-njakolko-varianta-za-ovladjavane-na-vodnata-kriza-v-pernik-news_1409828.html", "text": "      Няколко варианта се обсъждат за бързо решаване на водната криза в Перник. Това обяви областният управител Ирена Соколова след експертна работна среща в Министерството на регионалното развитие и благоустройството.      \"Вариантите са свързани с използването на подземните води акумулирани и транспортирани естествено в карстовия район, част от водосбора на язовир Студена, както и захранването им с допълнителни големи външни водоизточници. Това може да стане много бързо. Допълнително е възможно да се добави и вода от Владайския канал\", обясни Соколова.   Подробният план за действие ще бъде предложен на областния управител и на кмета на Перник незабавно, тъй като вече са направени проучванията от спелеолози и хидроексперти в района на водосбора на язовир \"Студена\". Той ще бъде придружен с количествени и стойностни сметки за бързо стартиране на процедури по изпълнение.\r\nВече са организирани екипи от Благоевград и София, които работят на терен и помагат при аварии по водопроводната мрежа в Перник.  На експертната работна среща присъстваха зам.-министърът на регионалното развитие и благоустройството Николай Нанков, областният управител на Перник Ирена Соколова, спелеолози, хидроексперти, строителни инженери, специалисти от ВиК-Перник и \"Софийска вода\". ", "date": "2019.11.26", "title": "Има няколко варианта за овладяване на водната криза в Перник"}
{"url": "https://www.actualno.com/society/pak-opasenija-che-grajdanska-otgovornost-shte-poskypne-otnovo-news_1409728.html", "text": "      Заради бонус-малус \"Гражданска отговорност\" най-вероятно отново ще поскъпне за всички. Това , на база думи на експерти в сферата на застраховането и пътната безопасност.      Според новия проект на Комисията за финансов надзор на системата бонус-малус, следващата година ще бъде базова за изчисляването на коефициента, с който през 2021 година застраховката ще поскъпва или ще поевтинява според поведението на пътя. При изрядните водачи полицата се предвижда да поевтинее с до 25 или 23%, докато тези с най-тежки нарушения на пътя ще бъдат наказвани с до 400% оскъпяване на застраховката.   Преди това застрахователните компании ще трябва да обявят пред Гаранционния фонд своите базови тарифи, като всеки има свободата да формира свои цени. Експерти прогнозират, че застрахователите ще се възползват от предстоящата промяна, за да завишат за пореден път цената на задължителната застраховка. \"Всички застрахователи ще обявят нови базови премии. Те вървят нагоре\", посочи застрахователният  експерт Цветанка Крумова. Тя вече коментира пред Нова телевизия през миналата седмица, че е редно да има ревизия на бонус-малус по-бързо, а не през 2024 година, както е по план.\r\n\"Преди година цената на \"Грaждaнcкa oтгoвoрнocт\" ce вдигнa изкуcтвeнo пoкрaй рaзширeния кръг нa роднините, които имат право на обезщетения при cмърт oт пътно-транспортно произшествие. Тoгaвa цeнaтa cкoчи двoйнo, a cлeд тoвa кръгът бeшe зaкoнoдaтeлнo cтecнeн oт първoнaчaлнo зaявeнoтo, нo цeнaтa нe пaднa\", припомни Настимир Ананиев, експерт по пътна безопасност и бивш депутат от Реформаторския блок. \"Поредно увеличение ще \"изяде\" бонуса на изрядните шофьори, които и без това може да получат не повече от 25% отстъпки, и то чак след 6-7 години\", коментира Ананиев. В момента средната цена на застраховката се движи между 250 и 300 лв. в зависимост от населеното място. \"Това ще убие идеята за бонус-малус, която е превенция\", смята той. Според Ананиев, тъй като става дума за задължителна застраховка, КФН трябва да се намеси и да одитира по-задълбочено как се разходват събраните суми за \"Гражданска отговорност\".  Примерните водачи са много повече от нарушителите и застрахователят ще отиде на минус, ако бонусът е по-голям, коментираха тези дни от Асоциацията за квалификация на автомобилистите. \r\nНяма да има нови цени, застрахователните компании ще представят действащите си тарифи, увериха от Асоциацията на българските застрахователи. Проектът за бонус-малус изисква всеки застраховател да регистрира тарифата си в Гаранционния фонд, така че да не си позволява \"корекции\" в базовата цена, когато изчислява отстъпката или утежняването на полицата \"Гражданска отговорност\" за конкретния шофьор.    ", "date": "2019.11.26", "title": "Пак опасения, че \"Гражданска отговорност\" ще поскъпне отново"}
{"url": "https://www.actualno.com/tips/shampionska-liga-na-kakvo-da-zalojim-v-dneshnite-sblysyci-2611-news_1409679.html", "text": "      Тази вечер предстои \"първата порция\" от предпоследните мачове от груповата фаза на . Програмата на турнира ни е подготвила поредната европейска вечер, в която ще можем да се любуваме на футболен спектакъл от най-високо ниво.      Безспорно кулминацията на вечерта ще бъде в Мадрид, където Кралят на Европа Реал посреща на \"Сантяго Бернабеу\" френския шампион Пари Сен Жермен. Далеч не е за подценяване и сблъсъкът между Ювентус и Атлетико Мадрид в Торино.\r\nНосителят на два трофея от Шампионска лига - Жозе Моуриньо, пък ще изведе новия си отбор Тотнъм в първи мач на европейско ниво. Шампионите на Германия и Англия - Байерн Мюнхен и Манчестър Сити, също излизат за своите мачове №5 в групите, като \"небесносините\" все още не са си осигурили 100-процентово участие в елиминациите на турнира.     Изминаха повече от два месеца от срамната загуба на \"белия балет\" на \"Парк де Пренс\" с 0:3, а оттогава много неща се промениха. Реал започна да играе по-уверено, а с това да постига и по-добри резултати. Въпреки това клубът все още не може да открие шампионската идентичност, с която бе познат преди година и половина.\r\nВ щаба на ПСЖ пък най-после могат да се похвалят, че цялата офанзива на отбора - Неймар, Мбапе, Кавани, Икарди и Ди Мария, са готови за игра, а за Томас Тухел предстои тежката задача да избере титулярите за мача. Парижани вече си осигуриха класиране за 1/8-финалите, за разлика от Реал, но въпреки това клубът ще иска да се представи достойно и на \"Бернабеу\".    Реал е притиснат до стената след тежкото поражение като гост, а сега стремежът ще бъде по никакъв начин да не се допуска издънка пред домашна публика. Въпреки това, срещу подобен състав, какъвто е този на ПСЖ, всеки един отбор ще срещне сериозни затруднения. Очертава се един равностоен двубой, в който със сигурност няма да липсват нито голове, нито драма.  \"Бианконерите\" вече си осигуриха класиране за следващата фаза на турнира, а това позволява на наставника Маурицио Сари да \"успокои топката\" и в следващите месеци да мисли предимно за Серия А, където битката с Интер продължава с пълна сила.\r\nЩо се отнася до Атлетико, тимът далеч не може да се каже, че е сигурен участник в следващата фаза на турнира, въпреки преднината от четири точки пред останалите два отбора в групата. Хората на Диего Симеоне са принудени да се борят до последно, ако искат да не подлагат на риск участието си на осминафиналите.\r\nЮвентус по всяка вероятност ще бъде и без голямата си звезда Кристиано Роналдо. Маурицио Сари даде ясен знак, че не смята да рискува със здравето на португалеца, а и на всеки друг в отбора. Това единствено може да означава, че италианският специалист няма да търси на всяка цена победата в мач, който е без значение за неговия отбор.     Колебливите изяви на вече бившия мениджър на Байерн Нико Ковач по никакъв начин не повлияха на резултатите на отбора в Европа, а неговата работа бе довършена от Ханс-Дитер Флик, който в предишния кръг осигури място на баварците в следващата фаза на турнира. С четири победи от четири мача \"червените\" също могат да се фокусират върху местния шампионат.\r\nСръбският гранд Цървена звезда обаче все още таи надежди, че може да се пребори за второто място в групата, но дори това да не се случи, то третата позиция също носи дивиденти (Лига Европа). Звезда определено има какво да се бори, а пред собствена публика срещу елитен гранд като Байерн със сигурност ще иска да се докаже.\r\nОчертава се двубой, в който Байерн да контролира темпото на игра, но и едва ли ще се опита да наложи особено агресивен стил на игра. За Звезда пък изглежда трудна задача да проникне през добрата отбрана на немския гранд, който е достатъчно \"врял и кипял\" в такива мачове.  Mr. Corner    ", "date": "2019.11.26", "title": "Шампионска лига: На какво да заложим в днешните сблъсъци (26.11)"}
{"url": "https://www.actualno.com/politics/solomon-pasi-kluchovata-duma-v-sreshtata-borisov-trymp-e-sigurnost-news_1409747.html", "text": "      Ключовата дума, под чийто надслов минава тази среща, е сигурност. Това заяви бившият външен министър Соломон Паси в коментар за срещата между       По думите му отношенията между България и САЩ нито започват днес, нито ще свършат утре.   Според него темата за отпадането на визите не е най-важната в българоамериканските отношения и въпросът е поставен официално още от 2003 г.\r\n\"Това, че още малко български мозъци ще могат да отидат свободно в САЩ, от една страна, е добре за тях, но от друга – е двузначно за нас като държава\", каза още Соломон Паси в интервю за bTV.  По отношение на енергетиката „е прочел между редовете”, че има разногласия между двете страни по отношение на АЕЦ „Белене”, но тепърва ще се правят анализи.\r\nВизитата на премиера Бойко Борисов в САЩ е една от стъпките към следващите 30 г. в българо-американските отношения.   Относно думите на Борисов, че във Варна ще бъде създаден координационен център за натовските кораби в Черно море, Паси заяви, че това е стъпка към създаване на военноморска база у нас от каквато имаме нужда.    На въпрос дали ще има среща между Тръмп и Борисов в София, той е на мнение, че е това е малко вероятно да се случи, поне не и в близките 6 месеца. ", "date": "2019.11.26", "title": "Соломон Паси: Ключовата дума в срещата Борисов-Тръмп е сигурност "}
{"url": "https://www.actualno.com/africa/desetki-frenski-voenni-zaginaha-v-news_1409823.html", "text": "      Франция официално потвърди смъртта на 13 френски военни в Мали при катастрофа с два хеликоптера, предаде БГНЕС. Това е най-голямата еднократна загуба в жива сила за Франция, откакто държавата се намеси в Мали.      \"Президентът на републиката съобщава с голяма тъга за смъртта на 13 френски войници в Мали в понеделник вечерта, 25 ноември, по време на инцидент с два хеликоптера във военна операция срещу джихадисти\", се казва в съобщението.   Президентството изрази искрени съболезнования на семействата и близките на жертвите.\r\nПрипомняме, че в момента Франция е разположила 4500 военни в Мали, Буркина Фасо, Мавритания, Нигер и Чад - за операции срещу ислямисти.   ", "date": "2019.11.26", "title": "Десетки френски военни загинаха в "}
{"url": "https://www.actualno.com/europe/shte-ima-li-pravitelstvo-v-ispanija-s-pomoshtta-na-katalunskata-levica-news_1409713.html", "text": "      Испания е по-близо до формирането на коалиционно правителство, след поредните избори, които не донесоха изход от политическата криза. Най-голямата сепаратистка партия от Каталуния гласува да подкрепи формирането на кабинет под ръководството на досегашния премиер Педро Санчес, информира БГНЕС, позовавайки се на BBC.      Условието на Републиканската левица на Каталуния (РЛК) е правителството в Мадрид да поднови преговорите за независимост на Каталуния от Испания. Около 95% от членовете на РЛК гласуваха \"за\" този ход на проведено вътрешно допитване в партията.   В политическото им споразумение със социалистите пише, че предстоящите  разговори за независимостта на Каталуния няма да имат ограничение на  темите. Ще бъдат обсъждани включително референдум за независимост на  Каталуния от Испания и амнистия за хвърлените в затвора каталунски  политици.\r\nСоциалистите твърдят, че твърдо са против референдум за независимост на  Каталуния. Тяхната позиция е, че каталунците и баските са народности в  състава на испанската държава.  Социалистите се надяват да формират кабинет с другата голяма лява партия \"Подемос\" и РЛК. Заедно трите формации ще имат 155 депутати, което е по-малко от половината в 350-местния парламент. Все пак с подкрепата на депутати от страната на баските и леви депутати от по-малки формации, Санчес се надява да успее да формира правителство.\r\nРЛК са най-старата и най-голяма сепаратистка партия в Каталуния. Нейният председател Ориол Жункерас е един от сепаратистките лидери, които бяха пратени в затвора за опита да организират референдум за независимост през 2017 година. Присъдата на Жункерас е най-тежката - припомнете си в !   В Каталуния РЛК спечели с три депутатски места повече от десните сепаратисти в областта \"Заедно за Каталуния\" на бившия регионален премиер Карлес Пучдемон.     ", "date": "2019.11.26", "title": "Ще има ли правителство в Испания с помощта на каталунската левица?"}
{"url": "https://www.actualno.com/curious/francuzin-moje-da-stane-naj-bogatijat-chovek-v-sveta-sled-megasdelka-news_1409710.html", "text": "      Французинът Бернар Арно вероятно ще задмине Бил Гейтс и Джеф Безос и ще стане най-богатият човек на света, посочва БГНЕС, по информация на CNN. Причината е голямата сделка, в която Louis Vuitton купи американската Tiffany Co.      Според инструмента за измерване на богатството в реално време, разработен от списание Forbes, основният акционер в Louis Vuitton т.е. Арно вече има над 106 милиарда долара.   Състоянието на Арно се увеличи с повече от един процент, защото акциите на Louis Vuitton скочиха след обявеното купуване на Tiffany Co за над 16 милиарда долара. Още едно покачване на акциите лесно може да изпрати французина на първото място.\r\nВ момента в класацията на Forbes на първо място е Джеф Безос. Неговото състояние се оценява на 110 милиарда долара. Втори е Бил Гейтс със 107 милиарда.  По-консервативна оценка на състоянието на Бернар Арно правят от Bloomberg. Те смятат, че французинът има 100 милиарда долара, а Гейтс и Безос по 109. И двете издания са единодушни, че тримата мултимилиардери имат значителна преднина пред конкуренцията.\r\nСпоред Forbes, на 4-то и 5-то място в класацията са Уорън Бъфет с 86 милиарда долара и Марк Зукърбърг със 75 милиарда долара. ", "date": "2019.11.26", "title": "Французин може да стане най-богатият човек в света след мегасделка"}
{"url": "https://www.actualno.com/society/ranenite-pri-incident-v-arsenal-tri-jeni-sa-po-dobre-news_1409739.html", "text": "      Състоянието на жените, които пострадаха при взрив на вещество в оръжейния завод \"Арсенал\" в Казанлък, се подобрява, съобщи проф. д-р Николай Габровски от УМБАЛСМ \"Пирогов\", предаде БГНЕС.      Вчера жените бяха настанени в Клиниката по изгаряния в лечебното заведение.   \"Едната от жените е с по-тежки наранявания, нейните изгаряния са в рамките на 20-25%, но има и увреждане на очите, което е по-сериозно състояние\", съобщи проф. Габровски.\r\nДругите две жени са с т.нар. термични травми, които изискват по-сериозно лечение. Към момента лекарите не могат да дадат прогнози колко време ще продължи лечението на пострадалите служителки на завода.  Засега няма категорично заключение каква е причината за инцидента. ", "date": "2019.11.26", "title": "Ранените при инцидент в \"Арсенал\" три жени са по-добре"}
{"url": "https://www.actualno.com/asenovgrad/nastilka-na-ulica-v-asenovgrad-izdyrja-do-pyrvija-dyjd-snimki-news_1409695.html", "text": "       , положени преди малко повече от месец на новоизградена улица в Асеновград, вече не са годни за ползване. За ситуацията сигнализираха читатели на , които имат жилища в новият квартал, разположен над стадион \"Шипка\" в града. Става въпрос за участъкът, свързващ улица \"Генерал Дандевил\" новите жилищни постройки в района.          По думите на асеновгрдчани, живеещи там, пътната отсечка е била изградена \"ударно непосредствено преди местните избори\" . И още при първия по-продължителен дъжд в Асеновград всички павета по участъка са се разместили, а на места дори пътят е пропаднал. Това причинява затруднение в преминаването на автомобилите.   Хората възнамеряват да сигнализират за случващото се до община Асеновград с молба отсечката да бъде асфалтирана или настилката да бъде възстановена качествено.     ", "date": "2019.11.26", "title": "Настилка на улица в Асеновград издържа до първия дъжд (СНИМКИ)"}
{"url": "https://www.actualno.com/books/premiera-na-tyj-reche-baba-ega-ot-ivinela-samuilova-v-sofija-news_1409775.html", "text": "      На 26 ноември (вторник) от 18,30 часа в Книжен център „Гринуич“ , бул. „Витоша“ №37 ще се състои премиерата на книгата \"Тъй рече баба Ега\" от Ивинела Самуилова.      След „Бабо разкажи ми спомен“, която бе избрана за „Любима книга на България” за 2016 г. Ивинела Самуилова ни представя дългоочаквания си нов роман - „Тъй рече баба Ега“. Официалната премиера на книгата ще се състои в София и по време на събитието читателите ще научат повече за лечебни практики и вярвания, съхранени още от времето на древните траки. Писателката ще разкаже до кои интересни места са я отвели проучванията й, а гостите ще могат да зададат своите въпроси и да си вземат персонален автограф.    За книгата Младата изследователка на фолклора, позната на читателите от романа „Бабо, разкажи ми спомен“ (Любима книга на България за 2016 г.), пристига в потъналото в цъфнали бадеми селце Горни праг, сгушено под древно тракийско светилище в последните дипли на Източните Родопи. В този очарователен, но различен от познатия й свят, скътал тайни, предавани през поколенията от незапомнени времена, тя е топло посрещната от местните жители. Сред тях най-ярко изпъква старата лечителка баба Ега. Своенравната баячка впечатлява не само с острия си език, но и с мъдростта на изреченото. А нейните билки „светци“ и чудати ритуали сякаш са побрали цялото познание на народа ни не само за лечителството, но и за най-важните въпроси на битието.  Първоначално скептична към заниманията на възрастната жена, скоро главната героиня е силно заинтригувана от нейния магически свят. За това допринасят домакините й: психоложката Цвета и родителите й – забавният чичо Тодор и сърдечната леля Надка, както и срещите й с колоритния траколог професор Радев и неговия асистент, и с хора, на които лечителката е помогнала. Младата жена осъзнава, че в знанията и уменията на баба Ега са съхранени лечебни практики и вярвания още от времето на далечните обитатели на тези земи. Знание, скрито в мълчанието на Древна Тракия.\r\nИвинела Самуилова е родена в Севлиево, завършва езикова гимназия с испански и английски език в град Враца, а след това – магистратура по богословие във Великотърновския университет. Има редица допълнителни квалификации и обучения, сред които журналистика и психология.   В последните години творбите на Ивинела Самуилова се превърнаха в едни от най-търсените на родния пазар. Книгите й са отличени с най-важната от всички награди – с любовта и признанието на читателите. Благодарение на тях романите й „Животът може да е чудо“ и „Къде отиваш, пътнико?“ спечелиха първо и второ място в националния конкурс „Книгата, която ме вдъхновява“. Романът „Жената, която търсеше любовта“ бе удостоен с приза „Носител на всенародната любов“ в конкурса „Копнеж по човечни книги“. „Гатанки от небето” зае четвърто място в литературната надпревара „Любима книга на България” за 2015 г. А романът „Бабо, разкажи ми спомен“ бе избран за „Любима книга на България” за 2016 г.    Освен като писател, Ивинела Самуилова се изявява и като преводач на художествена литература от испански език.\r\nСамите читатели определят книгите на Ивинела като завладяващи, жизнеутвърждаващи, пробуждащи, преобразяващи… Вероятно защото веруюто на авторката е, че хората нямат нужда от поучения, а от вдъхновение за живота.\r\nТворческите търсения на Ивинела Самуилова са насочени към вътрешния свят на човека и отношенията му с Бог, света и ближните.    ", "date": "2019.11.26", "title": "Премиера на \"Тъй рече баба Ега\" от Ивинела Самуилова в София"}
{"url": "https://www.actualno.com/chronicles/v-sofija-e-otkrito-pyrvoto-voenno-uchilishte-news_1409657.html", "text": "      Още през лятото на 1878 г. Временното руско управление започва подготовката за създаване на военно училище в Пловдив. Назначеният на 8 май 1878 г. руски императорски комисар княз Дондуков-Корсаков предприема в най-кратък срок създаването на институция за подготовката на офицерски кадри за Българската земска войска. В края на месец май 1878 г. пред сградата на областната управа в Пловдив е оповестен приказ на комисариата на временното руско управление за създаването на военно-учебна команда, като основните изисквания са младежите да са навършили 17 години и да имат най-малко четирикласно образование. За командир на военно-учебната команда (юнкерска рота), състояща се от първите 42 младежи, е назначен капитан Стрижевски, а за негови помощници подпоручик Любавски и прапорщик Никола Бонев (българин на руска служба). Командата е първоначално е настанена в бившия турски конак в Пловдив, а после се установява в училище „Света Троица“, в старата част на днешния град. Училището е открито на 1 септември 1878 г. по заповед на княз Дондуков-Корсаков. Със заповед № 14 от 1 септември 1878 г. висшето командване и организирането на занятията се поема от гвардейски капитан Николай Флейшер. Първите произведени български офицери с чин прапорщик са Рачо Петров, Христо Попов, Стефан Александров и Петър Тантилов.       След Берлинския конгрес    След подписването на Берлинския договор от 14 до 19 ноември 1878 г. военното училище е преместено в гр. София – до Пазарджик съставът пътува с влак, а от там до София юнкерите се придвижват пеша. Официално училището е преместено на 20 ноември.[4] Първоначално училището е настанено в дотогавашна турска болница на мястото на днешния Централен военен клуб. На 26 ноември 1878 г. то е официално осветено и открито със заповед № 18 на Военното управление на България. Обучението в училището е в рамките на две години, като се разделя на два класа: Първи младши-общи и Втори старши-специален. В младшия клас се изучава общообразователна и общовоенна подготовка, а в старшия – специална подготовка по съответния род войска: пехота, артилерия, кавалерия и пионери (днешните инженерни войски). На 15 януари 1879 г. е зачислени първият випуск юнкери, подготвен е в съкратени срокове и на 10 май 1879 г. първо офицерско звание получават 163 юнкери, завършили старшия клас. С Указ № 40 са обявени първенците на випуска – подпоручиците Анастас Бендерев и Тодор Увалиев. Първият випуск на военното училище по-късно е наречен „Генералски випуск“, тъй като от завършилите 163 юнкери 36 достигат до генералско звание.\r\nСъс заповед по военното ведомство № 156 от 1880 г. се нарежда да се премине към 3-годишен курс на обучение, съответно първи подготвителен клас и втори и трети специални класове. Впоследствие през 1881 г. се преценява, че е необходимо обучението да премине на 4-годишен период. На 30 август 1881 г. княз Александър Батенберг на тържествен парад в София връчва първото бойно знаме на училището. На 30 август 1886 г. училището е разформирано във връзка с детронацията на Батенберг и знамето му е унищожено.  През 1892 г. е преместено в специално построена сграда, проектирана от чешкият архитект Антонин Колар, в югоизточния край на София, в която днес се намира Военната академия „Г. С. Раковски“. Военното училище играе важна роля в живота на Българската армия, като в него се подготвят почти всички офицери, командвали армията във войните от края на 19 век и началото на 20 век. ", "date": "2019.11.26", "title": "В София е открито първото военно училище"}
{"url": "https://www.actualno.com/asia/ogromen-skandal-raztyrsi-naj-starata-avstralijska-banka-news_1409731.html", "text": "      Скандал с пране на пари и евентуално подпомагане на педофилска мрежа разтърси една от най-големите банки в Австралия. Директорът на Westpac напусна поста си, след като беше разкрито, че банката регулярно е нарушавала законите срещу прането на пари, с което потенциално е подпомагала дейността на терористични организации, пише БГНЕС, по информация на BBC.      Брайън Харцър обяви, че напуска веднага, а медиите в Австралия съобщават за 23 милиона нарушения от ръководената от него банка. Повечето от огромния брой нередности са свързани с по-късно от задължителното съобщаване за презокеански банкови преводи. Но проверяващият екип казва още, че банката е позволила на известен сексуален престъпник да превежда пари във Филипините.   Австралийското правителство нарече заключенията от проверката \"много сериозни\", а говорител на опозиционната лейбъристка партия каза, че скандалът \"не е нищо по-малко от пълен позор\".\r\nWeestpac е втората по големина банка в Австралия. Случаят с недекларираните преводи е поредният подобен в раздирания от скандали банков сектор на страната.  Миналата година конкурентите на Westpac от Commonwealth Bank платиха 700 милиона австралийски долара  глоба за подобни нарушения. ", "date": "2019.11.26", "title": "Огромен скандал разтърси най-старата австралийска банка"}
{"url": "https://www.actualno.com/society/jertva-na-domashno-nasilie-skachala-sym-ot-8-etaj-za-da-se-spasja-news_1409769.html", "text": "      В понеделник се проведе Международния ден срещу домашното насилие. Само за последната година са регистрирани повече от 30 000 сигнала за вербално и физическо насилие.      „Направи ми впечатление, че на шествието имаше много млади хора. Макар че те не са минали по пътя на насилието, бяха там. Изразиха недоволството си срещу това, което се случва в нашата държава”, посочи Клавдия Дали, жертва на домашно насилие пред Нова телевизия.   „На мен са ми се случвали хиляди неща. Имаше побоища, скачала съм от 8 етаж, за да се спася от боя, който ми предстоеше. Гладувала съм, била съм душена по време на бременноста си”, разказа още Дали.\r\n„Не искам да се връщам към тези моменти. Сега имам мисия - да помагам на други жени, които . Аз лично съм преминала през ограничителни заповеди, които нямаха ефект. Била съм и в кризисни центрове”, сподели Адриана Начева.  „Не вярваме в Истанбулската конвенция, защото всичко там е един лист хартия. Това, което е написано в тези документи, е меко казано несериозно. На какво учим децата си?”, допълни Клавдия Дали.\r\n„За разлика от повечето хора, които се изказват за Истанбулската конвенция, аз съм я прочела. Това е много добре структуриран документ. Там са споменати много добри практики, които биха могли да подпомогнат процеса по разпознаването и криминализирането на домашното насилие”, заключи Начева.    ", "date": "2019.11.26", "title": "Жертва на домашно насилие: Скачала съм от 8 етаж, за да се спася"}
{"url": "https://www.actualno.com/viewpoint/mehanizmyt-na-radikalizacijata-news_1409516.html", "text": "      Текстът съдържа спойлери, на чист български – подсказки. Ако не сте гледали „Жокера“, не четете нататък. Ама ваша си работа.      Време е за война. Не го ли виждате? Може би сте приспани от голямата си заплата от хиляда и петстотин евро?\r\n„Аз имам само негативни мисли.“ - казва Артър, но никой не го слуша. Дори психологическият му съветник. „Тежки времена“ – отговаря му тя, но не може да му помогне. Никой на никого не може да помогне. Нещата са объркани по начало. По улиците на града са плъзнали суперплъхове и няма супергерой, който да се справи с тях. Плъховете символизират онези безскрупулни психопати, които си разпределят баниците на властта във всяка една държава в 21 век. Векът на лицемерието. В новините няма абсолютно нищо друго освен пропаганда. В образа на Жокера филмът надскача схематичното комиксово звучене. Хората са гневни. На хората им трябва такъв филм и такъв образ, за да излеят гнева си. За да изпуснат вентила поне в киносалона. Комиксът назовава проблема – пропастта между бедни и богати. Да отидем над комикса – проблемът е между лъжците и хората, които искат да живеят честно. Между лицемерците и унизените от тях.\r\nНе става въпрос за това, че не познавам хора като Артър на живо. Вие може и да познавате. Повечето мои близки и познати са като пчелите, не като мухите. И нямат само негативни мисли. Но в този филм става въпрос за гнева на героя. Гняв, който разбирам. И понякога споделям. В началото той е обуздан от лекарствата, от стремежа му да живее като другите, колкото и да му е трудно. Той е лабилен, свръхчувствителен, не е обикновен маниак и шизофреник, както прочетох на много места. У него лудостта не се отключва от самосебе си, не изпада в кризи просто защото е увреден. Няма самоцелен садизъм и не може да бъде обвинен в абсолютно нищо от първата до последната секунда. Той просто реагира. Наистина, не всеки реагира така. Но не всеки е романтически герой, един на сто хиляди е такъв. Един на сто хиляди върви срещу течението. Като Дон Кихот.  Това е същият разказ за рицаря. Или антипода му. Артър е всъщност Артур, рицарят на кръглата маса в съвременен изкривен вариант, пие 7 различни лекарства, които да поддържат психиката му в поносимите граници на лицемерието. Сигурно всяко от лекарствата е насочено срещу някой от седемте смъртни гряха. Клоунът е огледалото на рицаря, реципрочната му стойност, знаменателя на числителя. Рицарското се дели на клоунското. Един от филмите за Батман се казва „Черният рицар“. Рицарят вече не може да бъде просто доблестен и честен герой, който въздава справедливост. Той е преформатиран и трансформиран към съвременните условия на абсолютна лъжа и разпаднало се общество.\r\nОбществото не сработва, между хората вече няма никаква връзка, вече не е общ-ество, защото нямат нищо общо, майката в автобуса има право да направи забележка на непознатия да не разсмива детето ѝ, но това е показателен момент как всички в автобуса сме толкова близко един до друг и в същото време толкова далече. Артър по съвсем наивен и детски начин се опита да създаде контакт с друго човешко същество. Подобно на него, простодушно. Детето се разсмя. И за секунда неговата усмивка озари всичко. Детската усмивка е божествено явление. Но майка му бързо върна нещата на мястото им. Тоест, на не-мястото им в този не-свят.\r\nКакъв клоун може да бъде Артър, какъв рицар? Той не е смел, не е силен, не може да бъде никакъв. Неговите родители допълнително са се погрижили да бъде осакатен. Той няма дори чувство за хумор. Майка му го нарича Хепи. Той е точно обратното на щастлив и весел. Без чувство за хумор светът е обречен. Пуснете си телевизора и потърсете смешното в напъните на сценаристите из разните набедени за хумористични формати. Знаменита е сцената с киното, в което Жокера влиза – прожектират Чарли Чаплин. Той е комик, който винаги може да те разсмее, защото му е останала човещината. Защото има друг вид тъга в него. Друга е била епохата му. Смешното днес е мъртво. Артър е шегоубиец. Обратното на комик. И това е талантът му. Да стига до крайности. Да се радикализира. Но той е жертвата. Катализаторът, а не виновникът за настъпващия хаос.    И ако е вярно твърдението на Умберто Еко, че чувството за хумор ни прави човеци, защото то е отговор на страха ни от смъртта, заложен у всяко човешко съзнание, тук вече говорим за постчовека, за човека след като му се отнеме всичко човешко и вече мисълта за смъртта му е далечна, човекът е радикализиран, човекът влиза в дискотеката в Париж и стреля наред, след това може и да се самоубие, човекът си закичва тялото с взривове и завлича хиляди след себе си в ада. Когато нямаш чувство за хумор, нямаш и страх от смъртта. Още по-ясно – заобичваш смъртта. Искаш я.\r\nАртър прекрачи границата, когато се опита да постъпи като Артур, рицаря. Когато защити жената в метрото. Със смеха си. Без да иска. Беше принуден да ги застреля. Ако нямаше душевно заболяване, едва ли щеше да се разсмее. Ако не се беше разсмял, не се знае дали щеше да се застъпи за нея открито. Едва ли, той е страхлив. Смехът му не е смях. Истерия е.\r\nФилософите отдавна са определили кое предизвиква смях. Но единственият пропагандиран хумор в 21 век е подигравката. Да унижиш по-слабия е най-мизерното престъпление. Кого уби Артър – подигравчиите. Какво е унижението на по-слабия? Психопатия. Душевното заболяване на Жокера е единственият възможен отговор на така разпространената вече обикновена психопатия. Кой ще защити трите копелета в метрото? Кой може да каже дори една дума в тяхна защита? Не заслужаваха да умрат, нали. Можеше просто Батман да им нарита задниците. Но светът вече се е радикализирал.\r\nВсъщност, хората вече нямат търпение всичко да приключи. Те няма да живеят, но и потисниците няма да живеят. Време е за война – според рейтинга на „Жокера“. 8.8 от 486546 гласували. Не е много в световен мащаб. Но пък е представителна извадка. Симптом за цялото.\r\nМежду другото, историята на Артър и майка му ми напомни на историята за Исмаил и майка му Агар. Но това е малко по-друга тема за личен размисъл.   :  ", "date": "2019.11.26", "title": "Механизмът на радикализацията"}
{"url": "https://www.actualno.com/balkani/naj-malko-tri-sa-jertvite-ot-zemetresenieto-v-albanija-news_1409772.html", "text": "      Най-малко три са жертвите и над 130 ранени при земетресението с магнитуд 6,4 по Рихтер, което  разтърси ва съобщи пред БНР консулът на България в Тирана Благой Петров, като се позова на данни от местните хора. Има значителни щети и разрушения. В момента спасителните екипи се опитват да помогнат на затрупаните хора от две рухнали къщи, допълни той. Започва описване и възстановяване на щетите.      Няколко сгради са се срутили след първоначалния силен трус, който е предизвикал паника сред населението. Има срутени сгради по адриатическото крайбрежие на страната, както и в столицата Тирана, където са постъпили сигнали за ранени от паднали стени. Получен е сигнал за затрупани под жилищен блок, съобщават местни медии.   „Най-силният трус продължи повече от 15 секунди. Всички хора излязоха от сградата, защото всичко се тресеше, няколко стени паднаха и затова сега стоим на улицата“,  разказа един от очевидците:\r\nЕпицентърът е бил близо до Шияк и на 40 км от Дуръс, на дълбочина около 20 километра, като земетресенията са усетени и в Северна Македония и Гърция  Към този момент няма данни за пострадали българи при земетресението или за загубена връзка с наши сънародници в Албания, съобщи още консулът. Електричеството и интернет връзката са прекъснати на много места в страната.  В мисията ни е сформиран кризисен щаб и екипът е в готовност за оказване на съдействие.\r\nПри необходимост българските граждани могат да се свържат с посолството ни в Тирана на телефони +355 4 22 33 155 и +355 4 22 32 906.   Сеизмолозите продължават да регистрират трусове, като последния бил с магнитуд 3,4 по Рихтер.     ", "date": "2019.11.26", "title": "Най-малко три са жертвите от земетресението в Албания"}
{"url": "https://www.actualno.com/balkani/tri-vtorichni-trusa-nad-5-po-rihter-v-albanija-video-news_1409751.html", "text": "      Пореден вторичен трус с огромна сила разтърси Албания. Става въпрос за 5,4 по Рихтер, според данни на Европейския средиземноморски сеизмологичен център (EMSC).        Всъщност, от – 6,4 по Рихтер, малко след 04:30 през нощта, е имало три вторични земетресения над 5 по Рихтер. Първото, 5,1 по Рихтер, е 5 минути след голямото земетресение, а още 4 минути по-късно следва трус от 5,3 по Рихтер. Трусът от 5,1 по Рихтер е на 25 километра от Тирана, с дълбочина 10 километра, а другият трус е на 30 километра от Тирана, със същата дълбочина. Най-новото земетресение е на 27 километра от Дуръс и на 47 километра от Тирана. Извън тези земетресения, има още 7 труса, всичките между 3 и 4 по Рихтер.\r\nДанните на EMSC сочат, че и в Гърция е имало сериозен трус – 4,6 по Рихтер. Той е бил на 18 километра от град Патра.  Междувременно, две деца  бяха извадени живи от рухнала сграда в градчето Туман източно от Тирана, предаде БГНЕС. Все още не е ясно каква е съдбата на родителите им, докато техни съграждани започнаха да разчистват останките от срутената им къща.  Учебните занятия в Албания са отменени със заповед на образователния министър. Електричеството в Тирана обаче вече е пуснато. В Дуръс (Драч) и околностите, където пораженията са най-големи, няма ток и телефонна връзка.    Почти всички граждани на македонския град Дебър напуснаха домовете си и бяха по улиците на града след мощното земетресение в съседна Албания, съобщава държавната информационна агенция в Скопие.\r\nТрусът предизвика паника сред хората и по-специално сред живеещите по високите етажи. Всички те напуснаха жилищата си и бяха по улиците на Дебър близо два часа. Част от тях заминаха при свои близки в съседни населени места. Земетресението продължи около 30 секунди, се казва още в информацията. Дебър се намира в най-западната част на Македония, недалеч от албанската граница.\r\nЗасега няма данни за пострадали наши сънародници. Няма пострадали и сред служителите на посолството ни в Албания и техните семейства. Сградата на мисията ни е напукана вследствие на труса. При необходимост, българските граждани могат да се свържат с посолството ни в Тирана на телефони +355 4 22 33 155 и +355 4 22 32 906.   ", "date": "2019.11.26", "title": "Три вторични труса над 5 по Рихтер в Албания (ВИДЕО)"}
{"url": "https://www.actualno.com/politics/borisov-mechtae-trymp-ne-govori-mnogo-konkretno-osven-za-aec-kozloduj-i-cherno-more-video-news_1409725.html", "text": "      България е „потвърдена” за стратегически газов хъб, а още тази седмица идват американски ядрени експерти да видят проекта \"Белене\". Това заяви премиерът Бойко Борисов след срещата си с американския президент Доналд Тръмп. По думите на премиера, той максимално успял да защити българските интереси.      В официалното изявление след срещата, най-важното изречение по енергийните въпроси звучи така: \" ”.\r\n\"Аз му казах - не мога да хвърля два реактора в реката\", поясни министър-председателят специално за \"Белене\" и какво е казал на Тръмп заради възможността \"Белене\" да се случи с американска технология.\r\nВсъщност, извън \"Белене\" - проект, за който официално никой в САЩ не проговори сега, конкретика има за АЕЦ \"Козлодуй\". Стана ясно, че Вашингтон иска \" \" в \"Козлодуй\", като съгласно изявлението България е готова на такова партньорство. Освен това, САЩ за пореден път изразяват задоволство от работата по интерконекторите с Гърция и Сърбия – като път за търговия с американски втечнен газ.   Сигурност Тръмп изрично подчерта, че България купила F-16 т.е. американско военно оборудване, т.е. най-доброто в света. Американският президент заяви и, че Борисов звучи като германец по отбранителните въпроси – заради ангажимента България да отдели 2% от БВП за отбрана още през настоящата година.\r\nВ съвместните изявления след срещата направи впечатление следното изречение по адрес на Черно море: \" \". Припомняме, че поне публично Борисов не желае да има американска военна база на Черно море. Сега обаче конкретно се говори за координационен център във Варна и създаване на 10-годишна пътна карта за двустранно отбранително сътрудничество \" \". \" \", се казва в изявлението за стратегическо партньорство между България и САЩ.       По въпроса с базите, в изявлението се казва и, че \" .\" Отделно се казва, че ще си сътрудничим със САЩ за унищожаване на различни конвенционални оръжия. , има изрично изречение,  че САЩ твърдо подкрепят медийната свобода в глобален мащаб и България  не е изключение от тази позиция. Вашингтон подкрепя и борбата с  корупцията като фактор, рушащ доверието в институциите и икономическия  растеж, а конкретно САЩ \" \".\r\nЕзикът в изявлението по отношение на външна намеса в българските национални интереси обаче е доста сух: \" \".\r\nСъединените щати и България поемат ангажимент да провеждат редовен стратегически диалог между нашите две нации през 2020 година и след това, пише в съвместното изявление за финал. Колко важна беше срещата за САЩ?       \"Отнасяйте се добре с него\" – така Тръмп говори накратко за Бойко  Борисов пред чакащите журналисти. Той заяви, че може и да дойде на  посещение в България, но все още не е поканен от Борисов – държавният  глава на САЩ изрече тези думи преди същинската среща.  По , Борисов е убеден, че те ще паднат и следващата му среща с Тръмп ще е точно за това, но думи в тази  насока нямаше от страна на самия Тръмп. Всъщност, много активният специално в  Twitter американски президент не публикува нито дума за срещата си с  българския премиер. За сметка на това, Борисов каза, че премахването на  визовия режим с Канада е ярък пример, че България не създава никакви  проблеми. \"Президентът Тръмп може по този начин да остане в сърцата на  българите за много дълго време\", уточни българският министър  председател, а официално САЩ казаха, че има напредък, но нищо конкретно  като ангажимент за падане на визовия режим. По данни на Министерството на икономиката за 2018 г. търговията със стоки със САЩ достига стойност от над 975 млн. долара, а износът ни е на стойност от над 633 млн. долара (без включване на услугите). По оценка на Българската агенция за инвестиции общият обем на преките капиталовложения на САЩ в България за периода 1996-2016 г. е 1,69 млрд. евро, с което страната се  нарежда на 9-о място по размер на преки чуждестранни инвестиции у нас. ", "date": "2019.11.26", "title": "Борисов мечтае, Тръмп не говори много конкретно, освен за АЕЦ \"Козлодуй\" и Черно море (ВИДЕО)"}
{"url": "https://www.actualno.com/balkani/moshtno-zemetresenie-udari-v-albanija-video-news_1409727.html", "text": "      Много силно земетресение, с епицентър на няколко километра от албанския бряг, удари тази нощ - край пристанищния град Дуръс (Драч). Първоначалните оценки бяха за трус от 6,4 по Рихтер, с дълбочина 10 километра, но БНТ съобщи за 5,7 по Рихтер, вече има оценки и, че силата е била 5,6 по Рихтер. Имало е и вторичен трус, от 5,4 по Рихтер.      Тепърва ще се оценяват щети и се чака информация дали има жертви - вече има данни за 50 леко пострадали, откарани в болници, а според американски оценки силата на труса е такава, че може да причини големи разрушения, 8000 души пряко са усетили земетресението като сила, а 12 милиона души на Балканите са го усетили по някакъв начин. През септември тази година, почти на същото място имаше земетресение от 5,6 по Рихтер, което рани 70 души и нанесе щети на 500 сгради. В Twitter обаче вече се появиха клипове с разрушения, включително жилищна сграда, където вероятно има затрупани хора - десетина души.  Според Deutsche Welle, която цитира свидетелски показания, първият трус е продължил 20-тина секунди.  Има съобщения, че земетресението е усетено чак в България, по високите етажи в София. В Скопие обаче много хора са били събудени, защото епицентърът на труса е на около 100 километра от македонската столица.\r\nМеждувременно в Албания е спрян токът, като нашето МВнР събира информация има ли пострадали българи след труса. Засега няма данни за пострадали наши сънародници. При необходимост българските граждани могат да се свържат с посолството ни в Тирана на телефони +355 4 22 33 155 и +355 4 22 32 906. ", "date": "2019.11.26", "title": "Мощно земетресение удари в Албания (ВИДЕО)"}
{"url": "https://www.actualno.com/balkani/rama-situacijata-sled-zemetresenieto-e-dramatichna-cjalata-strana-e-na-kraka-news_1409762.html", "text": "      Албанският премиер Еди Рама в първата си реакция на , което удари страната, каза, че това е драматичен момент, но заедно ще се справят с него.      „Това е драматичен момент, трябва да запазим спокойствие, да бъдем рамо до рамо и да се справим със ситуацията заедно. Ще направим всичко възможно да преодолеем тази ситуация с нашите големи приятели. Смелост! Търпение! Солидарност“, написа Рама във Facebook.   Вече стана ясно, , така че Рама добави, че цялата страна е на крака.\r\n„Силното земетресение доведе до сериозни последици и за съжаление загубихме животи. Всички държавни структури функционират от първите моменти след земетресението. Интензивна работа се извършва на няколко фатални места в Дуръс и Туман, за да се спаси всеки възможен живот“, каза Рама, който е в Дуръс от ранната утрин.  Според албанския Сеизмологичен институт, са регистрирани повече от 100 тремора за четиричасов период. ", "date": "2019.11.26", "title": "Рама: Ситуацията след земетресението е драматична, цялата страна е на крака "}
{"url": "https://www.actualno.com/society/80-sa-riskovite-vlakove-podgotvjat-personala-da-dejstva-pri-krizisni-situacii-news_1409750.html", "text": "      \"БДЖ превозва над 21 милиона души годишно и инциденти като този, за щастие, се броят на пръсти. Това е вторият за тази година.\" Това каза в интервю за bTV Григори Григоров, председател на Съвета на директорите на \"Холдинг БДЖ\" във връзка с инцидента, при който с нож.      По думите на Григоров БДЖ е в ежедневна координация с жандармерията и полицията относно наблюдението на някои рискови влакове, които са около 80.   Успоредно с това се прави подготовка на персонала за реакция в кризисни ситуации.\r\n\"Тези влакове се наблюдават при тръгване и по време на движение. Това са обикновено нощни влакове, такива, които минават през рискови райони, където са възможни атаки с камъни, както и влакове, които са в граничните райони, където са възможни контрабандни действия\", поясни Григори Григоров. Той посъветва пътниците, които се чувстват несигурни, да се обръщат към началника на влака или към най-близкия кондуктор.  Междувременно инициативен комитет от внесе искания до Народното събрание, до всички големи политически партии и до Министерството на транспорта.\r\nТе са притеснени за състоянието на железниците и смятат, че се готвят нови съкращения на влакове и персонал. Григори Григоров бе категоричен, че БДЖ не възнамерява да съкращава влакове, а точно обратното.   \"С новия график на движение на влаковете, който влиза в сила от 15 декември, броят им е увеличен в сравнение с миналата година. Броят на изминатите километри е увеличен с около 300 000. Това е направено с цел да се предоставят по-добри условия\", поясни Григоров.    Той обаче допълни, че ще има съкращения на \"неефективни процеси\", като уточни, че става въпрос за такива процеси, които са такива поради вътрешни и външни причини. ", "date": "2019.11.26", "title": "80 са рисковите влакове, подготвят персонала да действа при кризисни ситуации "}
{"url": "https://www.actualno.com/asia/miting-zaradi-nasilieto-nad-jeni-v-turcija-beshe-sprjan-sys-sylzotvoren-gaz-i-gumeni-kurshumi-news_1409688.html", "text": "      Турската полиция използва сълзотворен газ срещу участничките в митинг срещу насилието над жени, пише БГНЕС, позовавайки се на АФП.      Около 2000 жени се включиха в шествие в Истанбул, което искаше \"край на безнаказаността\" на мъжете за насилие срещу жени. Участничките в митинга носеха снимки и плакати с имената на жени, убити от сегашни или бивши партньори.   На известният булевард \"Истиклял\", който започва от площад \"Таксим\", митингът беше пресрещнат и спрян от тежко екипирани полицаи от отряда за борба с безредиците. Те използваха сила, за да разпръснат демонстрантите, включително сълзотворен газ и гумени куршуми.\r\nНапоследък случаите на жени, убити от партньорите им, зачестяват в Турция. От началото на годината има 378 фатални случая. През 2018 г. са били убити 440 жени. За сравнение, през 2011 г. фаталните случаи са били само 121.  Организации на жените в Турция обвиняват съдебната система, че налага недостатъчни наказания. дори когато мъж бъде осъден за насилие над съпругата или партньорката му.\r\nВъпреки че Турция ратифицира приетата през 2011 година Истанбулска конвенция за предотвратяване на домашното насилие, организации на жените изтъкват, че осъдените за подобни престъпления мъже получават намаляване на присъдите заради \"добро поведение\" или заради твърдения, че са били провокирани от партньорките им.    ", "date": "2019.11.26", "title": "Митинг заради насилието над жени в Турция беше спрян със сълзотворен газ и гумени куршуми"}
{"url": "https://www.actualno.com/balkani/nova-jertva-na-loshoto-vreme-v-gyrcija-news_1409690.html", "text": "      Вече три са жертвите на мощната буря, която връхлетя гръцкия остров Родос и други части на страната, пише гръцкият вестник Катимерини, цитиран от БГНЕС.      Възрастна жена, прикована на легло, е станала поредната жертва на стихията. Жената се удавила, след като нивото на придошлата вода се повишило по време на проливен дъжд в района на градчето Ялисос в северната част на острова.    по-рано в градчето Андирио, недалеч от Патра. Те също са се удавили, след като бурята преобърнала привързаната им за брега лодка.\r\nНай-големи щети нанесе бурята  градчето Кинета между Атина и Коринт. Там водите отнесоха десетки автомобили. Наводнени са къщи и търговски обекти.   ", "date": "2019.11.26", "title": "Нова жертва на лошото време в Гърция"}
{"url": "https://www.actualno.com/society/novini-ili-novini-kartinata-na-pechata-za-26-noemvri-news_1409693.html", "text": "       представя краткия преглед на печата, посветен на акцентите от вестниците, за днешния 26 ноември, понеделник.       Данъчни, МВР и общините следят онлайн 19 000 хотела, пише медията. До 30 септември всички места за настаняване на туристи у нас имаха срок да се свържат към новосъздадената Единна система за туристическа информация (ЕСТИ). Това съобщи по време на 15-ата световна среща на българските медии, организирана от БТА в Тирана, зам.-шефът на туристическия борд у нас Мартин Захариев.   Властта си намери повод до Аirbnb, Booking и Facebook, отбелязва вестникът. Депутатите Менда Стоянова (ГЕРБ) и Валери Симеонов (\"Обединени патриоти\") -  ключови фигури в управляващото мнозинство, внесоха проект за умопомрачителни промени в Закона за туризма. Двамата народни представители предлагат всеки гражданин, който предоставя на туристи стая или апартамент чрез електронни платформи като Airbnb, Booking, Expedia, Facebook и т.н., задължително да се снабди с \"категория\" от Министерството на туризма. Такова изискване в момента има само за традиционните места за настаняване като хотели, хижи, хостели и къщи за гости. Вашингтон и София в стратегически съюз, съзира медията. Акцентът пада върху сррещата между премиерът на България Бойко Борисов и президентът на САЩ Доналд Тръмп. Премиерът Бойко Борисов гостува тази сутрин в Националния демократичен институт във Вашингтон и бе посрещнат от вицепрезидентката му Шари Браян.     Нов фонд на ЕС дава 3,5 млрд. за стартъпи, разкрива ежедневникът. Това съобщи генералният директор на алианса Жан-Ерик Паке в интервю по време на технологична конференция в Хелзинки. Стартът на фонда ще бъде през 2021 г., когато започва новият програмен бюджетен период, и ще се управлява от Европейския съвет за иновации. Пилотната фаза ще започне през лятото на 2021 година с 600 млн. евро. Все още не е уточнено колко проекта ще могат да се включат, но ще са между 50 и 100. Управлението на парите ще бъде от външни експерти. Някои инвеститори вече одобриха плановете на ЕС. ", "date": "2019.11.26", "title": "Новини или novini: Картината на печата за 26 ноември"}
{"url": "https://www.actualno.com/books/stavri-i-prokopi-istorii-do-kontejnera-za-smet-news_1409423.html", "text": "      Ставри и Прокопи са приятели. Те споделят един дом, храната си, премеждия, истории, а понякога и еднакви виждания за света. Имат оживени социални контакти и се наслаждават на живота.      Ставри и Прокопи са кучета и с удоволствие биха ви заговорили на улицата, но за жалост, вие няма да ги разберете – ще си помислите, че лаят.   Те са персонажи от детството на две пораснали момичета и сега се завръщат, за да разместят местата на сериозното и забавното, на важното и незначителното, на страшното и обичаното, и дори да променят представата ни за времето. В новите им истории има малки недоразумения, прости обяснения на сложни казуси и мъдри заключения. Всичко е лесно, когато умееш да бъдеш приятел. И когато в небето над теб прелита ято чавки – сутрин на север, а вечер на юг.\r\nКрасивото илюстровано издание ще бъде в книжарниците от 26 ноември, а официалната премиера на книгата ще се състои в София на 4 декември от 18,30 часа в Книжен център „Гринуич“.    ", "date": "2019.11.26", "title": "\"Ставри и Прокопи\" - истории до контейнера за смет"}
{"url": "https://www.actualno.com/moresport/rusija-moje-da-poluchi-zabrana-za-uchastie-na-olimpiadata-v-tokio-news_1409698.html", "text": "      Комисия на Световната антидопингова агенция (УАДА) поиска изваждане на Русия от всички спортни състезания за 4 години, предаде БГНЕС, позовавайки се на АФП.      Сензационното становище на комисията от експерти е провокирано от фалшифициране на информацията от антидопинговата лаборатория в Москва. Комитетът за проверка на съответствието на УАДА (КПС) препоръча на срещата на организацията в Париж на 9 декември Русия да бъде наказана, което би я извадило от Олимпийските игри в Токио през лятото. КПС мотивира препоръката с действия на руснаците, които определя като \"изключително сериозни случаи на несъответствия с изискванията, в допълнение към утежняващи обстоятелства\".   Препоръката идва, след като беше анализирана информацията от замесената в прикриване на систематична употреба на допинг лаборатория в Москва, предоставена на УАДА през януари.\r\nЕдно от изискванията на УАДА за премахване на наказанията на Русия, което беше прието през септември 2018 г., беше лабораторията в Москва да предостави всичката налична информация, без да я редактира. Преди възстановяването на правата, руската антидопингова агенция РУСАДА беше наказана в продължение на 3 години, заради разкрита схема за прикриване на допингирани атлети.  В изявление УАДА каза, че предоставената им от руснаците информация за московската лаборатория не е била \"нито пълна, нито автентична\". Световната централа твърди, че руснаците са премахнали стотици доказателства за нарушения и са изтрили множество файлове. Част от информацията била изтрита през 2016 и 2017 г., след като избухна скандала. Но друга част била изтрита през декември 2018 и януари 2019 г., малко преди да бъдат дадени данните на УАДА.\r\nУАДА каза още, че някой в Русия е фалшифицирал част от ключова база данни. Фалшификацията била направена така, че да подкрепи руска теза за скандала. Тя гласеше, че бившият служител в лабораторията , който подаде сигнал за нередности в нея, е подхвърлил фалшиви доказателства в системата като част от опит да изнудва лабораторията.   Четирите години наказание е една от мерките, които КПС препоръча на изпълнителния борд на УАДА, който ще заседава в началото на декември. КПС препоръчва също така на Русия да се забрани да домакинства и да кандидатства за големи спортни прояви. КПС препоръчва и забрана официални лица от Русия да посещават големи спортни събития.    Отделни спортисти от Русия ще могат да се състезават на Олимпийските игри, но само ако докажат, че не са били част от схемата за систематично допингиране на атлети. ", "date": "2019.11.26", "title": "Русия може да получи забрана за участие на Олимпиадата в Токио"}
{"url": "https://www.actualno.com/society/specialna-sreshta-za-nacionalna-strategija-za-borba-s-otrovite-v-divata-priroda-news_1409720.html", "text": "      На 26 и 27 ноември в София ще се проведе работна среща за разработване на национална стратегия за борба с използването на отрови и отровни примамки в България. На срещата ще присъстват представители на институции, университети, национални и международни неправителствени организации, чиято основна цел е да намерят най-добрите варианти за борба с една от най-големите заплахи не само за биоразнообразието в България, но и по света, съобщиха организаторите.      Незаконното използване на отрови и поставяне на отровни примамки срещу наземни хищници нанася непоправими щети особено върху популациите на хищните птици, сред които световно застрашени видове като египетския лешояд и царския орел. Най-скорошният регистриран случай на отравяне на защитени видове бе през септември, когато в района на Своге са отровени осем белоглави лешояда и един скален орел, а през март 2017 г. в Кресненското дефиле са отровени над 30 белоглави лешояда, с което почти изцяло е унищожена наскоро обособилата се в района, в резултат на програма за реинтродукция, колония на вида. През 2016 край с. Стражец, общ. Крумовград са регистрирани серия от инциденти на тровене, при които загиват над 20 диви и домашни животни.   При тези случаи се забелязва, че липсва добър синхрон между различните отговорни институции, който да гарантира правилното събиране на проби на терен, обезопасяване на районите около отровните примамки, събиране на труповете на отровените животни с цел предотвратяване на вторични отравяния, анализиране на събраните проби за установяване на отровното вещество и установяване на извършителите.\r\nОсновната цел на срещата е разработването на Национална стратегия за борба с отровите, която ще предвижда механизми за реагиране при случаи на тровене, начините за събиране на доказателства, реда на действие и отговорностите на различните институции. На предстоящата среща ще бъдат разгледани корените на проблема с използването на отрови в дивата природа, както и начините за борба и превенция, които да поставят основите на Стратегияа.  На срещата ще присъства и единственият у нас водач на куче за търсене на отрови и отровени животни в природата от Българското дружество за защита на птиците (БДЗП).\r\nОрганизатор на срещата е БДЗП в рамките на LIFE проектите „Опазване на черните и белоглавите лешояди в Родопите“ и „Нова надежда за египетския лешояд“. Сред основните участници са представители от МОСВ, ИАОС, НДНИВМИ – БАБХ, НЛРС – СЛРБ, ИБЕИ - БАН, НПНМ - БАН, ДЗХП, Зелени Балкани, ФДФФ, VCF, AПБ, Сдружение за дива природа – БАЛКАНИ, Фондация По-диви Родопи, Четири лапи, Тракийският и Аграрният университети.    ", "date": "2019.11.26", "title": "Специална среща - за Национална стратегия за борба с отровите в дивата природа "}
{"url": "https://www.actualno.com/business/i-ipotekite-i-potrebitelskite-zaemi-i-depozitite-rastat-seriozno-news_1409730.html", "text": "      Към края на октомври бизнесът и домакинствата са получили заеми за 61,3 млрд. лв., като новоотпуснатите за месец октомври са 100 млн. лв., показва статистиката на БНБ, цитирана от в. \" \".      Бизнесът е задлъжнял с 34,4 млрд. лв., домакинствата с 23,7 млрд. лв. Продължава растежът при ипотеките - те достигат 10,6 млрд. лева и нарастват на годишна база с 14,1%. Потребителските заеми вече са в размер 11,2 млрд. лева и на годишна база се увеличават с 10,8%.   Депозитите продължават да растат и вече са 83,2 млрд. лв., като за една  година ръстът им е 7,9%. Фирмите са поверили на банките за управление  25,8 млрд. лв., а домакинствата - 54,2 млрд. лв., което е с 8,2% повече  спрямо година по-рано.\r\nСамо за месец парите в оборот са се увеличили до 100,3 млрд. лева при 99,2 млрд. лева, отчетени през септември. Сумата наближава прогнозирания БВП, който се очаква да достигне 115,7 млрд.   ", "date": "2019.11.26", "title": "И ипотеките, и потребителските заеми, и депозитите растат сериозно"}
{"url": "https://www.actualno.com/celebrate/sv-prepodobni-stilijan-paflagonijski-detepazitel-news_577954.html", "text": "      Св. Стилиан е роден и живял в периода между 400 и 500 г. сл. Р. Хр. в Пафлагония, която се простирала покрай южния бряг на Черно море в Мала Азия. Благословен още от майчината си утроба, той растял, възпълвайки се с Дух Свети. Макар и дете, в него вече се проявявали изключителните дарове на свят живот. Той не оставял своенравията да омърсят ни духа, ни душата му - бил чист, пречист. Така растял без земни страсти и без да остави користолюбието и любовта към земните богатства да го завладеят и подчинят на развалата и тлението.      Със силата на благодатта Божия той успял да се пребори с всички уловки на временния земен живот и виждайки живота през чистата Божия премъдрост, решил да последва стремлението на своята душа. А тя, неговата душа, го зовяла към борби нравствени и извисени. Зовяла го към упражняването на добродетелта, като му сочела тежкия и трудно проходим път към живота вечен и блажен.\r\nЧистото му сърце се отзовало на този зов на душата и впървом тъй постъпил: всичко в наследство, що той притежавал, продал и раздал на църковни хора сиромаси. И когато се освободил напълно от бащиното си имане, изпълнен с облекчение и радост, си казал: \"Е, махнах острия бодил, дето ме беше приковал към желанията на смъртното ми тяло. А сега ме чака пътят към живота в истината\".\r\nТака, след като се освободил от земното си имане, св. Стилиан потеглил към съкровището небесно. Отишъл в недалечен манастир и се облякъл там в монашеска схима. От тоз момент нататък никаква земна мисъл, никакъв помисъл за нещо материално не можели вече да го отдалечат от вярата и молитвата. Стараел се само да се хареса на Господа, да разхубави душата си и да си спечели така обиталище на небесата. Не оставил в себе си никакво желание, което да противоречи на Божията воля.  Оттук нататък аскетическият му живот за мнозина бил неописуем. Чистотата му блестяла, постът му бил най-строг, бденията - чудни, смирението - светоносно. В борба срещу трите врагове човешки - плътския, светския и дявола, той трите монашески добродетели - нестежание, душевна чистота и послушание, до съвършенство овладял.\r\nПустинният живот претворил св. Стилиан в светла звезда на аскетизма. Той станал образец за подражание в добродетелта на млади и на стари.\r\nНо пътят на аскезата никога не свършва и решил св. Стилиан да се отдалечи и да се отдаде на още по-строг живот, на отшелничество. Простил се с братята от манастира и поел навътре към пустинята, в необитаваните от никого места. Там се заселил в една пещера и заживял живот небесен. Във всичко виждал Бога и всичко в себе си съвършено на Трите Божии Лица отдал. Хранел се с диви треви, а когато те свършвали, Сам Бог се погрижвал за Своя преподобен. И както някога на св. пророк Илия, на св. Марк Философа Атинянин и на др., Той му изпращал храна чрез ангели небесни.    Така много години св. Стилиан преживял в отшелничество. Десетилетия наред се борел и с дявола, и със себе си, за да стигне до светостта, според както Бог е повелил: \"Бъдете съвършени, както е съвършен и Небесният ваш Отец\" (Мат. 5:48).\r\nСв. преподобни Стилиян Пафлагонийски Детепазител. Източник: bg-patriarshia.bgНо дошло време, когато Бог пожелал да въздигне Своя преподобен в образец на аскетичен живот, да го изяви като стълб на въздържанието и да блесне този Негов светилник по целия свят. Разчула се славата му надлъж и нашир. Заприиждали хора при св. Стилиан отблизо и далеч, за да се утешат при него душевно и телесно. Мнозина, привлечени от светостта на личността му, отхвърляли от себе си лошите си навици, покайвали се и се възраждали за нов живот. Покъртителни от умиление били проявите на християните там, в пустинята, в постницата на преподобния. Знаел той да утешава страдащите души, защото не забравял, че за да спечели една душа Царството Небесно, тя трябва да се оприличи на душичката на малките дечица, по думите на Господа: \"Ако се не обърнете и не станете като деца, няма да влезете в царството небесно\" (Мат. 18:3).\r\nА що се отнася до самите деца той знаел още, че те имат ангелски души. Колкото и плесници да им зашлевява баща им, те пак се връщат при него. Приятелчето да ги удари, те пак ще го потърсят, без да таят и най-малка злоба. Затова и св. Стилиан много желаел да помага именно на децата, силно желаел да бъде техен пазител. И за да може да осъществи това свое чисто желание, Премъдрият Отец го обдарил с дара на чудотворна сила за лекуване на болни деца.   Майки от близо и от далеч, нарамили своите сакати или болни дечица, прииждали при светеца, пълни с вяра, зче ще намерят лек за своята болка. По цели дни те пътували из пустинните местности, за да стигнат до пещерата на прославения от Бога свети Стилиан. И когато го срещнели, падали в краката на стареца-аскет, прославяли Бога, че ги е удостоил да го срещнат, и го молели да излекува децата им. Св. Стилиан, пълен с добросърдечие и състрадание, поемал болните младенци в ръцете си и със сълзи на очи започвал да моли Бога да ги излекува. Небесният Владика чувал всеотдайната молитва и светецът тогава извършвал чудото - децата оздравявали.\r\nНай-различни болестни страдания при децата се стопявали мигом, като че никога да не са били преди това. Пред молитвата му и Божията сила нищо не можело да устои. Майките плачели от радост, целували с благодарност ръката на светия старец и прославяли Бога. И той, милият, непрестанно славел святото Божие Име и Му благодарял за чудесата, които го удостоявал да извърши. После, пълен с нежност, поглеждал невинните създания и мила усмивка, усмивка ангелска, цъфвала по старческото му лице.   Така Бог прославил името на преподобния Стилиан, който посветил живота си на Славата Божия. Но не само децата лекувал старецът. Името му на чудотворец още се прославило и с това, че с молитвата му неплодните раждали. По неговата молитва бездетните жени придобивали прекрасни и здрави деца. Много християни и след успението на стареца в Господа, продължавали да прибягват към него. Те го зовяли по име и след като в оброк изобразявали лика му на икона, придобивали деца.\r\nМеждувременно монаси и аскети от всички манастири посещавали стареца, за да се обрадват с него в Господа и да се насладят на светостта му. Те търсили и неговите съвети за това как да се справят с изкушенията и как да установят мира в общежитийния си (киновиен) живот. Всички го почитали като свята аскетична фигура. Личността му била изпълнена със смиреномъдрие и от нея струяла светлината на небесната красота.\r\nСв. Стилиан неуморно с ангелска нежност поучавал, наставлявал, изпълвал сърцата и укрепвал разколебаната вяра. Той чрез съветите си отдалеч умирявал манастирите, които изпитвали вътрешно неразбирателство.   Така живял и така прославял Името Божие св. Стилиан и сам бил прославен от Небесния Отец. Когато достигнал дълбока старост, Бог изпратил Своите ангели да приберат святата му душа, за да си отпочине от дълговременните трудове, лишения и суровост на аскетичния живот. Само че къде бил погребан, никой не знае, нито пък някакви други сведения за земния му живот са останали. Останало е обаче неговото име. Почитано и уважавано от цялото православно християнство. Прибягват Православните в нужда към него и най-вече за своите болни деца. Величествени храмове се издигат и се посвещават на светеца. И неговите чудеса не спират и той все тъй продължава да бъде защитник верен на децата, мощен в молитва пред Бога светец Детепазител.\r\nКазват дори, че и името му произхожда от глагола \"стилоно\", което в превод от гръцки означава \"укрепва\" или \"укрепващ здравето на децата\". И като детепазител Св. Стилиан се изобразява, държащ в прегръдката си младенец. Паметта му Православната църква чества на 26 ноември.\r\nИ накрая нека знаем, че св. Стилиан помага не само на физически болните деца, но и на страдащите душевно и духовно деца и младежи. Защото и децата, и младежите страдат от прегрешения и страсти и могат да бъдат неуправляеми, нервни и \"опаки\". Под въздействието на лукавия и на зли човеци те могат станат дори неузнаваеми за домашните си и да поемат по лоши пътеки. Нека и в такива случаи родителите да прибягват към св. Стилиан, защото той е готов да помогне, стига само и молещият го да изпълнява честно своите задължения. Ала и извън частните тези обстоятелства, личността на св. Стилян ни призовава към дела на благочестието, смирението, правдата, милостинята. Призовава ни най-сетне и към горещата вяра, с която ще срещнем Бога \"лице в лице\" в деня последен. Към дела по волята Божия, за да бъде взета и нашата душа от ангели небесни и поведена към блаженството на небесата. Амин. Превод от гръцки: Анула Христова ", "date": "2019.11.26", "title": "Св. преподобни Стилиян Пафлагонийски Детепазител"}
{"url": "https://www.actualno.com/health/10-super-hrani-koito-shte-zasiljat-imuniteta-vi-news_1409411.html", "text": "             Aкo нe cтe фeн нa лeкaрcтвaтa и мeдикaмeнтитe, кoитo изкуcтвeнo зacилвaт зaщитнитe cили нa oргaнизмa ви, мoжeтe дa cи нaбaвитe нужнитe витaмини и минeрaли oт хрaнaтa, кoятo кoнcумирaтe.   Кaкъв пo-дoбър изтoчник нa витaмини oт плoдoвeтe и зeлeнчуцитe?   Пoвeчeтo хoрa, уceщaйки първитe cимптoми нa нacтинкaтa или прocтo, зa дa пoдcилят имунитeтa cи, ce oбръщaт към Витaмин C. A къдe имa oгрoмнo cъдържaниe нa тoзи витaмин? Рaзбирa ce, чe в цитруcoвитe плoдoвe – грeйпфрут, пoртoкaли, мaндaрини, лимoни, лaйм, клeмeнтини (кръcтocкa мeжду китaйcкa мaндaринa и пoртoкaл), пocoчвa caйтът hеаlthlinе.соm.\r\nAкo миcлитe, чe цитруcoвитe плoдoвe имaт нaй-мнoгo витaмин C, пoмиcлeтe oтнoвo. Чeрвeнитe чушки вcъщнocт cъдържaт двa пъти пoвeчe витaмин C. Тe cъщo ca бoгaт изтoчник нa бeтa кaрoтин. Хaпвaйки пoд рaзлични фoрмa чeрвeнитe чушки, щe cи ocигуритe ocвeн здрaв имунитeт, нo и здрaвa кoжa. Брoкoлитe ca прeпълнeни c витaмини и минeрaли. Тe ca oпaкoвaни c витaминитe A, C и E, кaктo и c мнoгo други aнтиoкcидaнти и фибри. Брoкoлитe ca eдни oт нaй-здрaвocлoвнитe зeлeнчуци, кoитo мoжeтe дa пocтaвитe нa мacaтa. Ключът дa зaпaзим тяхнaтa мoщ нeпрoмeнeнa e дa ги гoтвим кoлкoтo e възмoжнo пo-мaлкo или oщe пo-дoбрe, изoбщo дa нe ги.        Чecънът ce cрeщa в пoчти вcякa кухня пo cвeтa. Дoбaвятe мaлкo кoличecтвo към хрaнaтa cи oт нeгo и тoвa e зaдължитeлнo уcлoвиe зa вкуc и крeпкo здрaвe. Oщe рaннитe цивилизaции признaвaт нeгoвaтa cилa в бoрбaтa c инфeкциитe. Ocвeн тoвa чecънът мoжe дa пoмoгнe зa пoнижaвaнe нa кръвнoтo нaлягaнe. Джинджифилът e другият пoмoщник нa здрaвия имунитeт. Чaй c мeд и джинджифил ви прaви зaщитeни. Джинджифилът пoмaгa при възпaлeния, бoлнo гърлo, хрeмa, кaшлицa. Тoй пoмaгa зa пo-бързoтo възcтaнoвявaнe нa oргaнизмa при прocтудa, aнгинa и грип. Cтимулирa oтдeлянeтo нa cлуз oт брoнхитe и изчиcтвa дихaтeлнитe пътищa. При грип и нacтинкa ce прeпoръчвaт инхaлaциитe c пряcнo cвaрeн кoрeн oт джинджифил. Cпaнaкът cъщo пoпaдa в тoзи cпиcък нe caмo зaщoтo e бoгaт нa витaмин C, нo и нa aнтиoкcидaнти и бeтa кaрoтин, кoитo пoмaгaт в бoрбaтa c инфeкциитe нa имуннaтa ни cиcтeмa. Пoдoбнo нa брoкoлитe, cпaнaкът e нaй-здрaвocлoвeн, кoгaтo ce гoтви кoлкoтo e възмoжнo пo-мaлкo, зa дa зaпaзи пoлeзнитe cи cвoйcтвa. Пaпaятa e плoд, кoйтo e c oгрoмнo cъдържaниe нa витaмин C и рeдoвнaтa му кoнcумaция ви нocи cилeн имунитeт и пo-бързo cпрaвянe c нacтинки и вируcи. Пaпaятa cъдържa и хрaнocмилaтeлeн eнзим, нaрeчeн пaпaин, кoйтo имa прoтивoвъзпaлитeлни eфeкти. Cъдържa и гoлямo кoличecтвa кaлий, витaмини В и фoлиeвa киceлинa, кoитo ca oт пoлзa зa цялocтнoтo ви здрaвe.\r\nEдин oт нaй-мoщнитe имунoaктивaтoри зa чoвeшкия oргaнизъм прeз тoзи пeриoд нa гoдинaтa e кивитo . Тoвa e eдин oт нaй-пoдхoдящитe плoдoвe зa зaщитa cрeщу грипнитe вируcи. Плoдът e бoгaт изтoчник нa витaмини, флaвoнoиди и минeрaли. Cъдържa пoвeчe витaмин C и oт пoртoкaлитe, и кaлий, кoлкoтo бaнaнитe. Дoбър изтoчник e и нa бeтa-кaрoтин.      Куркумaтa , ocвeн ocнoвнa cъcтaвкa в къритo, e и уникaлнo прoтивoвъзпaлитeлнo cрeдcтвo, изпoлзвa ce и при лeчeниe нa aртрит. Пoдпрaвкaтa e нaтурaлeн aнтиceптичeн и aнтибaктeриaлeн кoмпoнeнт. Cлънчoглeдoвитe ceмки cъщo ca пълни c цeнни вeщecтвa, фocфoр, мaгнeзий, витaмин B6 и витaмин E, кoйтo пък e мoщeн aнтиoкcидaнт. ", "date": "2019.11.26", "title": "10 супер храни, които ще засилят имунитета ви"}
{"url": "https://www.actualno.com/america/izglejda-vyrhovnijat-syd-shte-reshava-za-danychnite-deklaracii-na-trymp-news_1409716.html", "text": "      Върховният съд на САЩ блокира призовка, издадена от Конгреса на САЩ, изискваща данъчните декларации на Доналд Тръмп, съобщава БГНЕС, позовавайки се на NBC.      Победата на Тръмп е временна, защото блокирането на действието на призовката е само докато адвокатите на президента внесат официалното обжалване на процедурата. Срокът за това е 5 декември, но ако делото в крайна сметка влезе във Върховния съд, до решаването му могат да минат няколко месеца.   Една от комисиите в доминираната от Демократическата партия долна камара на Конгреса издаде призовката през април, като изискваше от компанията \"Мазарс\", която от дълго време подготвя данъчните декларации на Тръмп, да им изпрати документите за период от 7 години. Комисията действаше по показания на бившия адвокат на Тръм Майкъл Коен, който каза че милиардерът е лъгал банки и други финансови институции колко пари има, за да може по-лесно да взима заеми. След това, по думите на Коен, Тръмп отново лъжел колко пари има, като този път намалявал размера на състоянието си, за да плаща по-малки суми като данъци върху многобройните му недвижими имоти.\r\nТръмп вече обжалва призовката на по-ниска инстанция, но загуби обжалването.  Адвокатите му твърдят, че Комисията по надзор в Конгреса няма правомощия за дейност извън проверката на законодателната дейност и изпратената призовка е опит да се прави на разследващ орган, което не й е позволено по правилник. ", "date": "2019.11.26", "title": "Изглежда Върховният съд ще решава за данъчните декларации на Тръмп"}
{"url": "https://www.actualno.com/asia/sirijskata-armija-prevze-kluchovo-predgradie-na-idlib-news_1409705.html", "text": "      Сирийската армия влезе в ключово предградие на последния голям град, контролиран от бунтовниците в Идлиб, съобщи Сирийската държавна телевизия, цитирана от Reuters.      По телевизията бяха показани кадри на камиони със сирийски войници, които влизат в Ум ал Халахил в край Идлиб, предаде БГНЕС.   Предградието беше превзето след тежки сражения, предимно с бойци на терористичната организация Нусра. Бунтовниците използваха Ум ал Халахил за обстрел на териториите, контролирани от правителствените части.\r\nВ провинция Идлиб живеят хиляди цивилни, които избягаха от други райони на Сирия, които завзеха частите на президента Башар Асад.  През 2015 година Русия се намеси директно в гражданската война в Сирия, като подкрепата за правителствената войска наклони баланса на силите в нейна полза. ", "date": "2019.11.26", "title": "Сирийската армия превзе ключово предградие на Идлиб "}
{"url": "https://www.actualno.com/society/prognoza-za-vremeto-26-noemvri-vtornik-news_1409658.html", "text": "      Днес ще се задържи облачно, с валежи от дъжд. Това съобщи за Агенция \"Фокус\" дежурният синоптик Боряна Маркова от Националния институт по метеорология и хидрология (НИМХ).      В Дунавската равнина ще продължи да преръмява. Около обяд от югозапад валежите ще спират и облачността ще се разкъсва. Ще духа до умерен, в Източна България временно силен североизточен вятър, който след обяд ще се ориентира от север-северозапад. Преобладаващите температури ще са: минимални - между 7° и 12°, максимални в по-голямата част от страната - между 8° и 13°, на места в Северна България - по-ниски.   Над Черноморието ще е облачно с валежи от дъжд. По южното крайбрежие количествата ще са значителни. Ще духа умерен, временно до силен североизточен вятър, който след обяд ще се ориентира от север-северозапад. Максималните температури ще са между 11° и 14°. Температура на морската вода е 15°-16°. Вълнението на морето ще бъде 3-4 бала.В планините ще е облачно, с валежи от сняг, под 1200 метра - от дъжд. Ще духа умерен вятър от изток-североизток. Максималната температура на височина 1200 метра ще е около 5°, на 2000 метра – около 0°.\r\nВ средата на седмицата вятърът ще отслабне и ще се ориентира от югозапад. Облачността ще се разкъса и ще намалее, най-късно в Дунавската равнина. Дневните температури ще се повишат, сутрешните ще се понижат, в отделни райони до 0° - минус 1°. В сряда ще е без валежи, в четвъртък облачността отново ще се увеличи и в северозападните райони ще превали дъжд. Вятърът от югозапад ще се усили, по-съществено в Източна България. Ще остане с високи дневни температури – максималните на места ще достигат и надхвърлят 15°. През нощта срещу петък и в петък на много места от северозапад на югоизток ще превали дъжд, в южните райони придружен с гръмотевици. Вятърът от югозападен постепенно ще се обърне от запад-северозапад и по-късно през деня в петък ще започне понижение на температурите.Атмосферното налягане е по-ниско от средното за месеца и слабо ще се понижи.   ", "date": "2019.11.26", "title": "Прогноза за времето - 26 ноември (вторник)"}
{"url": "https://www.actualno.com/america/policaj-ranen-s-machete-v-los-andjelis-news_1409719.html", "text": "      Истински екшън се разигра в северните квартали на Лос Анджелис. Един полицай беше ранен от мъж, който нападнал служителите на реда с мачете, пише вестник Лос Анджелис таймс.      Извършителят откраднал кола от собственика й пред заведение за бързо хранене в Холивуд. Подкарал колата, но катастрофирал, след което излязъл от автомобила и се нахвърлил на полицаите, предаде БГНЕС.   Успял да рани един, преди да бъде прострелян. По-късно извършителят починал от раните си в болница.\r\nПолицаят получил медицинска помощ на улицата и живота му не е в опасност.  Разследването показало, че кражбата на автомобила не е първото престъпление на извършителя за деня.\r\nПо-рано той заплашил с мачетето служителите на автосервиз и ги обрал. После нападнал клиент на ресторант от верига за пилешки деликатеси и откраднал Лексуса му.   Полицията го подгонила, което довело до сблъсък с една от патрулните коли, за да се стигне за атаката срещу полицай и фаталната стрелба.    Няколко пресечки от Холивуд останаха блокирани часове наред от полицията, която събираше доказателства. ", "date": "2019.11.26", "title": "Полицай ранен с мачете в Лос Анджелис "}
{"url": "https://www.actualno.com/plovdiv/kak-da-bydem-inovativni-v-uchilishte-obsyjdat-v-plovdiv-news_1409759.html", "text": "      За пети път в Пловдив днес се провежда международната конференция \"Как да бъдем иновативни в училище\", инициатива на фондация \"Световен образователен форум България\". По традиция тя се открива от министъра на образованието - Красимир Вълчев, а тази година специален гост и ключов говорител е Пол Бърн, член на борда на Европейската асоциация на училищните директори и на ключова позиция в още редица асоциации и комитети, свързани с иновативните практики в образованието.      Във форума участват представители на МОН и на регионалните управления на образованието в страната, а действащи директори ще споделят своя опит. От пет години в Пловдив действа проектът \" Иновативни училища\", съвместно финансиран от община Пловдив и фондация \"Световен образователен форум България\" и днес той ще бъде представен. Като резултат от обобщението на пет години практика, излиза и книгата \"Как да бъдем иновативни в училище\", която ще бъде представена днес.   Над 300 са иновативните училища у нас, най-много са в столицата и Пловдив, но далеч не само големите градове се надпреварват в тази посока, все повече се събуждат и много малки населени места. Средно сто училища се включват в процеса, който превръща децата в активни участници в образованието. Най- добрите практики вече получават грантове, за да могат да се приложат и другаде. ", "date": "2019.11.26", "title": "Как да бъдем иновативни в училище, обсъждат в Пловдив"}
{"url": "https://www.actualno.com/crime/mvr-vleze-v-bfs-news_1409888.html", "text": "      Полицията влезе в Българския футболен съюз (БФС).      Акцията на МВР идва след разследване на за това как БФС е харчил пари за развитие на детския футбол. Случилото се идва и часове преди официално обявената пресконференция.\r\nИ коли на жандармерията са пред сградата на БФС.   Преди дни от МВР заявиха, че от няколко месеца разследват футболната централа за икономически престъпления.  Става ясно, че случаят е поет от специализираната прокуратура.       ", "date": "2019.11.26", "title": "МВР влезе в БФС"}
{"url": "https://www.actualno.com/cite/otdavna-ne-se-vylnuvam-ot-takiva-sreshti-det-se-vika-belijat-dom-mi-e-poznat-news_1409732.html", "text": "      Това заяви премиерът Бойко Борисов след срещата си с американския президент Доналд Тръмп.      Какво излезе от тази среща - научете в ! ", "date": "2019.11.26", "title": "Отдавна не се вълнувам от такива срещи - дет се вика, Белият дом ми е познат"}
{"url": "https://www.actualno.com/asia/erdogan-dade-srok-do-april-za-sporazumenie-s-nato-za-s-400-news_1409815.html", "text": "      Търсенето на решение на проблема с руските системи за противовъздушна отбрана С-400 ще продължи между Турция и НАТО до април следващата година, заяви президентът на югоизточните ни съседи Реджеп Ердоган.      \"Има процес, който продължава до април, нашето външно министерство и Министерството на отбраната работят върху него. Ще видим до какво ще доведе тази работа. Това е ситуация, свързана с НАТО. Не става въпрос дали да се използва (С-400) или не. Има стъпки, които трябва да се направят в рамките на правилата на НАТО. Нашите колеги ще работят по това\", каза Ердоган пред репортери на борда на самолета, връщайки се от посещение от Катар, предаде БГНЕС.   Той добави, че президентът на САЩ Доналд Тръмп и генералният секретар на НАТО Йенс Столтенберг са положително настроени към процеса на урегулиране на разногласията с Турция по отношение на С-400.\r\nПо-рано генералният директор на \"Рособороекспорт\" Александър Михеев съобщи, че договор за нови С-400 с Турция се планира да бъде подписан през 2020 година. Русия приключи изпълнението тази година на договор за доставка на четири дивизии С-400 за Турция в размер на 2,5 милиарда долара. Договорът включва и опция за още един комплект.  \"Надяваме се, че през първата половина на 2020 г. ще стигнем до подписването на договорните документи. Но искам да подчертая, че военно-техническото сътрудничество с Турция не се ограничава до доставките на С-400. Предстоят ни големи планове\", каза Михеев.\r\nСпоред Ердоган, C-400 ще бъде напълно действащ през април 2020 година. Вашингтон поиска отказ от сделката, заплашвайки да забави или дори да отмени продажбата на последните изтребители F-35 в Турция, както и да наложи санкции. Анкара отказа да направи отстъпки.    ", "date": "2019.11.26", "title": "Ердоган даде срок до април за споразумение с НАТО за С-400 "}
{"url": "https://www.actualno.com/pleven/kmetyt-na-pleven-gotvi-optimizacija-na-obshtinskata-administracija-news_1409832.html", "text": "      Предложение за нова структура на общинската администрация ще внесе в местния парламент плевенският кмет Георг Спартански. То предвижда оптимизация на работата на административната структура и намаление на щатните бройки в нея.      „Ще бъдат премахнати длъжности, които считам, че не са показали достатъчно ефективност. На базата на намалените бройки ще се разделяме с хора, които не са доказали достатъчна мотивация да изпълняват на 100 процента своя трудов ангажимент. Не говоря само за работещите в общинската администрация, а и за тези бройки, които са в селата“, поясни градоначалникът.   Направеният анализ показал, че в общинската администрация има много длъжности и бройки, които могат да бъдат съкратени и от това работата няма да пострада. Ако те се съкратят, ще се постигне положителен ефект в две направления. От една страна ще се освободят на средства за допълнителни дейности на Общината. От друга страна ще се освободят пари за по-добро заплащане на тези, които ще останат на работа и ще бъдат достатъчно мотивирани да изпълняват качествено и отговорно своите задължения.\r\n„Не е тайна, че както Община Плевен, така и други общини имат остър дефицит от качествени специалисти предвид ниското заплащане на длъжностите в общинските администрации. Ще изготвим предложение за структурата на общинската администрация и ще я внесем за разглеждане и гласуване в Общинския съвет. Тя ще бъде достояние и на медиите“, каза още Георг Спартански.   ", "date": "2019.11.26", "title": "Кметът на Плевен готви оптимизация на общинската администрация"}
{"url": "https://www.actualno.com/balkani/jertvite-na-zemetresenieto-v-albanija-sa-veche-6-zatvoriha-letishteto-v-tirana-news_1409777.html", "text": "      Броят на жертвите на силното земетресение, което удари Албания сутринта, се увеличава.      Според последната потвърдена информация от Министерството на отбраната , трима в Дуръс, двама в Туман и един в Курбин, съобщава МИА, цитирана от БГНЕС.   Все още не е известна съдбата на четирима граждани на Косово, които са били настанени в малък хотел в Дуръс, напълно разрушен след . Не е изключено част от персонала на хотела да е загинал.\r\nСпасителните екипи са максимално ангажирани с отстраняването на отломки от пететажна сграда в Дуръс и многоетажна сграда в Туман. Според очевидци, под развалините на туманската сграда има 9 души - членове на две семейства.  Работата на спасителните екипи утежняват честите последвали тремори, броят на които надхвърля 110.\r\nЛетището „Майка Тереза“ в Тирана е затворено поради големи щети на терминала.   Местните медии съобщават, че днес училищата няма да работят.    Над 300 са вече ранените при земетресението с магнитуд 6,4 по Рихтер, което удари Албания рано тази сутрин. ", "date": "2019.11.26", "title": "Жертвите на земетресението в Албания са вече 6, затвориха летището в Тирана"}
{"url": "https://www.actualno.com/health/vsichko-za-panicheskite-ataki-news_1409919.html", "text": "      Основна причина за пристъп на паническа атака са отрицателните мисли и фиксациите. Това каза психологът Лидия Годлевская, съобщи РИА Новости. По думите ѝ паническите атаки са разпространен проблем, но не всеки може да разпознае пристъпите. \"Паническите атаки са много разпространен проблем. На 100 души поне трима страдат от това разстройство. Но не винаги човек може да разбере, че има паническа атака. Това е състояние, когато човек изпитва силен и безпричинен страх и тревога. Тези емоции не могат да се контролират\", обясни  Годлевская.      Тя уточни, че симптомите на паническата атака са: виене на свят, изпотяване и студени тръпки, усещане за недостиг на въздух, учестено сърцебиене, трепене в крайниците, чувство за изтръпване, или страх от полудяване. На човек може да му се струва, че случващото се около него е нереално. В пристъпа си той се страхува да не извърши неконтролирана постъпка.   \"Към симптомите се отнася деперсонализация (усещане, че човек  наблюдава сам себе си отстрани) и страх да не извърши неконтролирана постъпка. Често човек наивно си мисли, че това е внезапен пристъп, свързан със здравословното състояние  - сърце, хормони, астма. Най-добре е веднага да се потърси лекарска помощ. Ако не намери диагноза добрият специалист ще забележи в симптоматиката невротична основа\", отбелязва още Л. Годлевская.\r\nПо думите ѝ сред главните причини на паническите атаки е фиксацията - необективните, плашещи, отрицателни твърдения и мисли за себе си, за околните, за случващите се събития. Това е пусковият механизъм на паническите атаки. Пристъпите могат да предизвикат недостиг на въздух при стрес, когато дишането става повърхностно и човек се страхува, че може да се задуши.Психологът допълва, че рискът от повторни пристъпи на панически атаки е по-голям при хора, които често са в стресови ситуации, бързо се уморяват заради слабостта на нервната система. На пристъпи са подложени и мнителните и хиперчувстителните хора.  Л. Годлевская отбелязва, че за профилактика на пристъпите трябва да се избягват факторите, които стимулират нервната система (алкохол, кофеин, цигари).\r\n\"Водете си дневник. Усъмнете се в отрицателните фиксации. Проведете експеримента \"наистина ли, ако направя така с мен ще се случи нещо лошо.\" Запишете в дневника до колко първото твърдение се е оказало вярно и обективно. В случай на паника възстановете дишането си. Вдишването трябва да бъде по-дълго от издишването\", съветва експерта.   Тя съветва още при стрес да пренасочим вниманието си върху предметите наоколо, да ги назовем и преброим.    \"Задължително научете някои практики за релаксиране и медитация. Практикувайте всеки ден. Процесът не е бърд, но ще ви осигури пълноценен живот без лекарства и срахове. Помнете - паническите атаки се лекуват, от тях не се полудява, не се умира. Това е временна реакция, която не може да продължи дълго. Така е устроен организма ни\", казва още Л. Годлевская.\r\nВижте още за т.нар. паник атаки в  ", "date": "2019.11.26", "title": "Всичко за паническите атаки"}
{"url": "https://www.actualno.com/politics/rumen-radev-utvyrdi-ivan-geshev-za-glaven-prokuror-video-news_1409835.html", "text": "      С аргумент, че няма да наруши Конституцията, президентът Румен Радев съобщи, че утвърждава Иван Гешев за следващ главен прокурор на България.       Радев започна с думите, че е върнал избора на Иван Гешев с аргумент, че не трябва изборът на главен прокурор да всява съмнение в обществото. С повторния си избор, ВСС не се вслушал в този аргумент, уточни президентът. Веднага обаче посочи, че \"няма да допусне президентът няма да наруши Конституцията\" и че в България следва да има спазване на законите . \"Няма как обаче да се вслушам в призивите за нарушаване на Конституцията, защото върховенството на закона е фундаментът на демокрацията. България ще просперира, когато започнем да уважаваме и спазваме законите. Затова няма да допусна точно президентът да наруши Конституцията, чието спазване винаги съм отстоявал\", са точните думи на държавния глава.\r\nТой добави, че е провел разговор с Иван Гешев преди да направи съобщението и му казал, че очаква еднакво отношение и да не се работи \"селективно\" както за аферата КТБ, така и за офшорните сметки на политици и магистрати, \"Апартаментгейт\" плюс скандала с , за който се чу повече чак в разгара на епидемията от африканска чума, \"за безобразното качество на ремонти и инфраструктурни проекти и много други\". Припомняме, че при повторното гласуване на кандидатурата на Иван Гешев, сегашният главен прокурор Сотир Цацаров, чийто мандат изтича на 10 януари догодина, дали има членове на ВСС, разследвани за укриване на банкови сметки и имущество в чужбина, с отговор \"не\".\r\nПрезидентът изрично подчерта, че отчетността на главния прокурор приключва с неговия избор, но въпросът бил в цялостния модел на държавното ни обвинение. Затова Радев започва широка дискусия за промяна на модела на прокуратурата . \"От ефективността на реформата в съдебната система зависи дали ще постигнем справедливост, пречупване на корупцията и държавността\", каза държавният глава.    \"Аз съм с ясното разбиране, че прокуратурата трябва да е доста по-активна\", каза новият главен прокурор на България пред журналистите. \"Това, което каза президентът, съзнавам, че в голямата си част е очакване на обществото\", добави Иван Гешев. Той отказа да коментира приоритетите си, преди процедурата да бъде завършена. Гешев беше категоричен и, че според него мястото на прокуратурата е в съдебната власт. \"Прокуратурата се отчита достатъчно според мен. Личното ми мнение е, че не едва ли не прокуратурата е виновна за всичко в тази държава, както се опитва да бъде пресъздадено от един политико-олигархичен кръг\", каза новият главен прокурор. Той добави, че е непродуктивно да градиш идеология за борба с една институция - това не е в интерес на държавата и обществото, по думите му. \"Главният прокурор не е недосегаем и не решава всички проблеми в тази държава. Това, което категорично смятам да развенчая, че главният прокурор е всевластен, безотговорен и контролира всичко\", посочи бъдещият обвинител номер едно, според който държавното обвинение не е било достатъчно активно в конкретни обяснения пред обществото.\r\nИван Гешев изрично подчерта, че не смята, че е работил селективно по делото \"КТБ\", но отказа да коментира други конкретни дела с думите, че когато има какво да се каже, ще бъде казано пред медиите. \"Следва да се притесняват всички, които не спазват закона и явно предвид реакцията на процедурата за избор много хора реагираха. Критерият е законът и дали е спазен\", заяви Гешев. За КТБ обяснението на новия главен прокурор и водещ обвинител по конкретното дело е следното: \"Това (бел. ред. - ) ще стане ясно в хода на делото. Това е моята оценка от юридическа гледна точка – делото е натоварено с политически очаквания, но то не трябва да бъде натоварено с други очаквания извън наказателние процес\".      Конституционната \"опция\" Няколко месеца имаше протести срещу избора на Иван Гешев за главен прокурор, както и срещу самата процедура. Инициатива \"Правосъдие за всеки\" призова Румен Радев да сезира Конституционния съд (КС) заради процедурата - дали след като върна първия избор, всъщност се продължава с ново гласуване или трябва да се почне от самото начало, с ново издигане на кандидатури.\r\nИма обаче сериозни твърдения, че КС всъщност вече е решил въпроса. Става въпрос за дело номер 2 от 2002 година, по което се търси становище какви са правомощията на президента при назначаването на главния прокурор и председателите на Върховния административен съд (ВАС) и Върховния касационен съд (ВКС). В решението е записано: \" \".\r\nИнтересното е, че по това дело има трима съдии с особено мнение, като правят впечатление мненията на съдия Тодор Тодоров и съдия Румен Янков. Тодоров е на позиция, че президентът не може да откаже да издаде указ за назначаване на главен прокурор след повторно предложение на ВСС на кандидатура. Янков обаче смята, че указът на президента може да бъде оспорен във ВАС, защото той е административен акт и ВАС може да разглежда законосъобразността му.   Друга опция беше свързана с мнение на известния правозащитник Михаил Екимджиев. То е свързано с чл. 5, ал. 4 от Конституцията: \"Международните договори, ратифицирани по конституционен ред, обнародвани и влезли в сила за Република България, са част от вътрешното право на страната. Те имат предимство пред тези норми на вътрешното законодателство, които им противоречат. Следователно всяка законова норма, нарушаваща Конвенцията за защита на правата на човека, противоречи на чл.5, ал.4 от Конституцията. Нещо повече, цитираните норми от съдебния закон, закрепващи недосегаемостта на главния прокурор, явно се конфронтират с Конституцията. Основният ни закон визира основните начала на обществения договор между българските граждани и техните представители във властта. Според чл. 4 от Конституцията, България е правова държава, а по дефиниция правовата държава не допуска лица и институции да бъдат над закона\", казва Екимджиев и така вижда възможност за Радев да сезира Конституционния съд. ", "date": "2019.11.26", "title": "Румен Радев утвърди Иван Гешев за главен прокурор (ВИДЕО)"}
{"url": "https://www.actualno.com/actualno/patriotichni-igri-s-tyrpenieto-na-horata-kak-prevyrnaha-rodolubieto-v-sofra-news_1409847.html", "text": "      \"Защо точно майките на деца с увреждания протестират\"? Въпросът отправи вицепремиерът и военен министър във връзка с избора на Валери Симеонов за зам.-председател на НС и протеста срещу това решение.      Ще ви отговоря вместо протестиращите майки, неуважаеми г-н Каракачанов. Защото за проявите на наглост и безочие няма давност. Майките от \"Системата ни убива\" явно не страдат от къса памет и не са забравили не само обидите на вашия коалиционен партньор Валери Симеонов, но и безпардонното му отношение след това.\r\n\"Щом има грешка, има и прошка. Колко пъти искат да му отрежат главата\", попита още Каракачанов. Може би трябва да ни стане жал за Валери Симеонов. Наистина изразните средства на Каракачанов са показателни. За тези хора отнемането на сладкия пост се приема като \"отрязване на главата\". И забележете още нещо - фразата \"колко пъти иска да му отрежат главата\" означава и друго - че Каракачанов счита, че моралният провал след някакъв период от време би трябвало да може да се обновява. Примерно - провалиш се като политик, лъсне пълната ти липса на чест и достойнство, отрязват ти главата. Обаче мине малко време и ти пораства нова глава. И ето сега, на Симеонов му пораснала пак нова глава, той наново е зареден с морал и достойнство, а вие искате сега пак да му я режете. Изглежда според Каракачанов трябва да разберем, че моралът е нещо, което губиш за няколко месеца, но после го придобиваш пак - като в компютърна игра, в която се рестартираш. \r\nКогато избухна скандалът с обидното отношение на Валери Симеонов към майките на деца с увреждания, определих лидера на НФСБ като \" . Но прибързано му отредих приза за наглост в българската политика. Истината е, че съмишленикът му Каракачанов не пада по долу.  Години наред Каракачанов, използвайки без никакво право абревиатурата ВМРО, която е истинска светиня за българите, удобно се е настанил в управлението на държавата. Кичейки се с патриотичен етикет, без да поема отговорността на собствен мандат и без необходимото доверие за такъв, без да представи реална икономическа платформа, родолюбието му е само проформа.\r\nОбичта към родината е естественото състояние на човешкия дух. Не е нормално родолюбието да се използва като средство за политическа употреба. Като някаква софра за хранене и презерватив за предпазване от всякакви обвинения за далавери, защото видиш ли \"си родолюбец\". Абсолютна гавра и кощунство с чистата емоция на хората.\r\nКаракачанов е в политиката от много години. Крайно време е да да отговори на някои сериозни въпроси. Какво постигнахте през тези години в политиката, г-н Каракачанов? С какво подобрихте живота на българския народ? Облагодетелствахте ли се лично от политическата си кариера?    На тези въпроси трябва да отговорят и Валери Симеонов, както и останалите български политици. Непрекъснатият спад в доверието към тях трябва да бъде ясен сигнал.\r\nПодобни въпроси бих задал и на премиера Борисов. Докога ще управлявате с псевдопатриотични или етнически патерици, г-н Борисов? За какво преговаряхте в САЩ? За сделки, касаещи българския народ или за да не се стигне до нов \"Апартаментгейт\" с разкрития, тръгващи от медия, финансирана от бизнес кръгове зад Океана?\r\nДоналд Тръмп е представител на военно-промишления комплекс в САЩ. Той не обича празните думи, а сключването на конкретни сделки и договорки. Крайно време е вече да си зададем въпроса и чии интереси защитава премиерът на България, неговите вицепремиери и надолу по веригата.\r\nЗащото истината не е въпрос на гледна точка. Хубаво е да се знае кой кого точно представлява. Всичко останало са сладки приказки за лека нощ. Не се ли наспахме обаче... Не е ли време да се събудим? Автор:      ", "date": "2019.11.26", "title": "\"Патриотични игри\" с търпението на хората: Как превърнаха родолюбието в софра"}
{"url": "https://www.actualno.com/burgas/80-litra-na-kvadraten-metyr-dyjd-v-njakoi-rajoni-na-burgaska-oblast-news_1409794.html", "text": "      Въпреки силните валежи в Бургаска област обстановката е спокойна, съобщиха за от областната управа. Няма наводнени селища, но ситуацията е в развитие, заради продължаващите дъждове и са възможни промени.       разговаря със Светлана Тонкова, която е ръководител ХМО Бургас: „От цялата област най-малко количество валежи за денонощието са паднали в Бургас – 5 литра на кв.м., а най-много в Граматиково, Малко Търново, Кости – 80 литра, Резово – 40, Средец и Факия – 30, в района на Карнобат, Сунгурларе и Руен между 6 и 10 литра на кв. метър. Явлението не е необичайно и други години е имало силни валежи в областта по това време на годината“.   Областният управител Вълчо Чолаков изиска отчет от всички общини и институции за готовността им да посрещнат зимния сезон и подобни ситуации, свързани с проливни дъждове.\r\nСпоред Чолаков областта е готова да посрещне зимата, службите които са под негово ръководства са в координация и са набелязали мерки за действие при евентуални бедствия. Наблюдават се 230 язовира, като особено внимание се обръща на проблемните. Проверките на водоемите са приключили с 22 акта за нарушения. Кметовете и отговорните институции имат готовност да реагират на място, при всеки сигнал за завишено ниво на водите във водоемите, кото се намират на тяхна територия.  Изцяло са реконструирани и възстановени два участъка по поречието на река Средецка, които от години създават проблеми на местното население. От Областния кризисен щаб са в готовност да реагират при подаден сигнал за наводнение или друго бедствие.\r\nСпоред синоптиците през нощта срещу сряда валежите по Черноморието ще спрат. Скоростта на вятъра, която днес е 3 метра в секунда ще намалее. Морето също ще се успокои и вълнението, което днес е 4 бала също ще падне. Специалистите твърдят, че като цяло източният вятър е този, който създава усещане за по-студено време, защото температурите от 13 градуса са нормални за месец ноември.    ", "date": "2019.11.26", "title": "80 литра на квадратен метър дъжд в някои райони на Бургаска област"}
{"url": "https://www.actualno.com/business/fibank-pusna-pyrvata-platforma-za-open-banking-v-bylgarija-izcjalo-bazirana-na-direktivata-psd2-news_1409818.html", "text": "      Клиентите на Първа инвестиционна банка са първите, които могат да се възползват от предимствата на open banking („отвореното банкиране“), разработено на основата на възможностите, предоставени от , която влезе в сила през септември 2019 г. Потребителите вече имат възможност да добавят сметките си от друга банка към мобилното приложение My Fibank.      През за Android OS, а впоследствие и iOS, и интернет банкирането, клиентите на Fibank могат да извършват следните операции със сметките си в друга банка:      Сметки от други банки могат да бъдат добавяни само когато тези банки са технически готови и отговарят на всички регулаторни стандарти и изисквания. Към момента новата функционалност предоставя възможност за добавяне на сметки от една банка, оперираща на българския пазар, а впоследствие обхватът на услугата ще бъде разширен. Новите функционалности са достъпни за клиентите физически лица.     Посредством надграждането на My Fibank, клиентите могат да банкират удобно и сигурно със сметките си в различни банки, само с използването на едно приложение. се характеризира с лесен и интуитивен интерфейс и множество полезни функционалности.\r\nПри разработването на решението за open banking, Fibank отговаря напълно на всички регулаторни изисквания и етични стандарти. Първа инвестиционна банка затвърждава своето име като синоним на надеждност, качествено обслужване и внедряване на иновативни високотехнологични решения за своите клиенти. ", "date": "2019.11.26", "title": "Fibank пусна първата платформа за open banking в България, изцяло базирана на директивата PSD2"}
{"url": "https://www.actualno.com/starazagora/priz-za-prinos-kym-pytnata-bezopasnost-za-kmeta-na-stara-zagora-news_1409905.html", "text": "      Приз в категория „ “ получи кметът на община Стара Загора Живко Тодоров на        Отличието е за стратегическия на територията на общината и за последователната политика за осигуряване на безопасна инфраструктура и подобряване на организацията на движението, намаляване на задръстванията и произшествията. За връчването на приза са взети предвид и действията за изграждане на кръгови кръстовища, въвеждане на интелигентно светлинно регулиране, система за видеоконтрол и други показатели, които се грижат за безопасността на пешеходци и автомобилисти.   Благодарности за оценката на експертите за работата на местната администрация в Стара Загора за по-качествено транспортно обслужване и безопасност на пътя изрази заместник-кметът Йордан Николов, който получи наградата от Алекси Кесяков, почетен член на асоциацията.\r\nНа церемонията са връчени награди в осем категории.   ", "date": "2019.11.26", "title": "Приз за принос към пътната безопасност за кмета на Стара Загора "}
{"url": "https://www.actualno.com/society/avtoinstruktorite-vidjaha-korupcija-v-novata-shema-za-obuchenie-na-shofiori-news_1409914.html", "text": "      В предложенията на Министерствата на образованието и на траспорта за промени в часовете за обучение на шофьорите ясно прозира корупционна схема, категорични са автоинструкторите.      Зад чиновническото решение да се увеличат часовете по практика от 31 на 42 и да паднат тези за теория на 14, автоинструкторите видяха скрит мотив за вдигане на цените на шофьорските курсовете, а в обвързването на новите учебни програми с GPS система за контрол, за която да се плащат такси на частна фирма - бизнес схема, узаконяваща корупцията.   Това обявиха на пресконференция в БТА представителите на различни организации в бранша, събрали вече над 800 подписа срещу готвените от двете министерства промени, предаде репортер на .\r\n„Този контрол, който се опитват да въведат с GPS системата, е абсолютна корупция и узаконяване на корупцията, освен това няма да изиграе контролираща роля“, категоричен е учредителят и говорител на Института по пътна безопасност Иво Танев. Най-притеснителното е, че увеличаването на часовете за практическо обучение се обвързва с прилагането на GPS контрол върху инструктора като за осъществяването на този контрол инструкторът и обучавания водач ще трябва да заплащат такса на частна фирма, заяви той и посочи, че вече Автомобилна администрация е възложила на фирма \"Софйон\" ЕООД да разработи концепция как да става това.  „Защо след като контролът на  обучението е възложен на Автомобилната администрация, се прави опит част от него да се прехвърли като бизнес на частна фирма;  при какви условия Автомобилната администрация е сключила договора с тази фирма за реализиране на въпросната идея и защо договорът е сключен, преди да се вземе окончателното решение за промените в учебната документация“, попита той и изнесе смущаващи данни за самата фирма. „Учредена е на 27 август 2018 г., което е по-малко от една година от датата на сключването на договора. Седалището и адресът ѝ е същият, на който се помещава ДАИ – Благоевград“, посочи Танев и добави, че до момента фирмата няма наети работници и не внася осигуровки, нямала и публично оповестени резултати за дейност в областта на пътната безопасност, обучението на водачите и в IT областта.\r\n„Някой в държавната администрация реши да направи бизнес мероприятие“, коментира той и категорично заяви, че автоинструкотрите не са съгласни с действията, които планират двете министерства.   От Националния автоинструкторски институт възразиха на подписаната днес от образователния министър заповед  практическите часове да се увеличат на 42, въпреки че 80% от експертите в работната група са били против. Промените, според тях са предложени от хора, които нямат представа за какво става въпрос. GPS системата регистрира само формата, но не и съдържанието на обучението, отбеляза председателят на Института, убеден, че подобна мярка не би могла да изиграе контролираща роля. „Такова чудо със селфита няма никъде“, възрази на идеята за GPS следене на обучението и Алекси Стратиев.    Единственият начин да се решат проблемите е не с вдигане на часовете, а като се промени изпитът – анонимен изпит – това е единственият начин да има коректен изпит, т.е. този, който изпитва, да не знае кого изпитва, категорични са автоинстуркторите.\r\nМеханичното вдигане на часовете не е случайно, смята Малинка Бондаренко от СБА и заподозря чиновниците в замисъла: „Хем организираме добър бизнес за някого, хем казваме на обществото – ето, стават тежки ПТП, затова ние правим това“ и изрази съмнения дали наистина промяната ще помогне.  Обръщайки се към министъра на транспорта, тя настоя: „Вижте си изпита и спрете да повтаряте, че не ги учим добре! Ако не искате изпитът да бъде проба – грешка, прецизирайте го! Ние казваме: Може пък вие да сте виновни. Вижте си изпитващите, вижте си стандарта за изпита“.\r\nБондаренко даде и примери с европейски страни и изрази недоумение защо тук се въвеждат 42 часа практика като никъде няма полкова много и интерпретира позицията на държавните ни чиновници от двете министерства така: „Българи, вие сте по-тъпи от европейците, затова ще учите 42 часа; тъпи сте, затова ще ви следим как се учите, ще следим и преподавателите и вас….“. От СБА изтъкнаха и че сега могат да се взимат допълнителни часове практика при необходимост, както и че са склонни часовете за практическо обучение да бъдат увеличени на 36, но недоумяват защо на 42. Ето как Бондаренко  си обяснява това решение на чиновниците: „Ние като вдигнем часовете, като вкараме GPS системата и стане по-скъп курса, вие ще си мълчите“ и веднага им даде отговора на СБА: „Но ние не искаме. Благодаря“. ", "date": "2019.11.26", "title": "Автоинструкторите видяха корупция в новата схема за обучение на шофьори"}
{"url": "https://www.actualno.com/balkani/narastva-brojat-na-zaginalite-pri-zemetresenieto-v-albanija-news_1409923.html", "text": "      Броят на в Албания достигна до 14 души, а пострадалите са над 600, някои от които – тежко, съобщава електронното издание на гръцкия вестник Kathimerini.      Продължават усилията на спасителите за откриване на оцелели под развалините. Екипите използват багери, за да освободят хванатите под капана на срутилите се жилищни сгради след земетресението, което удари страната в ранните часове на деня с магнитуд от 6,4 по скалата на Рихтер.\r\nЗеметресението с магнитуд 6,4 беше усетено в южната част на Балканите и бе последвано от множество вторични трусове. Близо до столицата на Босна и Херцеговина Сараево също бе регистриран трус с магнитуд от 5,4 по скалата на Рихтер. Няма обаче съобщения за жертви или пострадали, а само за малки материални щети.   Земетресението в Албания срути най-малко три жилищни сгради, докато хората спяха. Няма предположения за това какъв е броят на онези, които остават под развалините, предаде агенция Фокус.  „Това е драматичен момент, в който трябва да запазим спокойствие, да останем един до друг, за да се справим с този шок\", призова премиерът Еди Рама.\r\nМинистерството на отбраната заяви, че седем тела са изтеглени от развалини в крайбрежния град Дуръс, на 33 километра западно от столицата Тирана, а петима души са открити мъртви в срутена жилищна сграда в северния град Туман. Един човек загина, след като скочи от дома си в Кубрин в опит да се спаси от бедствието, докато друг човек загина при срутване на път в северния град Лежа.\r\n„Очакваме многобройни вторични трусове след основното земетресение. Те ще представляват опасност за човешкия живот. Хората в засегнатите райони трябва да са наясно с тази опасност“, предупреди Акис Целентис, директор на Геодинамичния институт на Гърция.       Земетресението се усети по албанския бряг, както и в съседните Косово, Черна гора, Гърция и части от Южна Сърбия.\r\nВластите призоваха хората в най-засегнатите райони да стоят извън домовете си и да избягват шофирането в засегнатите райони, за да осигурят на аварийните служби свободен достъп до бедстващите жители. Мнозина съобщават, че виждат пукнатини по стените в домовете си.\r\nВсички правителствени агенции са „на крак“ и „работят усилено, за да спасят живота на хората в Дуръс и Туман“, каза Рама. Около 400 войници са задействани за разпъването на палатки за оцелелите, останали без дом след труса.\r\nРама каза, че съседните страни, Европейският съюз и САЩ са предложили помощ. Гърция, Италия, Косово, Турция, Черна гора, Румъния и Сърбия изпратиха спасителни екипи в Албания. ", "date": "2019.11.26", "title": "Нараства броят на загиналите при земетресението в Албания"}
{"url": "https://www.actualno.com/europe/london-vyrna-na-varshava-100-tona-zlato-news_1409981.html", "text": "      От Великобритания към Полша са били изпратени повече от 100 тона златни резерви, съобщи гуверньорът на Централната банка на Полша Адам Глапински.      Стойността им е 18,3 млрд. злоти (4,7 млрд. евро), предаде БГНЕС.   Златото е извадено от трезорите на Британската централна банка, където след Втората световна война Полша остави на съхранение голяма част от златните си резерви.\r\nВръщането на златото е било извършено на осем пратки. Самолетите с ценния товар пристигали на летищата на Варшава и Познан.  В момента Полската централна банка разполага със златни резерви в размер на 228,6 тона, от които в нейните трезори се съхраняват само 105 т.\r\nПрез последните две години златните резерви на Полша се увеличиха със 125,7 тона. ", "date": "2019.11.26", "title": "Лондон върна на Варшава 100 тона злато "}
{"url": "https://www.actualno.com/plovdiv/tejko-nasledstvo-v-obshtina-plovdiv-vodi-do-povishavane-na-danycite-news_1409897.html", "text": "      С 14.40 лв. годишно ще плащат повече пловдивчани за такса битова смет от 1 януари на домакинство. Това стана ясно днес от брифинг на новия кмет Здравко Димитров, предаде кореспондентът на .      Данък придобиване на имот се увеличава от 2.5 на 3%, скача и туристическият данък. Обещаното понижение на данък МПС, който в Пловдив е сред най-високите в страната, ще се случи, но само за притежателите на нови автомобили с еврокатегория 5 и 6. При тях данъкът пада с 10%. При фирмите такса битова смет не се увеличава, тя и без това е доста по-висока от тази на физически лица, каза кметът.   Здравко Димитров обоснова увеличението на местните данъци с тежкото наследство, което е заварил в община Пловдив и каза, че проверките продължават и излизат нови и нови неща. Има много сключени договори без осигурено финансиране, а други са със завишени стойности. Като пример той посочи новия басейн \"Младост\", чиято първа копка беше направена буквално в последния ден от предишния кметски мандат, а сега се оказва, че зад него няма осигурено финансиране.\r\nДруги подобни безпочвени обещания се оказват два обекта на Спортния диспансер, мега проектът Модър-Царевец, както и обществената поръчка за Водния цикъл, завишена с цели 10 млн.  От държавата община Пловдив очаква пари за Околовръстното шосе в Пловдив, за Модър-Царевец и за пробива под гарата. По принцип държавата дава на Пловдив повече, отколкото получава от него, но трябва да се затегне финансовата дисциплина, затова тази година се замразяват заплатите в администрацията и общинските предприятия. Това няма да се отнася за хората на минимална работна заплата и за учителите, но важи за общинската администрация.  Възможни са и съкращения, макар че тук кметът не даде категоричен отговор, спомена \"оптимизиране\". В тази връзка той даде да се разбере, че ще има промени и в структурата на общинските предприятия, най-вече в \"Чистота\" и \"Паркове и градини\", тъй като има много дублиращи се звена. Очаква се двете предприятия да се слеят.      ", "date": "2019.11.26", "title": "Тежко наследство в община Пловдив води до повишаване на данъците"}
{"url": "https://www.actualno.com/business/ek-udari-zamenkite-s-gori-s-nivi-ostavat-zasega-news_1409899.html", "text": "      След като Европейската комисия (ЕК) определи заменките, извършени в периода от 1 януари 2007 г., до налагането на мораториум в края на януари 2009 г., за неправомерна държавна помощ, български фирми ще трябва да връщат общо над 80 млн. лв. Компаниите, от които ще се търсят пари, са и придобили апетитни имоти по Северното Черноморие чрез замяна на парцели във вътрешността на страната, предаде кореспондентът на .      Сред спорните сделки са заменки, направени от варненските фирми „Ол сийз пропърти“ ООД и „Ол сийз пропърти – 2“ ООД. Двете дружества са взели през юли 2007 г. съответно 470 дка и 578 дка в местността Сребристия бряг край Балчик, а са предоставили 2744 дка в землищата на Троян, Тетевен, Ловеч, Рибарица, Габрово и Велико Търново. Оценката на терена с морска панорама е 13,7 млн. лв., което прави по 13 лева за квадратен метър. Следва прехвърляне на имота на друга варненска фирма – „Порт инвестмънт девелопмънт-България 2“ ЕАД и ипотекирането му срещу 30 млн. евро.   „Русалка“ на Баневи и „Литекс комерс“ АД на Гриша Ганчев също попадат в черния списък на фирмите, които трябва да връщат пари. Върховна административна прокуратура поиска през 2008 г. тогавашният министър на регионалното развитие да обяви за нищожна сделка за замяна с фирма на Гриша Ганчев, тъй като в придобития в Шабленско имот попадат пясъчни дюни, които са изключителна държавна собственост, а спорът беше пренесен в съда.\r\nСред заменките от този период са и придобитите 287 дка от „КИА-2000“ в землището на каварненското село Българево. Теренът е в близост до нос Калиакра и с морска панорама. Срещу него държавата получи от собственика на фирмата Иса Феим имоти в землищата на шуменските села Велино, Вехтово, Върбак, Каменяк и Габрица. Тая замяна обаче не е санкционирана от ЕК, тъй като имотът е от Държавния поземлен фонд, а не от Държавния горски фонд. Освен това при сделката държавата го е определила като „изоставена орна земя“. Половин година след заменката морският имот беше обявен за продажба срещу цена от 8,7 млн. евро, но продажба не се е осъществила. През 2016 г. Иса Феим представя пред РИОСВ-Варна инвестиционно предложение да отглежда там био сливи и да издигне лека ограда около насажденията.  Пред Иса Феим каза, че вече е засадил фиданките и планира да изнася продукцията си в други страни. Предприемачът заяви, че не е притеснен, че може да попадне в такъв списък, тъй като имотът му не е взет от горския фонд. ", "date": "2019.11.26", "title": "ЕК удари заменките с гори, с ниви остават - засега"}
{"url": "https://www.actualno.com/asia/desetki-raneni-pri-sblysyci-mejdu-palestinci-i-izraelski-vojski-news_1409992.html", "text": "      Десетки хора са ранени при сблъсъци между палестинци и израелски войски на Западния бряг, съобщава информационната агенция \"Маан\", цитирана от ТАСС.      Палестинците организираха национален ден на гнева, за да протестират срещу администрацията на САЩ и легитимността на еврейските селища на Западния бряг. Митингите и маршовете се провеждат по инициатива на Организацията за освобождение на Палестина (ООП), която е подкрепена от движението \"Фатах\", правителствените агенции и профсъюзите.   Целта на Деня на гнева е да осъди \"американско-израелската конспирация срещу палестинския народ и кражбата на техните земи\", както се посочва в техния призив.\r\nПротести се провеждат във всички градове и населени места в Западния бряг. Хиляди хора участват в тях. На редица места маршовете прерастват в сблъсъци. Според агенцията, израелците използват сълзотворен газ и гумени куршуми.  На 18 ноември държавният секретар на САЩ Майк Помпео обяви, че Вашингтон вече не смята израелските селища на Западния бряг за нарушение на международното право.\r\nИзраелските селища в Западния бряг са селища, създадени след шестдневната война от 1967. В съответствие с Резолюция 181 на ООН от 1947 г. тези територии са предназначени да създадат арабска държава (План на ООН за разделянето на Палестина), така че те се считат за окупирани.   Израел, който нарича тези области Юдея и Самария, ги определя като спорни. През септември тази година премиерът Бенямин Нетаняху обяви готовността си да анексира част от Западния бряг, ако спечели парламентарните избори.     ", "date": "2019.11.26", "title": "Десетки ранени при сблъсъци между палестинци и израелски войски"}
