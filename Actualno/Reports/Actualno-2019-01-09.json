{"url": "https://www.actualno.com/cosmos/ucheni-zasjakoha-misteriozni-signali-ot-galaktika-na-15-miliarda-svetlinni-godini-news_715372.html", "text": "  Учени от обсерватория източно от Ванкувър засекли 13 мощни радиоизлъчвания, идващи от галактика на 1,5 милиарда светлинни години, пише The Independent.     Астрофизиците не могат да определят със сигурност какъв е източника на тези излъчвания. Такова явление е било наблюдавано само веднъж досега, от друга обсерватория.   Кратките, мощни излъчвания със сигурност идвали от едно и също отдалечено място във Вселената. Учените имат поне няколко теории какво може да предизвиква тези импулси.\r\nЕдната версия е, че става дума за неутронна звезда с необичайно силно магнитно поле, която се върти много бързо.  Според други учени е възможно излъчванията да идват от сливането на две неутронни звезди. Съществува малък процент наблюдатели, които вярват, че това са сигнали от космически кораб на извънземни.", "date": "2019.01.09", "title": "Учени засякоха мистериозни сигнали от галактика на 1,5 милиарда светлинни години"}
{"url": "https://www.actualno.com/pleven/daritelska-kampanija-za-deca-ot-plevensko-selo-predizvika-ogromen-otklik-news_715256.html", "text": "  Дарителска акция за малчуганите от забавачницата в плевенското село Дисевица събра много повече дрехи, обувки и играчки, отколкото са необходими. Излишъкът ще бъде разпределен за други деца в нужда, съобщи председателят на Националното сдружение на сираците в България Слави Михайлов. Той бе основният организатор на акцията.     Идеята за набиране на даренията се родила при посещение на Михайлов в детска градина „Вит“ в Дисевица на коледно тържество в края на миналата година. Той видял, че малчуганите са облечени в износени дрешки и носят стари обувчици и призовал чрез медиите който може да изпрати за децата от Дисевица дрехи и обувки. На апела му се отзовали стотици български семейства от страната и чужбина. Даренията се оказали толкова много, че помещенията в селското кметство и в склада на градината се напълнили.\r\nПак по инициатива на Сдружението на сираците в Община Плевен се е провела среща, в която са участвали двама зам.-кметове на областния град - Милен Яков и Стефан Милев, и кметове на плевенски села. На нея е взето решение останалите получени дарения да бъдат пренасочени към други нуждаещи се деца. Кметовете на селата ще изготвят списъци на евентуалните получатели. В случай, че и след разпределението останат още дрешки и обувки, те ще бъдат дарени на деца от Плевен, съобщиха от общинската управа.  ", "date": "2019.01.09", "title": "Дарителска кампания за деца от плевенско село предизвика огромен отклик"}
{"url": "https://www.actualno.com/burgas/burgaskata-mitnica-ostava-v-minaloto-news_715338.html", "text": "  Териториална дирекция Южна морска, ще се нарича вече учреждението, съобщават от Агенция Митници. Тя ще се помещава в същата сграда, където беше и досега митница Бургас. Новото е, че досегашният началник Валери Стефанов , вече е с длъжност зам.-директор на ТД „Северна Морска“, бивша Митница Варна. Неговото място се заема от Бойка Гашева, досегашен зам.-началник на Митница Бургас.     Създават се пет нови териториални дирекции – Тракийска- Митница Пловдив, Югозападна с обхвата на митници Югозападна, Столична и Аерогара София, Дунавска, която включва митници Русе, Свищов и Лом, Северна морска, на територията на Митница Варна и Южна морска - Митница Бургас.   ", "date": "2019.01.09", "title": "Бургаската митница остава в миналото"}
{"url": "https://www.actualno.com/society/firmata-izgrajdashta-tol-sistemata-objasni-chii-sa-otgovornostite-za-elektronnite-vinetki-news_715339.html", "text": "  \"Консорциум Капш Трафик Солюшънс\" приветства проверката от българските власти на въвеждането в експлоатация на системата за електронни винетки\". Това се казва в позиция на Консорциума, който бе избран за изграждането на тол системата и електронните винетки, по повод скандала от последните дни.      Припомняме, че неуредиците при въвеждането на електронната система костваха поста на като председател на управителния съвет на Агенция \"Пътна инфраструктура\" (АПИ). По-рано днес след среща при премиера Бойко Борисов Глосов подаде оставка.    България е шестата европейска държава, в която на \"Капш\" е възложена отговорността за изграждане на национална система за след Австрия, Швейцария, Полша, Чехия и Беларус. Оттам посочват, че\r\nСпоред сключения с АПИ договор обхватът на работата включва доставка на контролни превозни средства, централна изчислителна система за електронни винетки и тол таксуване и оперативен център за данни, онлайн магазин за продукти за таксуване за използване на пътната мрежа (което не включва водещата информационна уебстраница bgtoll.bg), 500 терминали за самообслужване и мобилно приложение. Според техническите изисквания, заложени в тръжната процедура, , уточняват от Консорциума в писмото си до медиите.  Става ясно, че \"Капш\" е осигурил напълно работеща, тествана и одобрена система. Преди предаването на системата на АПИ, започвайки от септември 2018 г., заедно с АПИ и Световната банка в качеството ѝ на официален съветник, \"Капш\" е провел обширни изпитания от край докрай за всеки компонент, приложение, функционалност и подсистема, предмет на договора. Тези обширни тестове потвърждават, че системата е напълно функционираща.\r\nУточнява се, че Освен това плащанията в брой за електронни винетки не попадат в обхвата надоговора между \"Капш\" и АПИ.   От Консорциума посочват, че са . След инструкции от възложителя, екипите на \"Капш\" доставят и инсталират терминалите, където АПИ потвърждава, че предварително одобрените локации отговарят на техническите изисквания за инсталации.    В становището до медиите се обяснява, че на 14 декември АПИ и \"Капш\" подписват приемо- предавателен протокол за предаване на системата за електронна винетка и прилежащите ѝ активи. След подписването на протокола, . След предаването, съгласно договорът, ежедневното функциониране и опериране на системата, както и процесите по правоприлагане, са отговорност на АПИ. \"Капш\" отговаря за гаранционното обслужване на компонентите на системата, уточняват още от Консорциума.", "date": "2019.01.09", "title": "Фирмата, изграждаща тол системата, обясни чии са отговорностите за електронните винетки"}
{"url": "https://www.actualno.com/politics/karakachanov-ne-moje-njakakva-ciganska-organizacija-da-mi-nalaga-cenzura-news_715346.html", "text": "  „Трябва да купуваме възможно най-доброто. Купуваме напред”. Това заяви в ефира на \"Нова телевизия\" вицепремиерът и военен министър Красимир Каракачанов. „Искаме мандат от правителството за започване на преговори, за да договорим цените. Още не сме водили преговори. Учудвам се, че президентът казва, че ще струва много по-скъпо”, коментира още вицепремиерът.     Той потвърди, че има предложени цени от всичките компании. Офертите на две от страните обаче надхвърляли сумата от 1,5 милиарда с ДДС. „Италианският и шведският самолет не е предложен с целия комплект оборудване. Част от оборудването и въоръжението трябва да го закупиш от трета страна. Единствено САЩ предлагат цялото оборудване – самолет с въоръжение и оборудване от-до”, обясни Каракачанов.   Вицепремиерът обаче поясни, че цените трябва да бъдат коригирани. „Караме по едни цени и оценки, направени 2015 г. за процедура, която започна 2016 г. Сега докладваме на парламента, че в тази цена е трудно да се включим. Дори да проведем преговори, парламентът може да не одобри. Може и нищо да не купим”, обясни военният министър.\r\n\"Някой смята, че може да ми налага цензура на мен? Смятат, че нямам право да казвам това, което мисля? Вижте, аз казвам неща, които мислят 90% от българите. Така че не може някаква да ми налага цензура. Разбира се, не визирам всички роми, тъй като има такива, които работят и учат, но тези по малките населени места вече станаха нагли. На декър и осемстотин живеят двеста човека\". Това коментира вицепремиерът във връзка с инцидента във Войводиново и обвинението срещу него за дискриминация.  \"Факт е, че представителите на тези общности вилнеят и са неграмотни. Извинете, но не останаха области в страната, в които да няма изстъпления. Това вече не може да се търпи. Докато аз съм министър на отбраната няма да позволя никой да вдигне ръка срещу български войник, защото по този начин ти нападаш институциите в тази държава. Двама калпазани решават, че може да го пребият и убият и това не е единственият случай. Няма да го допусна'', коментира още военният министър.", "date": "2019.01.09", "title": "Каракачанов: Не може някаква циганска организация да ми налага цензура"}
{"url": "https://www.actualno.com/politics/jeljazkov-otpadaneto-na-popravkite-v-paket-mobilnost-shte-sybere-podkrepa-news_715347.html", "text": "  Министърът на транспорта, информационните технологии и съобщенията Росен Желязков изрази увереност, че предложението за за връщане на водачите и камионите на четири седмици най-вероятно ще събере необходимата подкрепа. Това стана ясно след днешните срещи на министъра в Брюксел, преди гласуването утре на Пакета \"Мобилност\" I в Комисията по транспорт в Европейския парламент, предаде \"Нова телевизия\".     Той заяви, че очакванията са да постигнем значителен напредък по отношение на кръстосаните операции, както и да бъде отложено въвеждането на забраната за спане в кабините на камионите, докато не бъдат изградени достатъчно места за паркиране и почивка на водачите. Министър Росен Желязков каза още, че е получил уверение от комисар Виолета Булц, че Европейската комисия ще се ангажира през следващия период, който ние наричаме „преходен период“, да започне изграждането на подобни места във всички държави членки.   В момента Комисията е изработила карта за наличните и необходимите такива места, като българската страна настоява да няма забрана за ползването на седмичната почивка в кабината, докато това не се случи.Министърът изтъкна, че с готвения утре протест се цели не да се оказва натиск, а да се покаже, че периферните държави са против направените предложения в I. „Нашето желание е в рамките на гласуването в парламента да постигнем значителни подобрения, ако не успеем – да блокираме законодателното предложение на този етап“, допълни той.", "date": "2019.01.09", "title": "Желязков: Отпадането на поправките в пакет \"Мобилност\" ще събере подкрепа"}
{"url": "https://www.actualno.com/europe/malta-pusna-50-migranti-na-svoja-brjag-news_715341.html", "text": "  Близо 50 мигранти, безпомощно заседнали в морето в продължение на седмици на борда на два спасителни кораба, се насочиха към Малта в сряда, след като островната нация постигна споразумение с други държави-членки на ЕС.     \"Беше постигнато споразумение ad hoc\", заяви премиерът на Малта Джоузеф Мускат, като добави, че сделката включва и решение за съдбата на 249 спасени мигранти, които вече са на острова.   49-те мигранти, включително бебе и няколко деца, са били спасени от две лодки на 22 и 29 декември, докато са се опитвали да прекосяват опасното Средиземно море от Северна Африка до Европа.\r\nНо без нито една страна, която да им позволи да акостират на неин бряг, те бяха оставени край брега на Малта, страдащи от морска болест и дехидратация, като някои от тях отказваха да приемат храна и лекар на борда, което беше предупреждение за психологически стрес, предаде БГНЕС.  Имаше възторжени възгласи на борда на Sea-Watch 3, когато член на екипажа им каза \"имаме безопасно пристанище, свърши се\", се казва в видео, публикувано от германската НПО Sea Watch International.\r\nОчаква се мигрантите да пристигнат в Малта по-късно в сряда, след като са били прехвърлени от корабите Sea-Watch 3 и Албрехт Пенк, плаващи под знамето на Холандия, на кораби на малтийската брегова охрана.\r\nСпоред Мускат от общо 298 имигранти 176 ще бъдат изпратени в Германия, Франция, Португалия, Ирландия, Румъния, Люксембург, Холандия и Италия.       Други 78 ще бъдат оставени в Малта, а 44 мигранти от Бангладеш ще бъдат изпратени обратно в тяхната страна.\r\nМигрантите, спасени от кораби, често са били оставяни в забрава, откакто популисткото антиимиграционно правителство на Италия започна да ги отхвърля миналото лято.\r\nОт идването си на власт преди повече от шест месеца италианското правителство също така настояваше за по-голяма солидарност от страна на колегите от ЕС.\r\nНо членовете на ЕС не успяха да постигнат съгласие за постоянен механизъм за преразпределяне на мигранти, които достигат европейските брегове, въпреки че пристиганията са спаднали рязко от пика преди три години.\r\nСлед сделката в сряда крайният десен министър на вътрешните работи на Италия Матео Салвини обвини Европейската комисия в \"улесняване на работата на контрабандистите и неправителствените организации\".      \"Аз съм и ще остана абсолютно против новопристигащи в Италия... Потстъпването пред натиска и заплахите на Европа и НПО е знак за слабост.\"", "date": "2019.01.09", "title": "Малта пусна 50 мигранти на своя бряг"}
{"url": "https://www.actualno.com/plovdiv/stotina-dushi-izljazoha-otnovo-na-protest-vyv-vojvodinovo-news_715348.html", "text": "  За трета поредна вечер се провежда протест срещу ромското насилие в село Войводиново. Стотина души се събраха пред църквата, където на 6 януари бе пребит жестоко 33-годишния военнослужещ Валентин Димов от двама роми.      Протестиращите се събраха на кръстовището пред храм „Свети Спас“, където се разигра нападението, след което се отправиха към ромската махала във Войводиново. Шествието обаче бе спряно на входа на махалата от жандармерия. Като цяло протестът е мирен и се провежда при засилено полицейско присъствие. На протеста се събират и подписи за максимално наказание за двата задържани роми.  По-рано днес обвиняемите за побоя бяха оставени в ареста. Те ще отговарят пред съда за причиняване на средна телесна повреда по хулигански подбуди. Багери пък започнаха събарянето на незаконните ромски постройки.", "date": "2019.01.09", "title": "Стотина души излязоха отново на протест във Войводиново"}
{"url": "https://www.actualno.com/politics/cvetanov-radev-sabotira-izbora-na-samolet-iska-da-otkloni-stranata-ni-na-iztok-news_715351.html", "text": "  Процедурата за избор на изтребител е прозрачна. Това заяви в ефира на bTV председателят на ПГ на ГЕРБ Цветан Цветанов.  Припомняме, че днес правителството реши да предложи на парламента да възложи на Министерски съвет да започне преговори със САЩ за закупуването за нуждите на българската авиация.     „Процедурата е прозрачна, имаме доклад, представен на министъра на отбраната и на икономиката, те посочиха, че F-16 е по-доброто решение заради техническите показатели. Аз съм убеден, че след разговорите цената ще бъде много по-приемлива за българския данъкоплатец”, каза Цветанов.   Цветанов отрече твърденията на депутата от БСП Славчо Велков, че изтребителите „Грипен” са много по-евтини от американските и допълни, че в процеса на преговори цената на F-16 ще бъде намалена. „При „Грипен” техническото оборудване, което трябва да бъде закупено допълнително, се купува от трета страна, а ние не знаем каква ще бъде цената и каква ще бъде окончателната цена. Те предлагат само самолет, без оборудване. Ще му липсва въоръжение. Това в ценообразуването не е дадено”, посочи лидерът на ПГ на ГЕРБ.\r\nЦветан Цветанов изрази съмнение, че БСП и президентът Румен Радев имат интерес да бъде избран „Грипен”, защото, по думите му, те саботират процедурата по избор на ново бойно въоръжение за нуждите на армията. „Аз уважавам качествата на Румен Радев като пилот, но не уважавам качествата му като политик, защото той иска да отклони страната ни на Изток, но не и да затвърдим позициите си в НАТО и САЩ. Саботирането на този инвестиционен разход и модернизацията на българската армия е в услуга на всички тези, които имат интереси държавата да плаща за сегашната авиационна техника и да можем действително да даваме пари за нещо, което е несъвместимо с НАТО”, каза Цветанов.  Какъв беше коментарът на Цветан Цветанов по повод протеста на българските превозвачи в Брюксел заради плана „Макрон” - вижте във видеото.", "date": "2019.01.09", "title": "Цветанов: Радев саботира избора на самолет, иска да отклони страната ни на Изток"}
{"url": "https://www.actualno.com/america/cambridge-analytica-prizna-vina-po-delo-news_715355.html", "text": "  Британска консултантска компания, която работи по американската предизборна кампания на Доналд Тръмп, се призна за виновна и бе глобена от лондонски съд заради отказа си да предостави лични данни, които тайно е изпомпала от Фейсбук.     Гигантът на социалните медии призна, че „Кеймбридж Аналитика“ - политически консултанти, които ръководеха дигитално амбициите на Тръмп - използва приложение, за да събере личните данни на 87 милиона потребители без тяхното знание.   След това стратегически ги насочили към политически реклами и изготвяне на подробни проучвания, за които се твърди, че са помогнали на Тръмп да постигне победа над Хилари Клинтън, предаде БГНЕС.\r\n„Кеймбридж Аналитика“ се призна за виновна в сряда, че не е изпълнила заповедта на британския медиен регулатор да публикува информацията, която имаше за американски професор, който поиска да знае какво знае за него компанията и как е стигнала до тази информация.  Тя бе глобена с 15 000 паунда (16 700 евро) и трябваше да плати около 6 000 паунда в съдебни разноски.\r\nДелото в малка съдебна зала в предградията на Лондон беше тест, който хвърли светлина към скандал, който разтърси репутацията на Фейсбук и предостави доста работа на американския специален прокурор Робърт Мълър.   Адвокатът, който представлява медийния регулатор на Обединеното кралство (ICO), заяви пред съда, че „Кеймбридж Аналитика“ е успяла да събере над 81 милиарда отпечатани страници с данни за потребителите на Фейсбук.    Адвокатът на ICO заяви, че базираната в Лондон компания първоначално е информирала американския професор, който е направил искането за неговите лични данни, Дейвид Карол: \"Нямате право да правите (искане за достъп до данни) - повече от член на талибаните, намиращ се в пещера в най-отдалечения ъгъл на Афганистан“.\r\nЕдин от изпълнителните директори по-късно каза на ICO, че \"не очаквах да бъде допълнително тормозен с подобен вид кореспонденция\".\r\nИзявлението за вина на дружеството също беше внимателно изработено. Професор Карол каза пред АФП, че се чувства само частично защитен от присъдата. \"Това е още една стъпка по пътя. Ние все още не сме свършили\", каза той в телефонно интервю от Ню Йорк. „Търсенето ще приключи, когато получа всичките си данни.“   ", "date": "2019.01.09", "title": "Cambridge Analytica призна вина по дело"}
{"url": "https://www.actualno.com/ruse/kubrat-kani-humoristi-i-satirici-na-nacionalen-konkurs-news_715311.html", "text": "  За дванадесети път Кубрат е домакин на конкурс „Хумор и сатира“ на пишещите и рисуващите недъзите на обществото творци. Началото е поставено през 2007 г. по идея на Клуб „Жарава“. Конкурсът предизвиква голям интерес в България и досега в него са участвали над 1400 творци.     Авторите ще покажат всичко най-добро от себе си през годината в опита си да се посмеят със себе си, околните и заобикалящата ги действителност.   Хумористичният и сатиричен мозъчен щурм е насочен в три направления: карикатура, кратки сатирични форми (епиграма, афоризъм и други) и стихотворение или кратък хумористичен разказ. Регламентът предвижда за карикатура да се изпращат до 10 броя; за кратките форми - до 25; а разказите да са най-много 3. От авторите се изисква кратка творческа биография, снимка или шарж, заедно с изпратените материали. Срокът за получаване е 2 април 2019 г. на  адрес: 7300, Кубрат, ул.\"Княз Борис I \" № 1 или на e-mail chitalishte.kubrat@abv.bg и z.vutov@kubrat.bg.\r\nНай-добрите произведения ще бъдат наградени след авторитетната оценка на професионално жури. На гала-вечер на 10 май в ритуалната зала на читалището в Кубрат ще се обявят призьорите. Националният конкурс за хумор и сатира се организира от община Кубрат, програма „Христо Ботев“ на БНР, НЧ „Св.Св.Кирил и Методий -1891“ и Клуба на хумориста „Жарава“.  ", "date": "2019.01.09", "title": "Кубрат кани хумористи и сатирици на национален конкурс "}
{"url": "https://www.actualno.com/europe/evropejskata-agencija-po-lekarstvata-veche-se-pomeshtava-v-london-news_715343.html", "text": "  Холандски служители предадоха чифт сабо и ключовете на временната база на Европейската агенция по лекарствата (EMA) в Амстердам в понеделник, тъй като институцията се готви да напусне Лондон след Brexit.     Новата главна квартира на регулатора, която струва 300 милиона евро, няма да бъде готова до ноември, така че EMA ще бъде базирана във „временна квартира“ за няколко месеца, след като Великобритания напусне ЕС на 29 март, предаде БГНЕС.   Изпълнителният директор на EMA Гуидо Раси получи чифт традиционни холандски дървени обувки от министъра на здравеопазването Бруно Бруинс в определения от холандското правителство като „празничен“ момент.\r\n\"Първата важна стъпка е постигната и подпечатана ... и можем да започнем да работим точно на 29 март\", каза Раси на АФП по време на церемонията по предаването.  „Досега (преместването мина гладко), досега всичко работи. Болезнено е, трудно е, има много допълнителна работа ... но върви гладко, доволен съм. Днес е добър ден!\"", "date": "2019.01.09", "title": "Европейската агенция по лекарствата вече се помещава в Лондон"}
{"url": "https://www.actualno.com/vidin/kmetyt-na-vidin-ognjan-cenkov-poseti-pyrvoto-bebe-za-2019-news_715344.html", "text": "  Кметът на Община Видин Огнян Ценков  посети днес най-малката видинчанка. Бебе Калина е родена на 7 януари 2019 в 10.30 часа в Акушеро-гинекологичното отделение на МБАЛ „Св. Петка“.За майката Галя Цекова, на 35 години, Калина е второ бебе в семейството. И двете се радват на добро здраве. Бебето тежи тежи 3,100  кг и е дълго 49 см.     Кметът Ценков  подари букет и връчи парична помощ на майката, с която семейството да осигури най-необходимото за новороденото. “Много се радвам, че днес съм тук, за да поздравя Галя за нейната втора рожба. Най-голямата радост за всеки родител е раждането на дете. Желая много щастие, успехи и късмет на цялото семейство. На малката Калина пожелавам да расте щастлива и да има безгрижно детство“ – каза той.   Кметът поздрави също и екипа на АГО, началникът  на отделението д-р Слави Любенов и операционната акушерка Владислава Славова, които са част от екипа, участвал при раждането. Той им пожела много здраве, професионални успехи и през 2019 година в болницата да се родят повече деца. Огнян Ценков  подчерта, че Община Видин ще продължи да подкрепя усилията на колектива и ще помага за подобряване на базата в отделението.", "date": "2019.01.09", "title": "Кметът на Видин Огнян Ценков посети първото бебе за 2019   "}
{"url": "https://www.actualno.com/balkani/zaev-gyrcija-poveche-ne-osporva-pravoto-ni-na-samoopredelenie-news_715358.html", "text": "  Премиерът на Македония се обърна към депутатите от парламента на страната на заседанието, в рамките на което трябва да бъдат окончателно приети конституционните промени, произтичащи от договора за името между Атина и Скопие, предаде „Фокус“.     „Имаме ясно и недвусмислено потвърждение на македонската идентичност. Македония повече не оспорва правото ни на самоопределение. Македонският език ще се използва навсякъде, във всички институции, в Европейския съюз, в НАТО. Уважаеми народни представители, на никой нищо не сме подарили. Процесът по промяна на Конституцията трябва да завърши с изменение на Основния закон с квалифицирано мнозинство. Призовавам ви да преодолеем манипулациите. Целият демократичен свят заяви, че този договор е стъпка, която не произтича от миналото и ни отваря вратите към бъдещето. Резултатът от тази сесия ни дава увереност, че през юни ще отворим първите глави, които ще затворим през 2020 година. Защото патриотизъм е когато строиш път за бъдещите поколения. Уважаеми депутати, вашето позитивно решение ще ни отведе в НАТО. Да се издигнем над нашите разделения“, заяви Заев.   Той благодари индивидуално на всички участници в процеса, включително на партиите на Зиядин Села (Алианса на албанците) и Билал Касами (опозиционното крило на движение БЕСА), както и на осемте депутати от ВМРО-ДПМНЕ. Премиерът добави, че се надява депутатите на Касами да подкрепят конституционните промени.", "date": "2019.01.09", "title": "Заев: Гърция повече не оспорва правото ни на самоопределение"}
{"url": "https://www.actualno.com/burgas/arhitekti-predizvikvat-diskusija-za-sydbata-na-nemskoto-uchilishte-v-burgas-news_715239.html", "text": "  Фондация „Български архитектурен модернизъм“ изпрати становище до кмета на Бургас Димитър Николов и медиите. Повод за на архитектите е бъдещата реконструкция на емблематична сграда, позната като . Нейната съдба през годините е била обект на много обсъждания. Последно, в бюджет 2019 на община Бургас, тя залегна като обект, в който ще започнат ремонтни дейности. Целта е да се превърне в библиотека, от която градът се нуждае.      За съжаление на бургазлии, много от които са родени или са се лекували в сградата, когато е била болница, сегашното състояние на немското училище е . Разрушена от вън и вътре, място в което се събират хора без дом, наркомани, сградата е опасна и загрозява града. От 1945 до 1990 година, когато е болница, тя е поддържана и функционира нормално. Това обаче, е последният използваем период.\r\nЗаради архитектурната и историческа стойност на сградата, от Фондация „Български архитектурен модернизъм“ изразяват опасенията си :   „Публикуваните в общественото пространство визуализации показват проект за привнасяне на редица чужди на естетиката, стила и времето на строителството на сградата елементи – пълна промяна на фасадата придаваща нов характер, незапазващ автентичните мазилка и каменна облицовка; промени в хармоничното разположение на прозоречните отвори и незапазване на растерното им членение и др, които безспорно ще заличат оригиналния вид на проекта на архитектите Станчо Белковски и Иван Данчов. Апелираме към запазване на автентичността на сградата: нейните обеми, материали и детайли в максимално близък до оригиналния вид. Само така инвестиционният проект ще бъде наистина проект, свързан действително с културата на Бургас. „ Ще се запази ли един от най-ценните образци на междувоенната архитектура в града, зависи от волята на различни институции, специалисти и дискусии, в които бургазлии трябва да вземат участие.", "date": "2019.01.09", "title": "Архитекти предизвикват дискусия за съдбата на немското училище в Бургас"}
{"url": "https://www.actualno.com/showbusiness/obviniha-dizajnerkata-megz-v-zastrahovatelna-izmama-news_715303.html", "text": "   Наложена ѝ е мярка \"парична гаранция\" в размер на 10 000 лева. Обвинението срещу нея е за подбудителство в обсебване в големи размери, като наказанието за това престъпление е от 3 до 10 години, възможна е и конфискация на цялото имущество. Това съобщава trafficnews.bg.     Вчера белезниците щракнаха върху ръцете на приятеля на Каканашева - Румен Рончев. С постановление на Районна прокуратура той е задържан за 72 часа. Обвинение има и срещу  33-годишният братовчед на Каканашева -  Антон Лесов, но той е освободен с по-лека мярка. Двамата са с обвинения по чл. 206 от НК.    Жалбата в Първо районно е подадена от братовчедът Лесов. Той заявил, че на 27 септември е оставил луксозния автомобил пред бар \"Графити\" в \"Кючук Париж\", а на следващата сутрин от \"кубчето\" нямало и следа.\r\nДжипът е лизингов и е собственост на \"Софауто\". По време на разследването криминалистите са се натъкнали на доста В нея се оказали замесени както братовчедът Лесов, така и дизайнерката и приятелят ѝ.  Връзката на Мегз с транспортния бос Румен Рончев е от няколко месеца. Той е собственик на транспортната фирма \"Розова долина\".", "date": "2019.01.09", "title": "Обвиниха дизайнерката Мегз в застрахователна измама"}
{"url": "https://www.actualno.com/curious/otkazala-se-ot-isljama-sauditka-poluchi-statut-na-bejanec-news_715356.html", "text": "  Щастлива развръзка за младата саудитка, която избяга от семейството си и сега се намира в Тайланд, предаде bTV.     18-годишната Рахаф получи статут на бежанка от Върховния комисариат на ООН за бежанците и очаква виза за Австралия. Тя поиска убежище, тъй като се е отрекла от исляма. Поради това в родината и я грози смърт.   Рахаф е в хотел на летището в Банкок от 5 януари, след като саудитски дипломат отне паспорта и в транзитната зона. Забележка: Снимката е илюстративна!   ", "date": "2019.01.09", "title": "Отказала се от исляма саудитка получи статут на бежанец"}
{"url": "https://www.actualno.com/curious/po-dobre-krajno-prosta-otkolkoto-prekaleno-umna-news_715227.html", "text": "  В днешно време жените, които не блестят с особен ум и инвестират само във външния си вид с цел да прикрият липсата на сиво вещество в черепите си, доста често са обект на критика от тези, които дълги години са работили усърдно за повишаване на IQ-то си. Това разбира се винаги е било нормално – по-образованите да гледат със снизхождение на тези, които носят по-скромен и почти никакъв умствен багаж, или поне така е било досега.     Днес всичко се свежда главно до това какво е модерно и ако не си в крак с промените си демоде. С други думи вече е на мода да си тунингован, но прост, а не да си по-обикновен като визия, но с блестящ ум. И животът на първите споменати действително е доста по-лесен. Защо ли? Защото когато имаш дефицит на мозъчни клетки не се затормозяваш с това да мислиш за задълженията си, а главно с това да анализираш отражението си в огледалото.   Да си крайно прост е за предпочитане и защото имаш много повече време лично за себе си и не се съобразяваш с някакви особени порядки – напротив, правиш какво ти харесва и по какъвто начин искаш. Например жените с прекалено много корекции и силикон поне на няколко места по тялото биват определяни като леки от обществото и това впрочем дори не е далеч от истината.\r\nОбаче това не би притеснило ни най-малко една дама със срамно малко количество гънки по мозъка, та дори би я и мотивирало да си набичи още 500 кубика във всяка гърда, нищо че после може и да има затруднено дишане.  Освен това тъй като отделят много време на външния си вид и непрестанно го коригират с помощта на някое и друго лягане под ножа, крайно простите имат много по-разнообразен сексуален живот. И то буквално, защото те не се притесняват да си лягат всяка вечер с ... ", "date": "2019.01.09", "title": "По-добре крайно проста, отколкото прекалено умна"}
{"url": "https://www.actualno.com/varna/varnenci-veche-imat-oshte-edno-mjasto-za-svatbi-i-kryshteneta-news_715302.html", "text": "  Храм за сватби и кръщенета на курсанти ще бъде изграден във \"Никола Йонков Вапцаров\". Това сподели началникът му флотилен адмирал проф. д-р на военните науки Боян Медникаров.     Едно от най-емблематичните училища в морската ни столица отбелязва днес своя празник по навършването на 138 години от създаването си. То е най-старото техническо учебно заведение в страната и е приемник на основаното през 1881 г. в Русе Морско училище. Първите специалности са били машинисти и огняри за новосъздадената през 1879 г. \"Дунавска военна флотилия“. През 1900 г. Морското училище е преместено във Варна.\r\n\"Сред големите ни предизвикателства за новата година, както винаги е приемът на новите ни обучаеми, който за момента върви много успешно. Вече са се записани повече от сто кандидата над миналогодишната ни селекция. \r\nОчакваме и поредното увеличание на ученици от чужбина. В момента са около 450, като амбицията ни е тази година да минем амбицията от 500. Мога да кажа, че благодарение на труда и отдадеността на моите колеги, училището се развива стабилно и все по-добре. Нещо много важно е, че предстои и изграждане на пълноценен храм, в който да могат да се кръщават наши възпитаници, както и да сключват брак.\", сподели още проф. д-р Боян Медникаров.  ", "date": "2019.01.09", "title": "Варненци вече имат още едно място за сватби и кръщенета"}
{"url": "https://www.actualno.com/plovdiv/avtoritetni-evropejski-izdanija-otnovo-postaviha-plovdiv-sred-top-destinaciite-v-sveta-news_715306.html", "text": "  Само три дни преди официалното откриване на Европейска столица на културата, за пореден път Пловдив попадна във фокуса на вниманието на престижни международни медии.  Британският The Guardian и австрийският Kurier.at: News публикуваха днес обширни статии за града под тепетата.      Както и други подобни авторитетни издания, The Guardian рекламира града като една от най-добрите туристически дестинации за 2019-та в контекста на Европейска столица на културата. Класацията включва разнообразни места от целия свят, които привличат посетители с различни атракции.\r\nДревният град на седемте тепета в южната част на България ще е домакин на концерти, театрални постановки и изложби, се казва в статията.  The Guardian допълва, че партито стартира още на 11 януари, а основното откриващо събитие е ден по-късно. Изданието пише, че обхвата на програмата варира от „Айляк парад“ на 4 май на Главната до “Brexit Blues” – фестивал, посветен на британската музикална сцена. Споменава се и пътуващата детска изложба „Еврика“ на „Музейко“, която показва по иновативен начин големите открития на 19-и и 20-и век, както и фестивала „Opera Open”.  Австрийското издание Kurier.at: News се гмурка дълбоко в историята и архитектурата на Пловдив. Градът отново е представен в контекста на Европейска столица на културата, но в изцяло самостоятелна статия. Подробно са описани Старият град и историческите пластове. Днес множество възрожденски къщи са реставрирани и превърнати в музеи, ресторанти или бутикови хотели, които очакват гости, пише изданието. Акцентите в програмата, които са представени в статията, са театралният проект „Европейска Одисея 2019. Пътуващият човек“, изложбата „Дим. Истории за тютюна“ и фестивалът “Brexit Blues”. Печатният вариант на Kurier се разпространява в Австрия и има аудитория от над половин милион читатели. Само за втората половина на 2018 година, Пловдив в контекста на Европейска столица на културата, е включен в над 60 статии на престижни международни издания. Градът попадна във всички класации на големи медии – европейски и международни, като топ дестинация за 2019 година.    ", "date": "2019.01.09", "title": "Авторитетни европейски издания отново поставиха Пловдив сред топ дестинациите в света"}
{"url": "https://www.actualno.com/curious/dneven-horoskop-za-10-januari-news_715310.html", "text": "        Днес ще ви се стори, че всички са полудели. Не се опитвайте да призовавате здрав разум, особено там, където го няма. През този ден няма да има проблем, на който да не намерите решение, както в личен, така и в професионален плана, така че - запретвайте ръкави!   Каквото и да правите днес подхождайте с мисълта за доброто. Хубаво е всеки ден да е така, но точно сега това ще има своето голямо значение.     Не си измисляйте несъществуващи проблеми и не търсете под вола теле. Никой не ви следи или гледа под лупа, както си мислите. Дишайте спокойно. През този ден ще се наложи да направите някои жертви. Вероятно ще ви е мъчно за пропуснатия шанс, но може да сте сигурни, че ви предстоят още по-добри възможности. Денят няма да е от лесните, но предизвикателствата и добрите резултати след тях никога не са се давали лесно. Покажете на какво сте способни и не си и помисляйте да се отказвате.   Днес избягвайте големите струпвания на хора. Не забравяйте, че нямате нужда от ничие одобрение. Не губете ценни сили за това да се харесате на някого. През този ден ще трябва да устоите на желанието да се намесите в нечии чужди дела. Колкото и желание да имате да помогнете за вас ще е най-добре да стоите настрана. Днес ще бъдете търсени от много хора. Колкото и изкушаващо да е за вас да откликнете на всички ще трябва да направите избор. В противен случай ще разпилеете силите си.    Денят няма да е от най-силните ви, затова не предприемайте геройства. Отложете започването на нови проекти и битки. Сега просто нямате сили за това. Днес не се бутай там, където не ви е работа. Имате някакви очаквания, но хората, от които ги искате са заети с друго. Това не е означава, че не ви ценят - просто не е моментът. Този ден ще ви предложи много начини за действие и това ще е трудното. Поставете добрината на първо място и няма да сгрешите. Водете от ценностите, а не от идеята за печалба.", "date": "2019.01.09", "title": "Дневен хороскоп за 10 януари"}
{"url": "https://www.actualno.com/europe/polskijat-premier-obvini-es-v-diskriminacija-i-podkrepi-salvini-news_715304.html", "text": "  Критики към политиката на ЕС отправи полският премиер Матеуш Моравецки. Той призна, че неговото правителство споделя много общи виждания с италианския лидер Матео Салвини, който е отявлен критик на ЕС.     Коментарът му дойде на фона на посещение на Салвини във Варшава, за провеждане на разговори с лидера на управляващата партия Право и справедливост(ПИС) Ярослав Качински.   Очаква се те да обсъдят бъдещите избори за европейски парламент, които са насрочени за края на май.\r\n„Различните членки са третирани по различни начини в доста сходни ситуации и това е определението за дискриминация, нали така?”, заяви Моравецки пред американската медия CNBC.  „Една страна има бюджетен дефицит от 2.4% (Италия), а друга има дефицит над 3% (Франция)… и те са третирани различно заради някакви други критерии”,заяви той, визирайки спора за бюджета между Брюксел и Рим.\r\n„Не би трябвало да има различно третиране от страна на Брюксел”, заяви Моравецки и добави, че „със Салвини ние сме на една страница що се отнася до много европейски въпроси.”   ", "date": "2019.01.09", "title": "Полският премиер обвини ЕС в дискриминация и подкрепи Салвини"}
{"url": "https://www.actualno.com/society/ogranichavat-dvijenieto-v-tunel-praveshki-hanove-na-am-hemus-news_715349.html", "text": "  Утре – 10 януари, от 10:30 ч. до 13:30 ч. движението в тунел „Правешки ханове“ на АМ „Хемус“ в посока Варна ще бъде ограничено поради оглед на осветителната система. Трафикът ще се осъществява двупосочно в тръбата за София.     От 13:30 ч. до 16:30 ч. ще бъде ограничено движението в тръбата за София. Превозните средства ще преминават в тръбата за Варна.   Необходимо е шофьорите да карат с повишено внимание и съобразена скорост, като спазват стриктно поставената сигнализация.\r\nВсички граждани и транспортни фирми могат да получават информация за актуалната пътна обстановка от интернет страницата на АПИ – www.api.bg, както и по всяко време от денонощието на тел. 0700 130 20 в АПИ.  ", "date": "2019.01.09", "title": "Ограничават движението в тунел „Правешки ханове“ на АМ „Хемус“ "}
{"url": "https://www.actualno.com/starazagora/6-apostila-e-izdala-oblastna-administracija-v-stara-zagora-news_715296.html", "text": "  6 апостила са издадени от Областна администрация Стара Загора от началото на 2019 година. До 31 декември миналата година тази услуга се извършваше само от Министерството на външните работи.     Като мярка за подобряване на административното обслужване и за намаляване на административната тежест за гражданите документите, издавани от кметове и общински администрации, се удостоверяват с апостил от областните администрации.\r\nЦената на услугата е 15 лева, за бърза - в рамките на 8 часа, цената е 22,50 лева, а за експресни - 30 лева. Заявлението-образец за услугата е публикувано на сайта на областната администрация в раздел .   ", "date": "2019.01.09", "title": "6 апостила е издала областна администрация в Стара Загора"}
{"url": "https://www.actualno.com/politics/petyr-volgin-dneshnijat-intelektualec-e-hrantutnik-na-rejima-edno-vreme-a-sega-jarosten-antikomunist-news_715308.html", "text": "  \"Хрантутник на режима преди 1989 г., а днес яростен антикомунист - това е средностатистическият евроатлантически български интелектуалец\", с пост в социалните мрежи Петър Волгин.     \"Покорна мишка по живково време, а днес безстрашен борец със задна дата. И не, не са само парите на Сорос, които мотивират такива хора. Фурнаджийстовото и помиярщината са част от ДНК-то им\", допълни той.   ", "date": "2019.01.09", "title": "Петър Волгин: Днешният интелектуалец е хрантутник на режима едно време, а сега - яростен антикомунист"}
{"url": "https://www.actualno.com/asia/netanjahu-njama-strana-po-podgotvena-za-borba-s-kiberatakite-ot-izrael-news_715319.html", "text": "  Израелският премиер Бенямин Нетаняху заяви, че страната му е водеща в световната киберотбрана, след като стана ясно, че неназована нация планира да се намеси в предстоящите парламентарни избори.     „Израел се подготвя да осуети кибернападение, готови сме за всеки сценарии и няма страна, която да е по-подготвена от нас”, каза Нетаняху пред репортери, цитиран от агенция France Presse.   Във вторник частната телевизия \"Хадашот\" съобщи, че ръководителят на международната агенция за сигурност Шин Бет е заявил, че Израел ще бъде поставен под кибератака по време на изборите на 9 април. „Чужда държава планира намеса в предстоящите избори в Израел и ще се намеси”, заяви Надав Аргаман пред участниците в срещата при закрити врати, цитиран от частната телевизия.\r\n„Все още не знам в чия полза или срещу кого ще е тази намеса”, каза той. По-късно от агенцията разпространиха изявление, в което се казва, че Израел „има инструментите да локализира, наблюдава и осуети опити за външно въздействие, ако има такива”.  „Израелската служба за сигурност може да проведе демократични и свободни избори в Израел”, се казва в изявление на службата, разпространено късно във вторник.\r\nРусия отрича спекулациите в социалните мрежи за това че страната планира да се намеси в израелския вот. „Русия никога не се е намесвала в изборите, на която и да е страна и няма планове да прави това в бъдеще”, заяви говорителят на Кремъл Дмитрий Песков.   ", "date": "2019.01.09", "title": "Нетаняху: Няма страна по-подготвена за борба с кибератаките от Израел"}
{"url": "https://www.actualno.com/bgfootball/cska-e-priel-oferta-za-edna-ot-zvezdite-si-news_715320.html", "text": "  Съвсем скоро ЦСКА се очаква да осъществи доста сериозен изходящ трансфер.     Един от най-класните играчи на \"армейците\" може да поеме към Азия, като най-вероятната дестинация е Китай.   Говори се обаче, че може да става въпрос и за отбор от ОАЕ, пише \"24 часа\". Играчът вече е информиран за ситуацията, но все пак ще се яви на тренировката на тима.\r\nВъзможно е обаче още тогава да си вземе довиждане със своите съотборници.  Става въпрос за един от основните голмайстори на тима, но ЦСКА изглежда подготвен да се справи с подобна продажба, благодарение на големият си избор от играчи в предни позиции.\r\nКой е приближаващият се до напускане на \"Армията\" играч    ", "date": "2019.01.09", "title": "ЦСКА е приел оферта за една от звездите си"}
{"url": "https://www.actualno.com/society/emil-koshlukov-multikulti-ne-oznachava-pylna-harmonija-news_715317.html", "text": "  \"Най-старата битка, за определяне на идентичност. Винаги това става с разделителна линия, в опозиция: Ние сме българи, следователно не сме сърби. Ако сме православни, значи не сме будисти. И така от древен Египет насам, когато Мойсей се опълчи и затвори границите между религиите, когато стана голямото разделение. Има пропусквателност, осмоза между културите, ние живеем заедно, приемаме други обичаи, уважаваме други вери, понякога взимаме нещо ново, забравяме нещо старо, така върви светът\", програмният директор на БНТ Емил Кошлуков.     \"Обаче идентичност има, националност също. Не може да си никой, да си без общност и корени. И днес виждаме атаката срещу общото, срещу традициите и споделената памет. Плюене по фолклор, по религия, по мъжа и жената, които ги сменят с нов пол, даже с 30 нови, по обичаите и по нацията. Опит да се унищожат идентичностите на хората, да се създаде някакъв нов свят, където никой не се различава от другия. Предполагам, че идеята е да се премахнат основанията за конфликти, които се пораждат от различията. Но това не е мултикултурен свят, а еднокултурен, безличен. Вероятно им се струва, че така ще настъпи пълна хармония. А пълната хармония е смърт, само недоволният човек се развива, вечното доволство е застой, статично състояние.   Една утопия, в основата си комунистическа. И също толкова вредна и опасна. Светло бъдеще, в името на което трябва да унищожим всичко сегашно.\r\nМерси, това го минахме, не е кой знае какво\", заяви той.  ", "date": "2019.01.09", "title": "Емил Кошлуков: Мултикулти не означава пълна хармония"}
{"url": "https://www.actualno.com/politics/sofija-moje-da-zagubi-milioni-ot-promenite-v-paketa-makron-smjata-obshtinski-syvetnik-news_715266.html", "text": "  На 10 януари евродепутатът Ангел Джамбазки ще е част от организаторите на българските превозвачи, които ще протестират в Брюксел срещу пакета „Мобилност“, известен като „Плана Макрон“. Тогава в ресорната комисия ще бъдат гласувани новите правила за транспорта в Евросъюза.     Общинският съветник от ВМРО в Столичен общински съвет и заместник-председател на комисията по икономика и собственост към СОС Карлос Контрера изрази притесненията си, че Пакетът „Мобилност I“ е явна пладнешка кражба на бизнес и че София ще пострада доста, съобщават от партията. Негативите са непредсказуеми на този етап, защото има много косвени последици. Ако извадиш от строя един бизнес, той повлича и останали сектори след себе си, защото икономиката е жив организъм. . Проблем от тези промени би се развил в Столична община на няколко равнища. Първо – в София има много транспортни компании с различен капацитет, което значи, че . Преведено на по-просто език – ще се закрият работни места, по-малко данъци и осигуровки и нула процента инвестиция\", категоричен е Контрера.\r\nСъветникът от ВМРО обяснява, че съществува и друг сценарий – транспортните компании, които имат проекти за нови логистични центрове и разширяване на бизнеса, защото ще се борят за своето оцеляване. Ако това се случи, минусът за Столична община е налице, защото логистичните центрове са приходи за местната власт – такси, местни данъци и т.н., констатира той.     Във връзка с това в района на Кремиковци и Нови Искър има сериозни интереси за изграждане на логистични центрове, , което директно лишава общината от местни приходи, допълва заместник-председателят на комисията по икономика и собственост в СОС.\r\n\"Нещата, които се случват на европейската политическа сцена са от огромна важност за нас, защото ако браншът на превозвачите пострада – страда цяла София. Замразяването на бази значи по-малко приходи от данък върху възмездно придобиване на имущество, от данъка върху недвижимите имоти, от такса смет, от такса за издаване на разрешения за строеж и т.н. , а по отношение на приходите за Столична община – между 3 и 5 млн. лева преки загуби\", споделя съветникът.\r\nКарлос Контрера е категоричен, че не е правилно да се приемат тези административни регулации, защото ще доведат след себе си освен финансовата загуба за Столична община, но и още по-голям проблем като загубата на работни места, на обороти.    \"Представете си – тези семейства, които остават без работа, дали ще помислят за покупка на жилище например? Едва ли\", казва общинският съветник от ВМРО.", "date": "2019.01.09", "title": "София може да загуби милиони от промените в Пакета „Макрон\", смята общински съветник"}
{"url": "https://www.actualno.com/society/nikolaj-banev-vyzhod-i-padenie-news_715313.html", "text": "   Добре е, че българските институции започнаха да се интересуват от житието на Баневи. Но в тази държава има цял пантеон от олигарси, заслужаващи компетентно внимание. Кога ще чуем нещо за тях? Коментар на за .      Комичният ефект на старата детска игра „развален телефон” се ражда тогава, когато посланието, получено на другия край на линията, е дяволита карикатура на оригинала. В ерата на таблетите, смартфоните и конзолите тази „аналогова” забава изглежда недодялана и първобитна. Но в модерната си разновидност моментално приковава вниманието на възрастните. Из медиите гастролират злепоставящи записи с гласовете на известни личности, уловени от СРС-та или по друг начин. Засегнатите твърдят, че чутото е монтаж, а думите са преиначени, извадени от контекста. Следват викове. Излияния. Оправдания. Дали „телефонът” е развален или напълно изправен - това остава неясно. Важното е, че записите се обсъждат. Циркулират. Цапат. Детската игра е огласена от смеха на малчуганите, тази на възрастните е с мирис на страх, гняв и фрустрация. Борба за власт. Озвучавана от кикота на публиката, жадна за зрелища.    Телефон и запис бяха в окото на сензацията, която завихри в медиите зам.-главният прокурор . По неговите думи задържаният бизнесмен Николай Банев разполагал в килията си с телефон, по който тайно се свързал с руски лобисти. Подготвял хибридна война срещу България и медийна атака срещу прокуратурата. Водил разговори за създаване на „евразийска народна партия, която да защитава чужди интереси в България”, проучвал възможностите за политическо убежище в Русия и т.н. Телефонът, използван от , бил скрит в кутия от натурален сок. Дотук добре. Обещаващо начало на балкански трилър. Или поне (не)достойно продължение на публичния линч на кметицата на „Младост” , „светнала като коледна елха”.  Всъщност пътят на Николай Банев - син на най-младия официално признат активен борец против фашизма и капитализма в Хасковско, не се отличава с нищо особено. Възходът и падението му лесно се вписват в житието на армията „назначени капиталисти” в България. Един вид книга, в която всяка следваща част е почти огледален образ на предходната. Ако си прочел един „дял”, познаваш и останалите. Става дума за онези комбинатори, които се нароиха след сгромолясването на стария режим, но не преди да получат неговата благословия. И партизанското поръчение: да спомогнат за прераждането му.    Поредната обществена залъгалка, каквито свикнахме прокуратурата и КПКОНПИ да вадят от чувала, когато под краката на силните на деня стане напечено, поражда няколко въпроса, които си остават без еднозначен отговор. Най-напред: как прокуратурата подбира „клиентите” си? Добре е, че институциите се интересуват от биографията на Баневи. Нека се правят обиски в адвокатски кантори. А ако има „руска връзка” - нека се разследва. Но в тази държава има цял пантеон от заслужаващи компетентно внимание олигарси. Защо например едно от първите действия на КПКОНПИ беше да даде „извинителна бележка“ на депутата от ДПС Делян Пеевски? Защо властите не се интересуват от житието на бизнесмена Георги Гергов, а вместо това правителството му даде 43 милиона лева за „дупката” във Варна? А какво да кажем за записа „Ти си го избра” от 2013 година? И като сме започнали да питаме: защо не се повдигне завесата около епизода „Как се каляваше стоманата” от житието на самия министър-председател Бойко Борисов? Визирам ролята му в охранителния бизнес и връзките със СИК, които от години са обект на спекулации.    В изпълнителната власт вече има (поне една) партия, която е горда пета колона на Русия - „Атака”. Тя има ли отношение към „хибридната война”? Какво става с ? Каква е ролята на Валентин Златев (Лукойл) в българската политика? И изобщо: при положение че това правителство не предприе решителни стъпки за прекъсване на енергийната ни зависимост от Русия, новините за подготвяната хибридна война са доста закъснели. И мелодраматични.\r\nГоляма част от политическите битки през последните десетилетия, не само в България, са белязани от войната на записите. В този контекст става ясно защо трудно се намират кандидати в тоги, които да задават неудобни въпроси на силните на деня. Едно е да пита журналист, медия или дори опозиционен политик, съвсем друго е въпросите да задава прокуратурата. В България, където значителна част от хората не се доверяват на съдебната система, отдавна е публична тайна, че любопитството на обвинителя е опасна за кариерата му суета - vana curiositas. Особено ако си прави сметката да става главен прокурор. Каквото и да твърди г-н Гешев, общото между заговора на Николай Банев и ареста на кметицата на ”Младост” е в това, че към момента на задържането им и двамата нямаха политически гръб.    Оттук-нататък рецептата е изпитана. Различни епизоди от случая със скрития в кутия от сок телефон ще се поднасят на час по лъжичка на публиката. Може би ще разберем кой е „известният журналист”, замесен в заверата; може би ще научим повече за партията. Или пък не. Бедата е, че целта на мероприятието не е да се установи истината, а да се вдига прах. Да се залъгва общественият глад за справедливост. Да се отчете нещо за пред Брюксел. И най-важното: да се отклонява вниманието от други проблеми. И от други ползващи се с протекции олигарси.", "date": "2019.01.09", "title": "Николай Банев - възход и падение"}
{"url": "https://www.actualno.com/business/manolova-s-jalba-zaradi-zabrana-pensioneri-da-rabotjat-dyrjavna-rabota-news_715271.html", "text": "   в Конституционния съд подаде омбудсманът Мая Манолова - срещу промени в Закона за държавния служител, станали факт през преходни и заключителни разпоредби на Закона за държавния бюджет за 2019 година.     По същество Манолова счита, че не може да бъде забранявано на излезли вече в пенсия хора да се кандидатират и да работят на държавна длъжност. Става въпрос за най-масовата група от пенсионери с пълен размер на пенсията; по чл. 68а - пенсионери с намален размер на пенсията; по чл. 69 - военнослужещи и приравнени към тях служещи от сектор \"Сигурност\"; по чл. 69б – работещи при условията на І-ва и ІІ-ра категория труд.   Според Манолова промените са в нарушение на конституционните социални  права – на труд, трудово възнаграждение и обществено осигуряване,  равенството на гражданите пред закона и принципите на правовата и  социалната държава. В жалбата общественият защитник посочва, че \"законодателят е създал  „законодателен акт”, с който разпорежда пряко и непосредствено масово  прекратяване на служебните правоотношения със стотици и хиляди държавни служители\".\r\nПрипомняме, че преди над 3 години . Съгласно промяната тогава определени държавни служители и особено в армията ни, които \"имат необходимия осигурителен стаж за пенсия, могат да се пенсионират без да се изисква освобождаване от служба, уволнение или прекратяване на правоотношението\".  ", "date": "2019.01.09", "title": "Манолова с жалба заради забрана пенсионери да работят държавна работа"}
{"url": "https://www.actualno.com/burgas/sydyt-v-burgas-reshava-za-prisydata-na-shofior-s-27-promila-pregazil-velosipedist-news_715259.html", "text": "  Протест пред съдебната палата в Бургас събра близки и приятели на прегазен велосипедист. Трагичният инцидент е от преди година на пътя Приморско-Царево. 33-годишният Евелин Дуков отивал при съпругата си, когато бил прегазен от пиян шофьор, който карал с .     След катастрофата Владимир Колев е избягал и по-късно е заловен от полицията. Установено е, че е карал с . Въпреки това, той отрича вината си с мотива, че не помни нищо.\r\nДнес се гледа делото срещу Владимир Колев. Ако съдът потвърди вината му и го определи за особено тежък случай, той може да получи .\r\nЗа да не се повтарят подобни инциденти, като този с Евелин Дуков, са събрали над две хиляди подписа. С тях се настоява за промяна на Наказателния кодекс, който да предвиди по-тежки наказания за пияните и дрогираните шофьори.  В мотивите си, прокурорът по делото посочи, че Владимир Колев има осъдителни присъди за кражби и отнемане на МПС. Това показва, че е склонен към извършване на престъпления , особено като се има предвид, че е напуснал мястото на инцидента.\r\nПроцесът продължава с разпити на вещи лица.    ", "date": "2019.01.09", "title": "Съдът в Бургас решава за присъдата на шофьор с 2.7 промила, прегазил велосипедист"}
{"url": "https://www.actualno.com/ruse/opredeliha-razmera-na-budjeta-na-obshtina-ruse-za-2019-g-news_715268.html", "text": "  Местното управление в Русе ще оперира . Това е ръст с спрямо миналата година. Увеличени са парите в бюджета за образование, здравеопазване и социални дейности. 64 млн. лева от общата сума са в частта държавни дейности, а останалите са от собствения бюджет на общината. Това сподели пред медиите главният финансист на Общината Емилия Пенева.     Приоритетно в бюджета е , кварталите и кметствата. Там се осигуряват 700 000 лева за ремонт на улична мрежа и 320 000 лв. по фонд „Малки населени места“. Със 150 000 лева за ремонтират детски площадки в детски градини, а със 100 000 лева читалища в селата.\r\nЩе се работи по приключването на важни инфраструктурни проекти по програма „Региони в растеж“. Над 4 млн. лева ще са необходими през годината за съфинансиране и за оборотни средства. Ще бъде изградена анаеробна инсталация по ОП „Околна среда“. В тази връзка се работи и по програма „Life” за качеството на атмосферния въздух и ще се помогне на местен проект със 150 000 лева.\r\nСпециално внимание ще се обърне на социалната отговорност за предоставянето на помощи до 1000 лева по Наредба 21. В рамките на 50 000 - 55 000 лева са заделени за програма „Асистирана репродукция“. Ще се намали цената на картите за градски транспорт на инвалидите, а ще се увеличат парите за двете пенсионерски сдружения. Предвидени са 300 000 лева за социалната трапезария, лични и социални асистенти. Ще се изгради плувен комплекс и спортна зала в училище „Васил Левски“.  Инвестиционната програма предвижда изграждане на 8 броя районни осветления в града. ОП „Паркстрой“ ще получи повече финанси за поддръжка на лесопарк „Липник“, парк „Приста“, кварталите ДЗС, „Средна кула“ и „Долапите“.\r\nОбщественото обсъждане на „Бюджет 2019“ ще бъде на 14 януари от 17.30 часа в Пленарна зала на Общината.    ", "date": "2019.01.09", "title": "Определиха размера на бюджета на община Русе за 2019 г."}
{"url": "https://www.actualno.com/politics/prieha-nacionalna-programa-za-prevencija-i-zashtita-ot-domashno-nasilie-news_715273.html", "text": "  Министерският съвет прие на днешното си заседание Национална програма за превенция и защита от домашно насилие за 2019 г., съобщиха от правителствената пресслужба.     Документът е изготвен на основание на Закона за защита от домашното насилие, в който е заложено изискването всяка година до 31 март правителството да приема Национална програма за превенция и защита от домашно насилие.   В програмата за 2019 г. са посочени дейности, които следва да се реализират през годината, отговорните структури, източниците на финансиране, съответните срокове за изпълнението на тези дейности, както и очакваните резултати.\r\nДокументът съдържа институционални и организационни мерки, мерки за обучение и квалификация, за защита, възстановяване и реинтеграция на пострадали от домашно насилие, както и такива за контрол и оценка.  ", "date": "2019.01.09", "title": "Приеха национална програма за превенция и защита от домашно насилие"}
{"url": "https://www.actualno.com/politics/kabinetyt-odobri-pravilnik-za-ustrojstvoto-i-dejnostta-na-nimh-news_715272.html", "text": "  Правителството одобри правилника за устройството и дейността на Националния институт по метеорология и хидрология (НИМХ), съобщиха от правителствената пресслужба.     С влизане в сила на Закона за държавния бюджет на Република България за 2019 г., считано от 1 януари 2019 г. Националният институт по метеорология и хидрология от основно звено при Българската академия на науките (НИМХ-БАН) се преобразува в Национален институт по метеорология и хидрология като юридическо лице, чийто ръководител е разпоредител с бюджет по бюджета на Министерството на образованието и науката. Съгласно § 5 от Преходните и заключителни разпоредби на Закона за държавния бюджет на Република България за 2019 г., в срок до един месец от влизането в сила на закона, по предложение на министъра на образованието и науката Министерският съвет приема Правилник за устройството и дейността на Националния институт по метеорология и хидрология.   С Правилника се регламентират националната и международната дейност, управлението и структурата, организацията на работа, начините на финансиране и необходимото имущество, числеността на персонала и други важни елементи за функционирането на Националния институт по метеорология и хидрология, като се отчита и фактът, че освен национална хидрометеорологична служба, НИМХ е и водеща научна организация в страната в областта на метеорологията и хидрологията. По този начин се осигурява изпълнението на националните и международни дейности, възложени на НИМХ със закони и подзаконови нормативни актове.\r\nРъководните органи на Националния институт по метеорология и хидрология ще са: Общо събрание на учените, Научен съвет и генерален директор. Общото събрание на учените включва лицата, заемащи академична длъжност или притежаващи научна степен, които работят по трудово правоотношение в НИМХ. То определя броя на членовете и избира и допълва състава на Научния съвет, който е колективен орган за научно ръководство на НИМХ, а членовете му са хабилитирани лица, както и лица с научна степен „доктор на науките“, които работят по трудово правоотношение в института. Генерален директор на НИМХ може да бъде само хабилитирано лице или лице с научна степен „доктор на науките“, което ще се назначава от министъра на образованието и науката по предложение на Научния съвет на НИМХ. Като разпоредител с бюджет той организира, координира и контролира административната, оперативната и научната дейност на НИМХ. Генералният директор ще представлява НИМХ и държавата в международните организации съгласно решения на Министерския съвет или правилата за членство в тези организации. Той представлява НИМХ пред всички органи и организации и други физически и юридически лица в страната и в чужбина, като ще изпълнява и други функции, установени с нормативен акт, възложени от министъра на образованието и науката или произтичащи от договори.  Дейността на Националния институт по метеорология и хидрология ще се финансира със средства от държавния бюджет, собствени приходи, проекти и програми, финансирани от Европейския съюз и други международни организации, както и безвъзмездно получени средства.\r\nИнститутът ще разполага с имущество, което включва право на собственост и ограничени вещни права върху недвижими имоти и движими вещи, интелектуална собственост, както и други права и задължения. Недвижимите имоти, предоставени от държавата на института, са държавна публична собственост, съответно държавна частна собственост.   ", "date": "2019.01.09", "title": "Кабинетът одобри правилник за устройството и дейността на НИМХ"}
{"url": "https://www.actualno.com/politics/uvelichava-se-chislenostta-na-inspektoratite-kym-mvnr-i-ministerstvoto-na-pravosydieto-news_715274.html", "text": "  Правителството прие промени в Устройствения правилник на Министерството на външните работи, съгласно които се увеличава щатната численост на Инспектората към ведомството от 8 на 11 щатни бройки.     Увеличението на щатните бройки е в рамките на общата численост на министерството. То се извършва за сметка на намаляването на числеността на дирекция „Външнополитическо планиране, информация и координация“ с две щатни бройки и на общата численост на служителите на задграничните представителства на Република България с една щатна бройка.   Съгласно друго правителствено Постановление числеността на Инспектората в Министерството на правосъдието от 7 щатни бройки към настоящия момент се увеличава с 3 щатни бройки, които са за сметка на числеността на персонала в Главна дирекция „Регистри“ на Агенция по вписванията.\r\nПромените в двете министерства имат за цел привеждането на числеността на звената в съответствие Наредбата за структурата и минималната численост на инспекторатите, приета на 1 юни 2018 г.  В нея се предвижда органите на държавна власт, към които има създадени инспекторати по Закона за администрацията да разполагат с не по-малко от 10 инспектори, включително ръководител, при брой на служителите в проверяваните структури над 1200.", "date": "2019.01.09", "title": "Увеличава се числеността на Инспекторатите към МВнР и Министерството на правосъдието "}
{"url": "https://www.actualno.com/healthy/samo-v-oblastnite-gradove-ot-grip-boleduvat-do-16-mln-dushi-vsjaka-godina-news_715276.html", "text": "  Да се осигурят пари за грипни ваксини за определени уязвими групи - това е основната цел на Национална програма за подобряване на ваксинопрофилактиката на сезонния грип 2019-2022 година, която беше приета от правителството днес (9 януари).     Според представената статистика, само в областните градове всяка година се разболяват и респираторни заболявания около 1 400 000 до 1 600 000 души. Заболяванията от грип са съсредоточени основно в рамките на 3 - 4 седмици. През тези седмици, средната заболяемост за страната достига до над 300 души на 10 000 население, което означава, че в периода на епидемия са преболедували не по-малко от 250 000 - 300 000 души.   Около 40 000 души умират преждевременно от грип всяка година в страните  от Европейския съюз. Най-висока е смъртността при хората пад 65 година,  като достига до 90% от смъртните случаи, предимно при лица с  придружаващи заболявания.\r\nПри здрави хора грипните ваксини може да предотвратят 70% до 90% от заболяванията от грип. При хората в напреднала възраст ваксината намалява тежкото протичане и усложнения до 60%, а смъртните случаи с 80%. Ваксинацията е особено важна за хората с по-висок риск от сериозни усложнения, вследствие на заболяване от грип, както и за хората, които живеят или се грижат за тях.  В България обаче малко хора се имунизират срещу грип - едва 2,4 души средно на 100 души, като статистиката е на база продадени ваксини, а не сложени.\r\nНеобходимите пари за изпълнението на Национална програма за подобряване на ваксинопрофилактиката ще бъдат осигурявани от бюджета на здравното министерство. Финансирането на разходите за ваксини по програмата ще се извършва от Националната здравноосигурителна каса (НЗОК), като парите ще се дават от Министерството на здравеопазването.", "date": "2019.01.09", "title": "Само в областните градове от грип боледуват до 1,6 млн. души всяка година"}
{"url": "https://www.actualno.com/vraza/vrachansko-selo-sybira-naj-dobrite-planinski-begachi-na-interesno-systezanie-news_715241.html", "text": "  За трета поредна година любителите на зимните бягания ще имат възможността да се включат в състезаниеto .  „Kreta Run 2019” се организира от любителите на бягане в пресечени местности  Александър Александров, Станислава Цветкова и Иван Стоянов. Атрактивното състезание ще се проведе със съдействието на Община Мездра и Кметство село Крета. То ще стартира на 27 януари в 11 часа от площада на с. Крета. Очаква се финалът да бъде около 14 часа. Състезателите  ще преминат по трасе с дължина      Организаторите канят всички любители на зимните  бягания  да се включат в планинската надпревара сред живописната местност на с. Крета. Участниците могат да се включат непосредствено преди старта на място, в салона на Кметство Крета, където ще получат състезателен номер. Такса за участие - 15 лв.\r\nСъстезателите в зимното бягане се разпределят в 4 възрастови групи- мъже, жени, юноши и девойки.\r\nОрганизаторите обещават за победителите атрактивни награди.   Леко и приятно трасе с гледки към Искърското дефиле, Голема планина, Врачанския Балкан, Ржана,Веслец!\r\nСамо на 70км от София, 70км от Плевен и на около 5000 и нещо от Хималаите....    Маршрутът е дело на единствения и титаничен бегач живущ в в Крета - Николай Ралчов!!!\r\nБягането е предимно по пътища сред горички, тракийски могили и панорами.\r\nЗаповядайте на лежерно януарско трасе, където може да се пръжите един друг с нас!!!\r\nКатегории: мЪже, Жини и Юноше\r\nНагради - нема медали, купи, совенире!   Пръво место - кило кралски фурми (от ония, гигантските)\r\nВторо место - домашен суджук\r\nТрето место - кило домашно вино - от мойто\r\nЩе има томбола с други домашни благини за зимата - ютеници, ютики, кьопаво, сланина, чесън и прочее. Повече информация може да намерите . ", "date": "2019.01.09", "title": "Врачанско село събира най-добрите планински бегачи на интересно състезание"}
{"url": "https://www.actualno.com/politics/premahvat-tranzitnite-razreshitelni-mejdu-bylgarija-i-rusija-news_715269.html", "text": "  Правителството одобри изменение на Спогодбата между България и Русия за международни автомобилни превози. Това съобщиха от правителствената пресслужба.     С изменението отпада необходимостта от използването на транзитни разрешителни за извършването на международни автомобилни превози на товари, през териториите на двете страни.   ", "date": "2019.01.09", "title": "Премахват транзитните разрешителни между България и Русия"}
{"url": "https://www.actualno.com/society/jivotnovydi-gotvjat-protest-zaradi-prodyljavashtata-karantina-nad-fermite-news_715286.html", "text": "  Напрежение и заплахи за протест назряват сред стопаните на избитите през лятото животни заради съмнение за чума. Седми месец продължава наложената карантина, която не им позволява да гледат отново овце и кози. Междувременно фермерите подготвят протест в София, съобщи бТВ.     След повече от 30 години гледане на овце семейството на Костадин Пулев е в безизходица от принудителната карантина. Всичките им над 200 животни са били умъртвени.   Семейството е продало жилището си в Ямбол, за да може да развива животновъдство. Обезщетението от държавата би трябвало да стигне, за да се възстанови стадото, но само ако забраната не бъде удължена.\r\n„Ако продължат забраната, ние почваме да ги ползваме. Други доходи нямаме”, каза Костадин Пулев.  Съседите на Пулеви са вложили обезщетенията в крави. В част от кошарите обаче вместо овце, има гълъби.\r\nВ съседното село Воден стопани се тревожат, че техниката за доене на овце ще се амортизира.   „Това което беше, БАБХ го приемат за пропуснати ползи, а за нас за в бъдеще ще е загуба, защото аз следващите няколко години няма да имам продукция”, оплака се животновъдът Йордан Трифонов.    Кметът на Воден Елена Анева заяви, че правителството трябва да намери възможен начин карантината да бъде по-кратка.\r\nОт Агенцията по храните обясниха, че в средата на януари се очаква решение на ЕК в Брюксел дали карантината може да отпадне.", "date": "2019.01.09", "title": "Животновъди готвят протест заради продължаващата карантина над фермите "}
{"url": "https://www.actualno.com/ruse/afrikanska-chuma-po-divite-praseta-stigna-do-granicata-s-bylgarija-news_715279.html", "text": "  Открити са огнища на африканска чума по дивите прасета в Румъния на границата с България.     Това съобщи областният управител на Русе Галин Григоров, предаде БГНЕС.   По населените места в областта отново ще се призоват всички стопани, които все още държат домашни прасета, да ги заколят като превантивна мярка.\r\nУсложнената обстановка в непосредствена близост до границата, е накарала областният управител на Русе да поиска удължаване на лова за намаляване на популацията на диви прасета като ефективна мярка за справяне с разпространението на болестта.  Продължават и мерките на Дунав мост за недопускане на внос на продукти от свинско месо.", "date": "2019.01.09", "title": " Африканска чума по дивите прасета стигна до границата с България"}
{"url": "https://www.actualno.com/cars/spad-v-prodajbite-na-leki-koli-v-kitaj-za-pyrvi-pyt-ot-20-g-news_715315.html", "text": "  Годишните продажби на леки автомобили в Китай спаднаха миналата година за първи път от повече от 20 години, предаде БГНЕС.     Продажбите на леки автомобили спаднаха до 22,4 млн. бройки през 2018 г., което е спад с 5,8% в сравнение с предходната година, съобщиха от  Китайската асоциация за пътнически автомобили (CPCA).   През декември продажбите спаднаха с 19,2% в сравнение с предходната година.\r\nПадащият пазар е засегнал производствения сектор на Китай, който се сви през последния месец за първи път от повече от две години.  Търговската война между Пекин с Вашингтон се води в момент, когато Пекин се сблъсква със забавящата се национална икономика - очаква се растежът да се е понижил до около 6,5% през 2018 г., при 6,9% през 2017 година.\r\nМрачната картина на износа засили необходимостта Пекин да разчита на своите потребители, за да развива своята икономика.   Но кампанията на правителството миналата година прекъсна части от финансовата индустрия в сянка, като например кредитиране от равнопоставени партньори, което финансира покупките на автомобили за някои потребители.    Намаляването на продажбите на автомобили може да е феномен от миналата година, заяви генералният секретар на CPCA Цуей Дуншу.\r\nДлъжностни лица предприемат стъпки за възобновяване на потребителските разходи.\r\nЩе бъдат въведени политиките за повишаване потреблението на авто- и домакински уреди, съобщи агенция Синхуа тази седмица.   ", "date": "2019.01.09", "title": "Спад в продажбите на леки коли в Китай за първи път от 20 г. "}
{"url": "https://www.actualno.com/sofia/spasi-sofija-pita-fandykova-zashto-pri-milioni-zaguba-nishto-ne-se-promenja-v-stolichnija-inspektorat-news_715285.html", "text": "  \" През 2017 година приходите на Столичния инспектоарт са под 500 000 лв, а 335 инспектори са налагали средно по 1 глоба на всеки три дни! Напук на тези плачевни резултати, в бюджета за тази година се залагат допълнителни 1,5 млн. лв. и дружеството ще разполага с цели 9 млн. лева. Питаме г-жа Йорданка Фандъкова докога ще търпим резултатите на г-жа Веска Георгиева (бел. ред. - ръководителят на Инспектората) , на която 10 години не ѝ стигнаха да приведе Инспектората в ред и защо се дават допълнителни средства на дружество, което генерира огромни загуби, вместо да носи приходи? \" Това заяви гражданската организация \"Спаси София\" във .     Ето и на предвидените за 2017 година разходи в бюджета на Столичния инспекторат. А от \"Спаси София\" напомнят, че точно Инспекторатът има задача да налага глоби за нарушения т.е. това е едно от най-устойчивите приходни пера.", "date": "2019.01.09", "title": "\"Спаси София\" пита Фандъкова: Защо при милиони загуба нищо не се променя в Столичния инспекторат?"}
{"url": "https://www.actualno.com/varna/spirat-vodata-vyv-varnenski-kvartal-news_715225.html", "text": "  Жителите от кватал \"Аспарухово\" ще бъдат без вода днес. Това съобщиха от ВиК-Варна. Нарушено ще е водоподаването в района между улиците - \"Нарва\", \"Найчо Цанов\", \"Злетово\" и бул. \"Народни будители\" от 9 до 21 часа, тъй като там ще се извършват строително-монтажни дейности от фирма \"Автомагистрали\".     Без вода ще бъдат гражданите в района на фабрика Христо Ботев и кв.Погребите от 9.30 ч. до около 17 ч.\r\nПоради аварии няма да има вода и в района на Сухото пристанище от 9.30 ч. до около 14ч.", "date": "2019.01.09", "title": "Спират водата във варненски квартал"}
{"url": "https://www.actualno.com/burgas/arestuvanijat-na-pristanishte-burgas-korab-njama-humanitaren-a-finansov-problem-news_715215.html", "text": "  „Няма бедстващи моряци на Пристанище Бургас. Проблемът с кораба LADY BO е между корабособственика и екипажа и става дума за “. Тава каза за Христина Стойчева от Министерството на транспорта.     По темата, тя добави още: „Това е наше задължение, когато не са изплатени заплатите, съгласно морската трудова конвенция, да бъде задържан кораба. Но хората не бедстват. Наши служители от \"Пристанищен контрол\" посетиха плавателния съд, агентът редовно ходи също на кораба, за да се увери, че имат и храна и вода. Няма хуманитарен проблем там. Никога не сме допускали в наши териториални води да има такава ситуация с морски лица, независимо за какво става въпрос.  Според морските конвенции, моряците имат и застраховки, които ги осигуряват.“\r\nДумите й бяха потвърдени от Катя Николова, „връзки с обществеността“ на Пристанище Бургас. “Портът захранва за своя сметка кораба LADY BO с ток и вода. Това е една хуманитарна дейност, която извършваме, когато моряци имат проблеми на територията на пристанището“.  В същото време, екипажът изпрати имей до медиите, че на борда няма храна и вода и моряците живеят благодарение на свои колеги от другите кораби на кея. Те алармират още, че двама души се нуждаят от медицинска помощ. Според моряците на кораба в него е студен, живеят при ужасни условия и се чувстват изоставени. Корабът LADY BO плава под флага на Панама. Дължината му е 106 метра, широчината 16м метра при дедуейт 6338 тона. Според публични регистри е собственост на базираната в Турция компания AZ-UL GLOBAL PETROLEUM & CONST.    ", "date": "2019.01.09", "title": "Арестуваният на пристанище Бургас кораб няма хуманитарен, а финансов проблем"}
{"url": "https://www.actualno.com/kustendil/predstavjat-kniga-za-nevena-kokanova-v-kustendil-news_715211.html", "text": "  На 10 януари от 17.30 ч. във Възрожденско училище - Кюстендил, ще бъде представена новата книга на Георги Тошев - \"Години любов\". Книгата е посветена на 80 г. от рождението на Невена Коканова.     “Години любов“ e pазказ за един нeобикновeн живот и вълнуваща каpиepа. Heвeна Коканова пpодължава да e загадка и предизвиква вълнeниe и до днес. “Aктpиcа, която публиката помни, обичана жeна.“\r\nЛуксозното издание е с твъpда подвъpзия. Включва богат cнимков матepиал - над 250 cнимки от личния аpхив на дъщepята на актрисата -Teодоpа, някои от които ce публикуват за пъpви път. След представянето на книгата, ще бъде показан и новия документален филм 'Невена Коканова. Пътуване\". Организатор на събитието са Книгомания.бг и Регионална библиотека „Емануил Попдимитров” - Кюстендил.   ", "date": "2019.01.09", "title": "Представят книга за Невена Коканова в Кюстендил"}
{"url": "https://www.actualno.com/tennis/hipotetichno-novak-djokovich-moje-da-uchastva-na-turnira-v-sofija-news_715223.html", "text": "  Има надежда, макар и много минимална, че световният номер едно Новак Джокович ще участва на тазгодишното издание на Sofia Open. Това стана ясно от думите на спортния министър Красен Кралев пред bTV.     Хипотетичният вариант Джокович да играе на турнира е следният – ако отпадне по-рано от Australian Open, който стартира на 14 януари, сърбинът ще получи \"уайлд кард\" за участие в турнира и вече от него би зависило дали ще я приеме. Припомняме, че турнирният директор на състезанието е – Горан.   Вероятността Джокович да отпадне обаче не е особено голяма, защото точно в Мелбърн той се представя най-силно на турнирите от Големия шлем. Там той има 6 титли – рекорд за Откритата ера в мъжкия тенис, който дели с Роджър Федерер. Миналата година обаче сърбинът отпадна на четвъртфинал от Хьон Чун, а през 2017 година Ноле си тръгна още по-рано от турнира – във втори кръг, след 2:3 сета срещу Денис Истомин.\r\nИначе, според Кралев, Джокович със сигурност ще дойде в София, но е далеч по-вероятно това да стане като гост на турнира. Предвижда се в рамките на посещението му да има публични събития – тенис урок за деца и специална пресконференция.  ", "date": "2019.01.09", "title": "Хипотетично: Новак Джокович може да участва на турнира в София"}
{"url": "https://www.actualno.com/starazagora/rajonyt-na-radnevo-shte-e-bez-tok-zaradi-remont-v-nedelja-news_715199.html", "text": "  Неотложни ремонтни дейности по системен електропровод “Сила” (220 киловолта), който е собственост на Електроенергийния системен оператор, ще се наруши нормалното електрозахранване на . Това съобщават от Eлектроразпределение Юг на  EVN. Заради ремонта ще бъде изключена подстанция “Централна ремонтна база” на “Мини Марица-изток”, която подава електрозахранване за миньорския град.     В , ще има промяна на схемата на електрозахранване в периода между 8:00 и 18:00 часа. От електроразпределителното предприятие уверяват, че ще бъде създадена организация за регулирано електрозахранване, за да се намали времето на изключване за клиентите. При липса на електричество може да се звъни на , припомнят от Eлектроразпределение Юг.", "date": "2019.01.09", "title": "Районът на Раднево ще е без ток заради ремонт в неделя"}
{"url": "https://www.actualno.com/asia/po-obvinenie-v-shpionaj-11-godini-zad-reshetkite-za-bivsh-izraelski-ministyr-news_715234.html", "text": "  Бивш израелски министър, обвинен в шпионаж за Иран, сключи споразумение с прокурорите и ще лежи 11 години в затвор, заявиха от министерството на правосъдието, предаде AFP.     Като част от част от споразумението Гонен Сегев ще пледира виновен за шпионаж и предаване на информацията на враговете, разкриха от министерството. Изслушването му е насрочено за 11 февруари.\r\nПроцесът срещу Сегев, който бе министър на енергетиката и инфраструктурата от 1995 г. до 1996 г., започна през юли, но бе разглеждан при закрити врати и малко детайли от него бяха известни на обществото.   Той и преди е лежал в затвора заради различни престъпления.  През 2004 г. Сегев бе хванат, докато се опитва да внесе около 30 000 хапчета екстази от Холандия в Израел, използвайки дипломатически паспорт с фалшива дата на валидност.\r\nНа следващата година той отново сключи договор с прокурорите и пледира виновен, като част от сделката.\r\nОсвен това Сегев е признат за виновен и за измами с кредитни карти.    ", "date": "2019.01.09", "title": "По обвинение в шпионаж - 11 години зад решетките за бивш израелски министър"}
{"url": "https://www.actualno.com/cinema/bylgarskata-lenta-syn-za-shtastie-specheli-otlichieto-naj-dobyr-film-na-meseca-news_715284.html", "text": "  Дебютният късометражен български филм \"Сън за щастие\" на спечели отличието \"Най-добър филм на месеца\" за месец декември 2018 г. на фестивала \"The monthly  film festival\" (TMFF) във Великобритания.     \"Има някои срещи, които напълно променят нашата съдба - без значение колко нещастна е била. Късометражният филм „Сън за щастие“ говори за чудото на такива щастливи случайности, които ни позволяват да погледнем отвъд грозотата на ежедневната баналност, давайки ни възможност да станем герои на собствените си неповторими истории\", пише в , изготвена от престижния кинофорум на Острова.   \"За привидно изобретателната сложност на историята, за очарователната му меланхолична атмосфера, за красотата на героите, чиято сила надхвърля човешката мизерия, както и за почти заразната чувствителност на неговия кинематографски строеж, „Сън за щастие“ бе удостоен с наградата \"Филм на месеца\" в изданието на TMFF за декември 2018 г.\", посочват още кинокритиците на фестивала.\r\nДеян Донков и Стефка Янорова са звездите във филма на сценариста и режисьор Ирина Величкова, която също така е и юрист по професия. Кинотворбата  пък е дипломната ѝ работа от специализацията ѝ по режисура на игрален филм.     По-рано пред Радио София Ирина бе категорична, че \"Сън за щастие\", макар и дълъг само 29 минути, е направен с много любов и всички хора, които са свързани с него по един или друг начин, са съмишленици. Оператор на лентата е Иван Илчев, музиката е дело на Стефан Белев, а художник на продукцията е Юлиана Войкова-Найман. Във филма участват Стефка Янорова, Деян Донков, Пламен Димов, Василена Винченцо, Вяра Табакова, Катерина Тупарова, Павел Иванов.", "date": "2019.01.09", "title": "Българската лента \"Сън за щастие\" спечели отличието \"Най-добър филм на месеца\""}
{"url": "https://www.actualno.com/crime/11-godishno-dete-e-dalo-nad-50-000-leva-i-zlato-na-telefonen-izmamnik-news_715247.html", "text": "   Това съобщиха от ОДМВР- Стара Загора.     Сигналът е подаден на 8 януари от бащата на момичето. Той обяснил, че на дъщеря му се е обадил непознат мъж, който се представил за полицейски служител.   Казал ѝ е, че трябва да помогне за залавянето на измамници, и я е накарал да събере всички пари и ценности в дома им.\r\nСлед като било въведено в заблуждение, детето оставило сумата под лек автомобил, който бил паркиран в близост до жилищна сграда в Стара Загора.  Образувано е досъдебно производство.", "date": "2019.01.09", "title": "11-годишно дете е дало над 50 000 лева и злато на телефонен измамник"}
{"url": "https://www.actualno.com/showbusiness/bradli-kupyr-s-poredno-priznanie-za-rodi-se-zvezda-news_715236.html", "text": "  Гилдията на режисьорите в Америка обяви номинираните за годишната си награда, като сред тях са Брадли Купър с \"Роди се звезда\", мексиканският режисьор Алфонсо Куарон с \"Рома\" и Спайк Лий, който засне филма \"Черен в клана\", предава БГНЕС.     Сред номинираните попадат и американския режисьор Адам Маккей с филма \"Вице\" и Питър Фарели за филма \"Зелена книга\".   Купър също е номиниран за титлата дебютант-режисьор. В допълнение към него Бо Бьорнам ще се състезава с филма \"Осми клас\", Карлос Лопес Естрада (\"Blind Spot\"), Матю Хайнеман (\"Private War\") и Бутс Райли (\"Извинете за безспокойството\").\r\nПобедителите ще бъдат обявени на 2 февруари след гласуване на 17 000 членове на Гилдията.  ", "date": "2019.01.09", "title": "Брадли Купър с поредно признание за \"Роди се звезда\""}
{"url": "https://www.actualno.com/society/koj-kradec-koj-lyjec-kmetovete-na-karlovo-i-kalofer-se-sydjat-news_715245.html", "text": "  Кметовете на Карлово и Калофер си заведоха съдебни дела заради паметник на Ботев, предаде Нова телевизия.     До абсурдната ситуация се стигна, след като първо кметът на Карлово Емил Кабаиванов даде на съд за клевета своя колега от Калофер Румен Стоянов.   Причината са думи на Стоянов, че отпуснатите от държавата 300 хил. лева на община Карлово са били откраднати, без да е извършен ремонт на мемориалния комплекс.\r\nКомплексът в Калофер се нуждае от реновиране от близо две години, а туристите са на мнение, че районът дори е опасен.  След като правителството отпусна значителна сума за наложителния ремонт, по проект трябваше да бъдат ремонтирани стълбите към монумента и фонтаните на площада, както и да се постави ново осветление.\r\nРемонтните дейности приключили през есента на 2016 г., като според кмета на града били извършени некачествено.   След сигнал на Румен Стоянов и по заповед на премиера Борисов Агенцията за държавен финансов надзор е започнала проверка в Община Карлово за това как са изразходвани отпуснатите от държавата 300 хил. лева.    Според Стоянов средствата са изразходвани нецелесъобразно. Той хвърли подозренията си към община Карлово, под чиято шапка е Калофер.\r\nОт своя страна кметът на Карлово Емил Кабаиванов се почувствал засегнат от думите на Стоянов и завел дело за клевета срещу него.", "date": "2019.01.09", "title": "Кой крадец, кой лъжец - кметовете на Карлово и Калофер се съдят"}
{"url": "https://www.actualno.com/healthy/eksperti-preporychvat-da-se-vyvede-elektronna-recepta-do-kraja-na-godinata-news_715232.html", "text": "  Въвеждане на електронна рецепта до края на 2019 г. препоръчват от Експертен клуб за икономика и политика (ЕКИП), за да се оптимизират разходите за лекарства и да се подобри здравеопазването. Такива намерения бяха обявени от здравното министерство, а и самата самата национална здравно-информационна система по проект трябва да завърши в края на тази година, отбеляза Стоян Панчев. Дали ще ги имаме на практика остава да гадаем, при положение, че в последните 10 години, по данни на Сметната палата, са загубени проекти за въвеждане на такава система на стойност 20 млн. лв., добави той. Електронната рецепта ще дава възможност за навременен анализ на лекарствения пазар и проследяване на разходите в реално време, изтъкнаха още от ЕКИП.     Според техен експертен доклад \"Предложение за рационална лекарствена политика\", представен в БТА, препоръчително е повишаване на процента на реимбурсация на лекарствата за сърдечно-съдови заболявания и провеждане на широка кампания в полза на употребата на генерични медикаменти.   В доклада се изследват разходите на НЗОК за медикаменти за четири групи заболявания (сърдечно-съдови, онкологични, диабетни и ревматоидни) за периода 2014 - 2016 г., като се поставя акцент върху диспропорционалното им реимбурсиране.\r\nПрез 2016 г. над 2.5 млн. здравноосигурени лица са били лекувани с оригинални лекарства, за които НЗОК е платила над 535 млн. лв. или208 лв. на човек. В същото време близо 3.9 млн. здравноосигурени лица са били лекувани с генерични медикаменти за които НЗОК е платила близо 97 млн. лв. или 25 лв. на човек, изтъкна Аркади Шарков, автор на доклада. Лечението с оригинални лекарства обхваща 1.5 пъти по-малко пациенти, но струва 5.5 пъти повече, изтъкна той.  При злокачествените заболявания в следствие на генерично навлизане и употреба има понижение на разходите за лечение на едно лице от 664.61 лв. през 2014 г. до 541.28 лв. през 2016 г. или спад от 18.6%, отбеляза още експертът. Там, където лечението е изцяло с генерични лекарствени продукти разходите за здравноосигурено лице намаляват с близо 55%, същевременно разходите за лечение с оригинални продукти се увеличават с 6%.\r\nЕкспертите от ЕКИП са категорични, че провеждането на прогенерична политика би довело до спестяване на около 5 млн. лв. , според изчисленията им за 2016 г. за 11 лекарствени групи.   Една от водещите причини за смъртност в страната са сърдечно-съдовите заболявания и следва да се обърне особено внимание на достъпа до лекарства за тях, подчерта още Шарков. Той посочи, че предотвратимата смъртност в България през 2014 г. е на ниво от 289 на 100 000 души население, а средното ниво за ЕС е от 126 на 100 000 души население.    Средните нива на реимбурсиране на лекарствените продукти за сърдечно-съдови и мозъчно-съдови заболявания у нас е на ниво от около 33%, докато останалата част се доплаща от пациентите. Допълнително утежняващо обстоятелство е, че реалното реимбурсиране е още по-ниско, което увеличава финансовата тежест за пациентите, изтъкна още авторът на доклада. Между 20 и 30% е финансирането от касата и около 70% се доплаща от пациента, а преобладават пациенти над 60 годишна възраст с ограничени финансови възможности.", "date": "2019.01.09", "title": "Експерти препоръчват да се въведе електронна рецепта до края на годината"}
{"url": "https://www.actualno.com/blagoevgrad/deca-i-mladeji-shte-razdavat-topyl-chaj-v-blagoevgrad-news_715177.html", "text": "  Деца и младежи ще раздават топъл чай в Благоевград, съобщи кореспондентът на .     От община Благоевград обявиха, че детският парламент в града организира благотворителната инициатива тази неделя (13 януари). Събитието ще се проведе пред вратите на Мол \"Ларго\", където децата и младежите ще раздават безплатно топъл чай на жителите и гостите на града. Благотворителна инициатива е под мотото \"Детски парламент топли града!\", като инициаторите на идеята имат за цел да направят неделната разходка на хората по-приятна.   Студеното време изненада Благоевград, заледи улиците и дори премахна синята зона в центъра. Добрата организация на общинската фирма за почистване все пак направи така, че да няма пътни инциденти и всички улици и квартали да бъдат почистени.", "date": "2019.01.09", "title": "Деца и младежи ще раздават топъл чай в Благоевград"}
{"url": "https://www.actualno.com/vraza/kmetyt-na-mezdra-tyrsi-pomosht-ot-ministerstvoto-na-finansite-za-stabilizirane-na-obshtinskija-budjet-news_715244.html", "text": "  Кметът на Мездра Генади Събков бе на работно посещение в Министерство на финансите, за да потърси начин за стабилизиране на общинския бюджет.     В последните дни на миналата година да подкрепят на последното заседание на Общински съвет предложението за получаване на дългосрочен кредит за погасяване на стари задължения към МФ в размер на .\r\nВ съобщението на пресцентъра на обшината се казва, че „Абсурдното отношение и гласуване на част от общинските съветници лиши общината от оборотни средства и инвестиционна програма и ще доведе до лавинообразно нарастване на нерегламентирани задължения. Ще се повиши извънредно високо рискът от неизпълнение на проекти, по които общината е бенефициент, а общата задлъжнялост ще свали доверието към общината на всички контрагенти “.\r\nПри така създадената финансова ситуация единственото ефективно решение е да се .  Кметът Генади Събков, в специално писмо до финансовия министър, представя финансовото състояние в Общината и търси съдействие  за бъдещо подпомагане.", "date": "2019.01.09", "title": "Кметът на Мездра търси помощ от Министерството на финансите за стабилизиране на общинския бюджет"}
{"url": "https://www.actualno.com/bgfootball/za-mondial-2030-ni-trjabvat-4-stadiona-v-belgrad-bobi-mihajlov-imal-shvashtane-v-kraka-news_715175.html", "text": "   Това заяви в ефира на bTV спортният министър Красен Кралев по повод възможността България, Сърбия, Гърция и Румъния да на престижния форум.     Оттук-нататък предстои много работа, защото това е един огромен ангажимент. Трябва да се свърши много голям обем от работа. . , поясни Кралев. По думите му в момента се извършват проучвателните дейности къде да бъде новият национален стадион, как трябва да се реконструира стадион \"Васил Левски\". . Има ясно изразена воля на правителството, за да изпълним този ангажимент, заяви спортният министър.\r\nРазполагаме със средствата, аз не виждам някакъв особен проблем. Най-вероятно в Пловдив и Варна ще се строят другите стадиони, освен София. В тези градове има стадиони, които могат да се реконструират. При всички случаи от тази кампания България ще излезе с една добра инфраструктура, убеден е министърът.      Борислав Михайлов е имал болки в крака и схващания. Така Кралев коментира състоянието на по време на пресконференцията след четиристранната среща между България, Сърбия, Гърция и Румъния в Белград. . Предположенията в социалните мрежи обаче бяха, че Михайлов е страдал от \"ишиасната болест\" на Жан-Клод Юнкер т.е. бил е \"почерпен\". По думите на Кралев Борислав Михалов се справя добре като президент на Българския футболен съюз.\r\n2018 бе най-силната година от много време насам, обобщи изминалите 12 месеца Кралев. Той посочи, че е оптимист за 2019 година.    ", "date": "2019.01.09", "title": "За Мондиал 2030 ни трябват 4 стадиона, в Белград Боби Михайлов имал \"схващане в крака\""}
{"url": "https://www.actualno.com/society/bylgarija-e-sred-stranite-v-evropa-sys-seriozen-temp-na-namaljavane-na-policaite-news_715179.html", "text": "  България е сред страните в Европа с най-сериозен темп на намаляване броя на полицаите, показват данните на европейската статистика.     През 2017-та на 100 000 души у нас се падат по 335 служители в униформа, или по 1 полицай средно на 300 българи. Средният показател е - 1 полицай на 314 души в Евросъюза, отбелязва bTV.   Според данните през последните десет години броят на полицейските служители у нас е намалявал - през 2010 година те са били 390 на 100 000 души.\r\nНай-много са полицаите в Кипър - 573 на 100 хиляди души, а най-малко в Унгария - едва 90 на 100 хиляди.  ", "date": "2019.01.09", "title": "България е сред страните в Европа със сериозен темп на намаляване на полицаите"}
{"url": "https://www.actualno.com/politics/pravitelstvoto-iska-ot-parlamenta-da-se-vodjat-pregovori-samo-za-f-16-news_715231.html", "text": "   . Това изрично подчерта военният министър Красимир Каракачанов на брифинг след днешното заседание на Министерския съвет по горещия въпрос за нов изтребител за българските военно-въздушни сили (ВВС).     Става въпрос за преговори за закупуване на 8 изтребителя, като за целта са предвидени максимум 1,8 млрд. лева. Засега не е ясно какво точно е предложението на Lockheed Martin, като обяснението е, че по американските закони информация може да се разкрива чак след приключили преговори. За сравнение, информацията от страна на SAAB беше малко по-подробна - 10 самолета, вместо 8, в рамките на 1,8 млрд. лева плюс изграждането на два нови хангара във въздушната база в Пловдив. Не е ясно обаче дали шведската оферта включва всички лицензи и пълно въоръжение, като военният министър изрично посочи, че шведите не са казали колко ще струва на България да си купи необходимо допълнително въоръжение за \"Грипен\" от трети страни.   От думите на Каракачанов се изясни, че и американците не са дали отговори на всички въпроси на България по офертата - затова и . Стана ясно, че искането е правителството да може да се отклони от всеки един параметър на Актуализиран проект за инвестиционен разход \"Придобиване на нов тип боен самолет\".\r\nНа изричен въпрос . \"Не ни е даден таван за цена, до който можем да преговаряме\", каза още министърът . Виждате изявлението на Белия дом, че цената ще бъде съобразена с финансовите рамки, които предлага българското правителство. , призна Каракачанов. Той отрече, че е имало натиск да се почнат преговори за F-16 и заговори как \"измислените евроатлантици, завършили съветски академии\" първо го определяли за русофил, а сега за човека на американците в българското правителство.  Появи се и друга интересна хипотеза - , защото няма да има мандат за преговори с другите кандидати - SAAB и Италия за втората ръка Eurofighter. Каракачанов се оправда, че с тях нямало оферта за пълен пакет, включително пълно въоръжение, за разлика от сделката за F-16. С другите две държави пак щяло да трябват договори - за въоръжение, със САЩ, по думите на лидера на ВМРО. Припомняме, че съгласно проекта самолетите трябва да имат многоцелеви способности за различни роли, адекватен радар с режими на работа по въздушни и земни цели, съвременен изчислителен комплекс, интегрирана система за самозащита, система за обмен на тактическа информация, нашлемна система за целеуказване, интеграция на контейнери за наблюдение и целеуказване, интегрирано съвременно високоточно въоръжение, система за планиране и анализ на мисията и симулатори за подготовка на състава.\r\nВоенният министър каза и друго - че никой не може да гарантира, че в  бъдеще няма да се наложи да водим военни действия в рамките на мисия със  самолети и затова той искал да осигури най-доброто. Един от основните  аргументи срещу \"Грипен\" е, че те не могат да летят на по-дълги  разстояния без презареждане, за разлика от F-16.        Многозначителни бяха и думите на командира на ВВС ген. Цанко Стойков. Той не отрече, че модернизацията на техниката на военно-въздушните сили е крайно наложителна, но подчерта, че , за да състави оценката си. Въпреки това, побърза да каже Стойков, анализът бил точен.", "date": "2019.01.09", "title": "Правителството иска от парламента да се водят преговори само за F-16"}
{"url": "https://www.actualno.com/balkani/zaev-otstypi-pred-chast-ot-iskanijata-na-albancite-news_715251.html", "text": "  Македонският премиер Зоран Заев е приел да направи промени в Преамбюла на конституцията и на конституционния закон, съобщава македонският телевизионен \"Канал 5\".     От преамбюла на Конституцията \"гражданите, живеещи в нейните граници\" ще бъдат заличени и ще се чете: \"гражданите на Република Македония, македонския народ и част от албанския народ, турския народ, сръбския народ ... и други.   Според премиера Заев това ще премахне впечатлението, че останалите етнически общности пребивават само временно в страната.\r\nРешението е взето по предложение на лидера на Алианса за албанците Зиядин Села, който се срещна със Заев.  Освен това в конституционния закон беше постигнато споразумение като пета съседка на Македония, да бъде упомената Република Косово.\r\nЗаев и Села подчертават, че в изменение 36 относно диаспората ще се подчертае, че \"републиката се грижи за диаспората на македонския народ и други общности, живеещи в Македония\".   Изискванията на БЕСА и Алианса на албанците да бъде признат албанският език да бъде втори официален език в Македония ще изчака.    Заев аргументира решението, че сега е правно невъзможно да се обсъждат такива предложения.\r\nПремиерът е убеден, че ще успее да съгласува позициите и с крилото на БЕСА, водено от Билал Касами, и че техните депутати ще подкрепят последната фаза от приемането на конституционни промени.", "date": "2019.01.09", "title": "Заев отстъпи пред част от исканията на албанците"}
{"url": "https://www.actualno.com/blagoevgrad/sedemte-kvartala-v-razlog-se-sybraha-na-sreshta-za-karnavala-news_715174.html", "text": "  Седемте квартала в Разлог се събраха на среща за карнавала \"Старчевата\", съобщава кореспондентът на .     На 12 януари в Разлог започва една от най-големите атракции за Югозапада - карнавалът \"Старчевата\". Традиционното събитие, организирано в Разлог, се е превърнало в традиция за целия район - с представянето на различните кукерски и друг вид народни костюми и традиции. В тази връзка представителите от седемте квартала в града се срещнаха за последни детайли.   Срещата е основно насочена към организационни въпроси, свързани със самите костюми. Автентичният вид на карнавала е запазена марка на събитието - именно заради това е взето решение чаушите да бъдат с разложка чучулка и звънци, черни обувки или гуменици. Традиционните разложки носии са задължителни – якорудски ален фустан, кошорест фустан, бяла и червена фустанела, аба и други. При носиите има изискване и за бели чорапи с черни обувки или гуменици. Бежанските носии ще бъдат допускани само ако са в прилежен вид. Всички жени трябва да приберат косите си със забрадка.\r\nОчаква се в съботния ден събитието да предизвика голям интерес, като има поканени гости от цялата страна.  ", "date": "2019.01.09", "title": "Седемте квартала в Разлог се събраха на среща за карнавала"}
{"url": "https://www.actualno.com/society/operirat-prebitija-komandos-ot-vojvodinovo-news_715190.html", "text": "  Пребитият командос във Войводиново днес ще бъде опериран в пловдивска болница, близките му се надяват скоро да се възстанови напълно.     „Съпругът ми е удрян брутално само в главата с цел да не стане повече”, каза пред Нова телевизия съпругата на брутално пребития във Войводиново командос от специалните сили 33-годишния Валентин Димов.   Жената на пострадалия обясни, че свадата между Валентин и двама мъже от ромската махала възникнала на път в селото. Военният се прибирал към дома си на Йордановден, след като скачал за кръста в един от близките водоеми.\r\n„По някакъв начин са го предизвикали, бил е напсуван, слязъл е от колата и оттам нататък нещата са излезли извън контрол. Той е изключително скромен и е притеснен от целия шум, който се вдигна”, каза още Атанаска. И допълни, че семейството й не познава лично нападателите и не е влизало в никакви конфликти с когото и да било от селото.  Бащата на Валентин пък каза, че според разкази на свидетели, биейки Валентин, двамата нападатели казвали: „Няма да го оставим, ще го довършим”.\r\nПо случая вече са задържани двама мъже. Те са в ареста за 72 часа по обвинение за нанасяне на средна телесна повреда по хулигански подбуди.   ", "date": "2019.01.09", "title": "Оперират пребития командос от Войводиново "}
{"url": "https://www.actualno.com/viewpoint/i-s-toka-stana-pylen-komunizym-news_715139.html", "text": "  Успяхме, ей! Доказахме, че всичко можем да съсипем - само ни го дайте. Дори най-простият принцип на пазарната икономика - този на търсенето и предлагането, не ни лови. Това е еднозначното и категоричното заключение след вчерашното заседание на т.нар. Тристранка - заради скъпия ток на борсата.     Повтарям за неразбралите - заради на свободния пазар. Свободният! Пазар!\r\nНямам представа доколко наясно са тези, които четат настоящия текст, що е то борса. Според всички учебници по икономика, това е място, където някой предлага нещо, търсено от някой друг, който го купува. Колкото повече предлагане и по-малко търсене, толкова по-ниска цена - защото никой търговец не иска да му \"залежава\" стока, понеже не се търси и гледа да изкара поне нещо, а не да остане с нищо. Колкото по-малко предлагане и повече търсене, по-висока цена - защото всеки търговец ще се опита да спечели повече и като има много кандидати, те ще се надпреварват, за да вземат търсенето - а надпреварата печели този, който даде най-много (пари). Елементарно и учещо се в първия досег с материята \"икономика\".\r\nТа сега въпросът към ревящите работодатели и хленчещите синдикати, но най-вече \"работодатели\" като Васил Велев, е следният - на борсата ни какво има - повече предлагане или повече търсене?  Разбира се, това не е единственият въпрос. Другият въпрос, който беше зададен на Велев от Поли Златарева в публицистичното предаване на БНТ \"Още от деня\", е какво предизвиква пиковете на цената. И Велев почна да мънка - ами имало нерационално поведение на купувачите, имало теч на информация, ала-бала. Имаше дори дежурното обвинение към ЕРП-тата - как щели да си избият цената от битовото потребление при следващия регулаторен период, когато щели да поискат по-високи цени от КЕВР за регулирания пазар и КЕВР да им ги даде.\r\nВелев, обаче, удобно НЕ КАЗА какви договори за купуване на ток сключват тези работодатели, които сега мрънкат. Дали са еднодневни? Дали са по-дълги? Колко по-дълги? Защото, когато сключваш дългосрочен договор, тогава цената не ти се променя всеки ден. Когато обаче тарикатееш и си мислиш, че може всеки ден да купуваш евтино, тогава ще има и добри, и лоши дни - с по-ниски и с по-високи цени. Това го знае всеки, имал си дори малко вземане-даване с борси.   Хайде сега да бъдат така добри работодателите, които недоволстват от свободния пазар, да обяснят те какви договори сключват. А не да има подмятания как някои търговци много печелели, затова не било честно. Все едно Велев няма да печели, ако може - ще се откаже за полза роду!    Още нещо - оплакването от цената. Нека г-н Велев каже знае ли как се формира тази цена. Например влиза ли в нея цената на квотите за вредни емисии? Защо тя се качва - дали защото имаме повече замърсяващо производство за сметка на ВЕИ, понеже ВЕИ са много лоши и чрез тях ни ограбиха енергетиката? А кой насаждаше години наред лоша репутация на ВЕИ като начин да се сдобиваме с енергия, защото едни престъпници се възползваха и от това и направиха пари? И работодателите дали направиха нещо в тази насока?\r\nЦялата история прилича на ситуация, в която хлапета играят \"Не се сърди човече\". На някое от хлапетата обаче не му тръгва и веднага бута фигурките - защото не е честно да не му върви и да не печели! Затова сега има рев към държавата - да помага, да се намесва, все едно сме в уж отминалите времена на регулиращия всичко комунизъм. Като да идеш да ревеш на рамото на мама, че ни си бил на \"Не се сърди човече\". И точно заради такива истории т.нар. \"работодатели\" обират само присмех. Защото номерцата им може да вървят на седянката, но накрая винаги лъсва истината - а тя боли!  Ивайло Ачев ", "date": "2019.01.09", "title": "И с тока стана пълен комунизъм"}
{"url": "https://www.actualno.com/politics/avramova-borisov-ostro-razkritikuva-problemite-s-elektronnata-sistema-za-taksuvane-news_715249.html", "text": "  Работим да окомплектоваме управителния съвет на АПИ така, че да няма сътресения за работата на Агенцията. Това каза на брифинг в Министерски съвет министърът на регионалното развитие и благоустройството Петя Аврамова, предаде агенция „Фокус“.     Припомняме, че по-рано днес след среща при премиера Бойко Борисов шефът на Пътната агенция подаде оставка.   „Тази сутрин на редовна оперативка при премиера Бойко Борисов във връзка с въвеждането на електронната система за таксуване по републиканската пътна мрежа бяха обсъдени проблемите през първите дни на 2019 година“, обясни тя. „Премиерът остро разкритикува това и поиска поемане на отговорност. В тази връзка реакцията на инж. Глосов беше да депозира заявление за освобождаване от поста“, заяви още министър Аврамова.", "date": "2019.01.09", "title": "Аврамова: Борисов остро разкритикува проблемите с електронната система за таксуване"}
{"url": "https://www.actualno.com/business/rabotodatel-hem-se-syrdi-na-skyp-tok-zaradi-dyrjavni-predprijatija-hem-iska-dyrjavata-da-pomaga-news_715182.html", "text": "   . Това възмутено заяви председателят на АИКБ Васил Велев, който беше един от участниците във вчерашната среща на Националния тристранен съвет относно на свободния пазар. Неговата теза, повтаряна от вчера (8 януари) е, че има твърде висока печалба за търговците на ток на свободния пазар, тъй като те не търсели най-евтиния ток, а прехвърляли тежестта на индустриалния потребител.     Несъгласие с тезата на Велев обаче изрази председателят на КНСБ Пламен Димитров. Според него нещата не са толкова прости. са квотите за вредни емисии, за последната година те скочиха петорно, посочи Димитров, за когото това е основен проблем в ТЕЦ \"Марица Изток 2\" и оскъпява както производството, така и създава проблем със заплатите на работещите. Трябва да кажем на ЕС, че сме въглеродно неутрални, защото горите ни компенсират с повече пречистване и всъщност дори сме били на плюс, докато в Германия има повече \"цапане\", изложи тезата си Димитров пред Нова телевизия. Ако някой не плаща такива скъпи емисии, няма да пусне и такава цена на борсата, подчерта председателят на КНСБ, който е категоричен, че държавата не е достатъчно активна в борбата за \"въглеродна неутралност\".   Димитров определи като проблем и т.нар. (бел. ред. - това са добавките за зелена и кафява енергия заради задължителното изкупуване на ток на преференциална цена от американските централи, от одобрени от КЕВР като \"преференциални\" ВЕИ и когенерациите ). Тази добавка може да бъде намалена – КЕВР казва, че ще види може ли да има намаление за следващия регулаторен период т.е. от 1 юли, ние искаме това да стане сега, каза Пламен Димитров.\r\nЗа да се реши проблемът, той трябва да бъде видян, категоричен беше и Васил Велев. Той показа справка за борсовите цени на тока в Европа и в Германия било 40 евро за мегаватчас – но не стана ясно за какъв период, а отделно Велев не коментира и, че германската икономика отдавна се ориентира ударно към зелена енергия, докато в България ВЕИ вечно са сочени като \"виновници\" за \"злините\" в енергийния ни сектор. За сметка на това Велев се оплака, че токът за бизнеса бил много по-скъп, отколкото битовият.  Ако така продължават нещата, индустрията ще умре. Ако така продължават нещата, ще има увеличение на цената на тока от юли, предупреди Димитров.", "date": "2019.01.09", "title": "Работодател хем се сърди на скъп ток заради държавни предприятия, хем иска държавата да помага"}
{"url": "https://www.actualno.com/blagoevgrad/kukerite-ot-simitli-dariha-parite-si-ot-surva-za-bolno-momichence-news_715180.html", "text": "  Кукери от Симитли дариха парите си от фестивала \"Сурва\" за болно момиченце, съобщава кореспондентът на .     С изключителен благороден жест се отличиха кукерите от махала \"Косячка\" в квартал \"Ораново\" в Симитли. Те дариха сумата от 450 лв., събрана от \"Сурва\", за лечението на 4-годишната Лия. Част от кукерите лично посетили семейството, за да отнесат дарове и подаръци. Дни по-рано кукери от централната част на града също дарили своите награди от \"Сурва\". \r\nОбщина Симитли от месеци събира пари за детето. Около Коледа беше организиран благотворителен базар, изложба и други инициативи в помощ на момиченцето. То е с диагноза детска-церебрална парализа и семейството му трябва да събере сумата от 25 000 лв. за лечение в Китай. Четиримесечният курс дава добри надежди за прохождането на малкото момиченце.   За да дарите за Лия, може да преведете пари на сметката, открита за събиране на средствата за лечението ѝ.   Банкова сметка в Първа Инвестиционна Банка:  IBAN: BG98FINV91502016465887  BIC: FINVBGSF В полза на Лияна Спасова Ангелова     ", "date": "2019.01.09", "title": "Кукерите от Симитли дариха парите си от \"Сурва\" за болно момиченце"}
{"url": "https://www.actualno.com/asia/sdelkata-mejdu-moskva-i-ankara-za-idlib-visi-na-kosym-zaradi-nastyplenie-na-djihadisti-news_715141.html", "text": "  Настъпление на групировката „Хаят Тахрир аш Шам“ (ХТШ) във вторник срещу подкрепяните от Турция сирийски бунтовници в провинция Идлиб се приближава все по-близо до фронтовата линия с правителствените сили, пише електронното издание Daily Star Lebanon, цитирано от агенция \"Фокус\".     Настъплението поставя под въпрос съдбата на постигнатото през септември споразумение за установяване на демилитаризирана зона в северозападната сирийска провинция , което предотврати офанзивата на сирийската армия в Идлиб, посочва изданието.   Става ясно, че ХТШ, сирийският клон на „Ал Кайда“, разширява властта си над бунтовническия анклав, който включва провинция Идлиб и съседни части от провинции Алепо, Хама и Латакия. Основните бунтовнически сили, подкрепяни от турците, се разполагат по фронтове близо до бойците, за да отблъснат всяко ново настъпление към тях.\r\nГоворителят на Националната армия майор Юсеф Хамуд заяви, че терористите от ХТШ са завзели четири села в равнината Ал Габ от вражески бунтовнически групировки във вторник. „Призоваваме ( бунтовническите фракции - бел. ред. ) в Идлиб да започнат операция, с която да се опитаме да отворим нов фронт и да ги освободим от част от натиска върху тях“, заяви още той. По неговите думи бойците от ХТШ, които са започнали офанзивата си миналата седмица, се готвят да се отправят към ключовите населени места Ариха и Маарат ал Нуман в Идлиб.  Базираната в Лондон Сирийска обсерватория за човешките права съобщи, че в равнината ал Габ се води ожесточено сражение. Оттам твърдят, че ако ХТШ везмат Ариха, Маарат ал Нуман и още няколко села между тях, те ще имат фактически контрол върху провинцията. , установена по фронтовите линии с руско-турската сделка. Жител на Сал ал Габ заяви, че подкрепяните от Турция фракции „нямат друг избор освен да се бият до смърт“.   „Фракциите са затворени в много малък район“. Постиженията на ХТШ са принудили цивилни граждани да бягат към правителствените територии, коментират още запознати на място.    ", "date": "2019.01.09", "title": "Сделката между Москва и Анкара за Идлиб виси на косъм заради настъпление на джихадисти"}
{"url": "https://www.actualno.com/politics/kabinetyt-priema-nacionalna-programa-za-prevencija-i-zashtita-ot-domashno-nasilie-news_715136.html", "text": "  Министрите ще обсъдят и приемат Национална програма за превенция и защита от домашно насилие за 2019 г., предаде БГНЕС.     На редовното си заседание кабинетът ще определи и Национална програма за подобряване на ваксинопрофилактиката на сезонния грип 2019-2022 г.   Ще бъде обсъдена и възможността да бъде дадено съгласие за продажба на недвижим имот, собственост на „Пристанище Бургас“ ЕАД - Бургас.\r\nДневният ред предвижда министърът на образованието да внесе проект на постановление за приемане на правилник за устройството и дейността на Националния институт по метеорология и хидрология.  ", "date": "2019.01.09", "title": "Кабинетът приема национална програма за превенция и защита от домашно насилие"}
{"url": "https://www.actualno.com/travel/vietnam-bezkrajna-palitra-ot-nravi-i-kulturni-obichai-news_425073.html", "text": "  Тази колоритна страна се обитава от 54 различни етнически групи, като 90% от населението са от групата Кинх, а другите 10% формират останалите. В антропологичен план виетнамците произлизат от монголците, които се смятат за една от водещите раси в световен план, която се среща предимно в северната и източна част на Азия. В исторически аспект всички тези различни етноси са уникални. Те винаги са се обединявали в борбата си срещу завоевателите, бранили са територията си и са отстоявали правото си да живеят, да бъдат свободни и сами да определят кои са. Всяка една от тези етнически групи през годините е оформяла свой език и индивидуалност, което допринася за уникалната комбинация от различни култури тук.      В зависимост от обичаите на различните етнически групи, сватбените церемонии се отличават със своя индивидуалност на провеждане, но все пак има две процедури, които са приети сред всички. Годежът (Le an hoi) се характеризира с това, че понякога, преди сватбата, младоженецът и семейството му посещават булката и нейното семейство, носейки им кръгли лакирани кутии. Те се приемат за подарък по повод годежа и са аранжирани с палмови плодове, листа от пипер, чай, торта, плодове, вина и други дарове, които са покрити с червен плат и се носят от неомъжени или неженени момчета и момичета. На сватбената церемония (Le cuoi) гостите се канят на партито и празненствата по повод щастието на двойката. Преди да стигнат до олтара младоженците се молят на предците си за разрешение да се омъжат, след което изразяват благодарности към родителите си, за да ги благословят и защитават.     На датата 19-ти май 1890г. е родена една от важните фигури в историята на Виетнам – Хо Ши Мин. Той е бил министър-председател и президент на Демократична народна република Виетнам. След като напуска родното си място работи като готвач по кораби, живее известно време в Америка, след което се премества във Франция. Там той следва политика и бива увлечен по социалистическите идеи от свои приятели, като по-късно се присъединява към група от виетнамски националисти в Париж. През 1941г. Хо се връща във Виетнам, където става лидер на движение за независимост. В следващите години той взема пряко участие във всички събития и бъдещи военни действия, които целят завоюването на Виетнам. На 1-ви май 1975г., шест години след неговата смърт, столицата на Южен Виетнам, Сайгон, е преименувана официално на Хо Ши Мин Сити.     ", "date": "2019.01.09", "title": "Виетнам - безкрайна палитра от нрави и културни обичаи"}
{"url": "https://www.actualno.com/actualno/dvama-hlapaci-prebivat-komandos-vic-e-nali-news_715133.html", "text": "  Българският ефрейтор Валентин Димов, разузнавач-парашутист с 12-годишен стаж, участвал в мисии зад граници и описван като част от \"специалните части\" позволи да бъде пребит тежко пребит от двама младежи, които го \"изненадали\", нападнали го в гръб и му заметнали якето върху главата, с което го обезвредили, за да си го бият на спокойствие. Това потвърди ген. Явор Матеев, командир на 68-ма бригада \" \" след посещението на военния министър Красимир Каракачанов в .     Честно казано, като разбрах за пръв път тази новина, веднага се зачудих как активен военен, преминал обучение в специалните ни части, е допуснал да бъде пребит от двама хлапаци. А след това ме хвана срам като чух военните да обясняват как е бил изненадан, затова така станало и отнесъл големия бой.\r\nНека се разберем - този човек е обучаван да се справя в ситуации с насилие. Това му е професия - не става въпрос за баба ми. По всички досега излезли данни, той е спрял с автомобила си и е влязъл в контакт с двамата кандидат-побойници т.е. не става въпрос например за някоя тъмна уличка, през която да си върви и някой да му скочи в гръб изневиделица. Става въпрос за ситуация очи в очи! И много сериозно подозрение, че военният лекомислено е обърнал гръб на хора, които явно са показали, че може да са опасност. На такова нещо директно се пише \"слаб 2\"!   Появи се и информация, че цялата случка е записана на охранителна камера, а свидетели със сигурност има. И много ясно може да се разкаже и покаже какво точно е станало.  Та ако е станало точно това - ако обученият разузнавач-парашутист всъщност е действал като баба ми в явно потенциална ситуация с насилие, тогава мен лично ме хваща срам. Защото много прилича на онзи случай от 2013 година в , когато френски парашутисти се сблъскаха с български фермери и отнесоха накрая боя. Тогава падна голям смях - какви са тия френски спецчасти, които се оставят трима селяни да им спукат гьона. Сега обаче ни дума, щом е за представител на родния военен елит - срещу две момченца, за които никой досега не е обелил и дума да имат каквато и да е специализирана бойна подготовка. Единственото оправдание за липсата на реакция от страна на Димов може да  е, че той като командос подлежи на по-различно третиране от закона и  дори при самозащита носи по-голяма отговорност от обикновен човек, тъй  като е обучен във военно дело и би могъл да е смъртоносен в ръкопашен  бой. А може би побойниците трябва да ги пробват в спецчастите - дали са добра заявка, като са се справили толкова лесно с обучен разузнавач-парашутист ...  Ивайло Ачев      ", "date": "2019.01.09", "title": "Двама хлапаци пребиват командос - виц е, нали?"}
{"url": "https://www.actualno.com/health/gripyt-nastypva-vijte-lekarskite-syveti-kak-da-go-izbegnem-news_715171.html", "text": "  Не вземайте антибиотик, за да лекувате грип. Отваряйте прозорците и проветрявайте. Пийте повече течности и почиствайте с влажна кърпа повърхности, които се пипат често, особено от повече хора. Не се увивайте и не се мъчете да се изпотите - при грипа трябва да има хидратация. Яжте плодове и зеленчуци, яжте и повече супи - помагат на организма да бъде \"във форма\" що се отнася до хидратация. Мийте по-често ръцете, защото от водата на никой нищо не му е станало. Ако не можете да си измиете ръцете, използвайте дезинфектанти. Тези съвети за борба с грипа даде общопрактикуващият д-р Гергана Николова пред БНТ.     Д-р Николова беше категорична, че сега в България може да се каже, че върлува \"свински грип\". Той протича малко по-тежко и не бива да се подценява, защото може да доведе до усложнения - например пневмония. Вирусът е по-опасен за хора с наднормено тегло, за малки деца и по-възрастни хора, стана ясно от думите ѝ.   Пикът на грипа се очаква към средата и края на януари. А д-р Николова, както и д-р Низамова, с която разговаря , бяха категорични, че студеното време всъщност убива вирусите. Д-р Николова подчерта, че специално проветряването трябва да се прави дори при минусови температури.", "date": "2019.01.09", "title": "Грипът настъпва - вижте лекарските съвети как да го избегнем"}
{"url": "https://www.actualno.com/sofia/remontite-v-sofija-sprjaha-zaradi-golemija-stud-news_715160.html", "text": "  Всички улични ремонти в София са спрени заради минусовите температури, съобщи зам.-кметът по финанси, здравеопазване и транспорт Дончо Барбалов, предаде в. \" \".     В числото на спрените ремонти влизат тези около ул. \"Граф Игнатиев\" и в градините \"Кристал\" и \"Св. Климент Охридски\". Спира се работата и по трамвайното трасе по ул. \"Каменоделска\", както и изграждането на нова тролейбусна линия от \"Лозенец\" по част от бившия маршрут на трамвай №6.   \"Работата ще продължи, когато се затопли\", обясни Барбалов.\r\nЗам.-столичният кмет направи инспекция на реновирането на отделението по вътрешна хирургия в Първа МБАЛ - единствената общинска. Ремонтът е на стойност 255 000 лв.  \"Ще се доставят нови легла, ендоскопска апаратура и монитори, чрез които през интернет пациентите ще могат да викат дежурните лекари и сестри. До месец ще имаме модерна хирургия и образцова клиника по европейски стандарт\", каза шефът на болницата проф. Цветомир Димитров.", "date": "2019.01.09", "title": "Ремонтите в София спряха заради големия студ"}
{"url": "https://www.actualno.com/politics/njama-otgovor-zashto-prebitijat-ot-romi-komandos-ne-se-e-zashtitil-bat-sali-napadna-karakachanov-news_715172.html", "text": "   Така бащата на пребития 33-годишен командос Валентин Димов коментира защо обученият му син не се е защитил от нападението на двамата ромски младежи, което го вкара в болница и предизвика протести в пловдивското село Войводиново.     Според мен той не е очаквал ситуацията да се развие така, не е очаквал да бъде нападнат, включи се и съпругата на Димов – Атанаска. Тя разказа и, че казала на по-голямата си дъщеря, че \"тати е в болницата и лекарите го лекуват, защото си е ударил главичката\". Атанаска изрази надежда, че на нападателите няма да им се размине.   Той не е излязъл с намерение да се бие. Той има 12 години в армията, участвал е в редица демонстрации, просто не е желаел. Нападателите му нямат нито един удар по телата си, той е много зле – не можах да го позная, като го видях, сподели и майката на Валентин – Добринка.\r\nДнес, 9 януари, на Димов му предстои операция. По думите на военния министър Красимир Каракачанов командосът има счупена скула. По свидетелски показания той е бил ритан в главата от двамата нападатели, които са арестувани. Те отричат вина и твърдят, че Димов ги бил напсувал. Атанаска Димова обаче казва, че всъщност нападателите са напсували съпруга ѝ, който се връщал след като отишъл да скача за кръста на Богоявление.  За мен тези инциденти са от неграмотност, коментира пред bTV известният с прякора си Бат Сали бивш депутат от ДПС Александър Методиев. .\r\nСъщевременно депутатът от \"Обединени патриоти\" Александър Сиди не се съгласи, че вицепремиерът говорел много дръзко, казвайки, че циганите станали твърде нагли и си позволяват твърде много. Той не пропусна да обвини \"две правозащитни организации” се появявали при всяко бутане на незаконни къщи и съдели държавата (бел. ред. – Сиди не каза, че по закон при такива ситуации трябва да има временно осигурено място за пребиваване на съответните хора и така е навсякъде в ЕС ). . А Методиев се обиди от думите на Каракачанов и попита защо той изчакал този битов инцидент, за да тръгне „при тези минусови температури” да събаря къщи на роми. Бат Сали поиска от Каракачанов да се извини за думите си, защото \"циганите са изстрадал народ\" и поиска да бъде сезирана прокуратурата.   Същевременно Сиди обвини \"всички големи партии\", че си купували цигански гласове, но \"патриотите\" никога не били правили такова нещо. А Бат Сали призова Сиди да попита \"лидера си\" т.е. Каракачанов как е обикалял ромските махали с Цветелин Кънчев. Говорите глупости, отвърна Сиди, а Методиев подчерта, че \"тази година няма да ви огрее слънцето\".    ", "date": "2019.01.09", "title": "Няма отговор защо пребитият от роми командос не се е защитил, Бат Сали нападна Каракачанов"}
{"url": "https://www.actualno.com/europe/svetovnata-banka-s-preduprejdenie-za-zabavjane-na-ikonomicheskija-rastej-v-globalen-mashtab-news_715165.html", "text": "  Растежът на световната икономика се очаква да се забави заради търговската война между САЩ и Китай, която подкопава доверието на инвеститорите, съобщи Световната банка (СБ) в прогнозата си за следващите 6 месеца.     СБ намали прогнозата си за растеж на световния БВП до 2,9% за тази година и до 2,8% за 2020 година, което е малко под предишното предвиждане, но предупреди, че рисковете пред икономиките се увеличават и призова политиците да се подготвят за буря - специално заради Brexit на пазарите, обвързани с Великобритания и ЕС, предаде БГНЕС. Все пак преобладаващото мнение е, че свиването на растежа всъщност ще е \"меко кацане\" т.е. няма да има глобална икономическа катастрофа.   Икономическият растеж на най-голямата световна икономика - САЩ, се очаква да се забави тази година и да падне до 2,5%, в сравнение с 2,9% през 2018 година. 2020 година ще има още по-голямо забавяне до 1,7%.\r\nЩо се отнася до развиващите се икономики, прогнозата е да има \"замръзване на растежа\" - 4,2% през 2019 година. Специално за Китай, до 2021 година се очаква растежът да е 6%, но това е далеч от нивото от 10% в периода от 1980 до 2010 година.  За България прогнозата е по-неблагоприятна с 0,5-0,6% от БВП спрямо юнската прогноза. Половин година по-късно СБ очаква ръстът през 2018 година да е бил 3,3%, а не 3,8%, което означава, че за 6 месеца според анализаторите българската икономика е изгубила над една осма от темпото на растеж. Понижени са и очакванията за настоящата и следващите две години. През 2019 г. забавянето ще продължи до ниво от 3,1%, догодина ще е 3%, а през 2021 г. ще слезе на 2,8%. За сравнение - през 2016 г. икономиката е нараснала с 3,9% според данните на СБ. Една от основните причини е забавянето и на икономиката на еврозоната.", "date": "2019.01.09", "title": "Световната банка с предупреждение за забавяне на икономическия растеж в глобален мащаб"}
{"url": "https://www.actualno.com/sciencelogy/ruskijat-patriarh-vidja-modernite-tehnologii-kato-antihrist-news_715164.html", "text": "  Главата на руската православна църква партиарх Кирил заяви, че \"зависимостта на хората от модерната технология\" ще доведе Антихриста, предаде БГНЕС.     В интервю за руската държавна телевизия, патриарх Кирил обясни, че не се противопоставя напълно на модерните устройства, но въпреки това призова хората да се пазят от \"робството на смартфона\". Патриархът заяви, че събирането на данни за потребителите като \"местоположение, интереси и страхове\" ще направи възможно хората да бъдат контролирани от външни сили.   \"Контролът от едно място е предвестник за идването на Антихриста\", каза патриарх Кирил. \"Антихристът е личност, която ще бъде лидер на глобалната световната мрежа, контролиращ цялата човешка раса. Затова самата структура е заплаха\", допълни още той.\r\nКирил подчерта, че \"ако не искаме да приближим Апокалипсиса, не трябва да има единен център за контрол и достъп\".  \"Патриарх Кирил трябва да е ясно на хората какъв е - той не е слязъл от небесата. Той не е слязъл от рая и не е пратеник на Господ Бог, нито на Иисус Христос. Патриарх Кирил е известен като \"цигарения митрополит\" на Русия. От 96-та година той има 14 млрд. долара от внос на безакцизни цигари. Тоя хитрец е внесъл безакцизни цигари и 4 млрд. вино за нуждите на църквата - пак безакцизно\", заяви миналата година лидерът на НФСБ по адрес на Кирил. Всеизвестен факт за патриарха е, че е бил агент на КГБ. ", "date": "2019.01.09", "title": "Руският патриарх видя модерните технологии като Антихрист"}
{"url": "https://www.actualno.com/business/smjanata-na-kasovite-aparati-e-na-pyt-da-se-prevyrne-v-nov-haos-news_715153.html", "text": "  След хаоса с винетките се задава нова драма, която може да доведе до блокиране на работата на стотици хиляди фирми в страната - поредната смяна на касовите апарати и софтуера за управление на продажбите, пише вестник .     Националната агенция по приходите (НАП) предупреди търговците да побързат с подмяната. ИТ специалистите обаче твърдят, че дадените срокове са прекалено кратки и масово търговците няма да бъдат подготвени за тях.\r\nСпорът идва на фона на продължаващите вече четвърти месец консултации между НАП и производителите и внедрителите на въпросния софтуер заради множеството неясноти в новите изисквания в наредбата за фискалните устройства. \"Сроковете са изпълними, ако не се чака последният момент. Важно е всеки търговец да се свърже с производителя на софтуера и да обсъдят техническите изисквания и необходимите промени\", посъветва Пламен Димитров, заместник изпълнителен директор на НАП.\r\nРегистрираните по ДДС имат 80 дни да направят това, тъй като срокът е до 31 март. За фирмите без ДДС регистрация срокът е до края на юни 2019 г. За повечето от фирмите това означава да купят нови касови апарати, което ще коства на бизнеса най-малко 120 милиона лева.     Промените бяха направени през септември м.г. в наредбата за фискалните устройства, като преди това бяха приети и изменения в Закона за ДДС. Целта на финансовото министерство и НАП е да се спрат опитите за укриване на обороти и избягване на плащането на данъци чрез издаване на фиктивни касови бележки и избирателно отчитане на продажбите.\r\nОт 1 април тази година се забранява едновременната употреба на и софтуер за управление на продажбите, без те да са свързани помежду си. Освен това софтуерът не може да бъде използван от търговците, ако не е получил одобрение от НАП за съответствие с новите изисквания.\r\nВъвеждат се и нови изисквания към касовите апарати - всяка бележка трябва да има отпечатан QR код и данните за нея да се подават към сървърите на НАП в реално време, а не както сега - веднъж седмично или месечно. Новите правила забраняват издаването на т.нар. служебни бонове.    Още с появата на новите текстове експерти алармираха, че наредбата изобилства от непрецизно формулирани текстове, които могат да се тълкуват по различни начини. Въпреки обсъжданията и уверенията на НАП, че неясните текстове ще бъдат прецизирани, корекции в наредбата все още не са предложени.\r\nВ крайна сметка НАП започна одобряването на модифицираните програми за управление на продажбите едва през декември м.г. и до момента само 3 софтуера са включени в списъка, от който занапред търговците трябва да избират. Други 19 софтуера са все още в процедура по заявяване, посочиха от НАП. В същото време законът предвижда солени глоби, включително и запечатване на обекти, ако търговци продължат да използват софтуер, който не е вписан в списъка на одобрените. Засега около 25% от бизнеса у нас работят със софтуер за управление на продажбите и това са по-големите фирми, за които промяната настъпва най-рано.   Сроковете може да се окажат недостатъчни и за търговците, които ползват само касови апарати. Новите устройства, които печатат QR кодове и осигуряват онлайн връзка с НАП, липсваха на пазара до средата на декември. Според сметките на НАП трябва да бъдат подменени половината от около 300 хиляди работещи апарата, а останалите да бъдат надградени. Общите разходи за бизнеса са около 120 млн. лв., но може да се окажат далеч по-високи.\r\nПроблемът далеч не е само в подмяна на софтуера и на , предупреждават софтуерни разработчици. \"Освен че производителите на софтуер трябва да направят специфичната преработка, необходимо е време и тези промени да се внедрят от търговеца и той да бъде обучен, така че системата да заработи гладко\", обясни пред Блумбърг тв Иван Аржентински, създател на ERP платформата EnterpriseOne и управляващ съдружник на ERP.BG. \"С новата наредба практически някои от утвърдените през годините бизнес практики вече са забранени. Компаниите изцяло ще трябва да променят процесите си\", предупреди Аржентински.    Вече няма да е позволена практиката продажбите в магазините да се въвеждат в софтуера, а касовата бележка да се набира на ръка на касовия апарат. Двете системи ще трябва да са свързани и фискалното устройство ще издава касовата бележка автоматично. Така на практика ще се преустанови ползването на старите касови апарати и работата ще се извършва изцяло в режим \"фискален принтер\".\r\nОтпада и широко използваната практика за множество поръчки да се плаща накрая наведнъж и да се издава една обща фактура и   една касова бележка за цялата сума. При еднократно плащане по много поръчки вече ще трябва да се печатат толкова касови\r\nбележки, колкото поръчки има. При започване на продажба софтуерът ще генерира уникален номер, който ще се пази и ще се предоставя на НАП. Този номер ще се включва в касовата бележка и ще постъпва в реално време чрез дистанционна връзка в НАП.\r\nДруга новост е, че софтуерът трябва да осигурява одиторски профил на НАП, чрез който да влизат в базата данни на търговеца и да проследяват транзакциите му.\r\nНе се допуска тестване в търговския обект на нови софтуерни решения или нови версии на използваните софтуерни решения.\r\nТова се прави, защото преминаването от тестов в реален режим се използва за укриване на обороти и объркване на инспекторите на НАП при проверки. Занапред тестовете и обучението на персонала ще трябва да се извършват в контролирана среда извън търговския обект.", "date": "2019.01.09", "title": "Смяната на касовите апарати е на път да се превърне в нов хаос"}
{"url": "https://www.actualno.com/society/novini-ili-novini-kartinata-na-pechata-za-9-januari-news_715155.html", "text": "   Сряда е, празници засега не се очертават, но пък не липсва разнообразие от скандали, които и днес занимават всекидневниците.       Смяната на касовите апарати, целият шум около избора на нов боен самолет, и въпросът кога ще въведем еврото като официална валута у нас са част от акцентите на печата за днешния 9 януари.  След хаоса с винетките се задава нова драма, която може да доведе до блокиране на работата на стотици хиляди фирми в страната - поредната смяна на касовите апарати и софтуера за управление на продажбите.  Националната агенция по приходите (НАП) предупреди търговците да побързат с подмяната. ИТ специалистите обаче твърдят, че дадените срокове са прекалено кратки и масово търговците няма да бъдат подготвени за тях. Изданието отбелязва, че България ще е готова да въведе еврото най-рано през 2022 г. Прогнозата е на заместник-председателя на Европейската комисия Валдис Домбровскис. Той допълни, че първо през лятото страната ни трябва да получи зелена светлина за чакалнята на еврозоната.     Ежедневникът пише, че държавата ще бори ромската престъпност със специална програма. Вицепремиерът и военен министър Красимир Каракачанов коментира, че ще внесе предложението за разглеждане в Министерски съвет. Медията посочва, че САЩ са готови да се съобразят с бюджетните възможности на България по отношение на евентуалната сделка за придобиване на изтребители F-16 за родните ВВС. \r\nОсвен това администрацията на президента Доналд Тръмп е приветствала плановете за модернизация на въоръжените сили на България и очаква избора на страната ни за нов многоцелеви изтребител.   ", "date": "2019.01.09", "title": "Новини или Novini - картината на печата за 9 януари"}
{"url": "https://www.actualno.com/america/trymp-ne-posmja-da-objavi-izvynredno-polojenie-za-da-stroi-ogradata-na-granicata-s-meksiko-news_715162.html", "text": "  Американският президент Доналд Тръмп засега не посмя да обяви извънредно положение заради \"ескалиращата криза с мигрантите\", което би му позволило да предприеме действия по строежа на оградата по границата с Мексико без да му трябва одобрението на Конгреса. Именно заради оградата все още САЩ е и част от дейността на федералното правителство е блокирана. Вече 18 дни правителствените агенции не работят, като сред тях е и Министерството на вътрешната сигурност.     Тръмп направи телевизионно обръщение от Овалния кабинет, но в него не обели и дума за извънредно положение. Вместо това президентът на САЩ настоя, че са необходими 5,7 млрд. долара за \"стена от стомана\", с която да бъде защитена американската граница, пише Агенция \"Фокус\" по информация на AFP.   Президентът се отказа да въведе извънредно положение, вместо това призова за намаляване на цената на незаконната търговия с наркотици, която той оцени на 500 милиарда долара годишно.\r\n\"На южната ни граница има нарастваща хуманитарна криза и криза на сигурността. Всеки ден митнически и гранични патрулни агенти срещат хиляди нелегални имигранти, които се опитват да влязат в нашата страна. Ние нямаме място да ги приемем и няма начин да ги върнем обратно в  страните, от които идват. Америка гордо приветства милиони законни  имигранти, които обогатяват нашето общество и допринасят за нашата нация\", каза Тръмп, който не пропусна да изтъкне как стената ще помогне и в борбата с наркотрафика. По оценка на американския президент наркотрафикът струвал 500 млрд. долара годишно.  \"По искане на демократите това ще бъде стоманена бариера, а не бетонна стена. Тази бариера е абсолютно критична за сигурността на границите. Тя е и това, което нашите професионалисти искат и се нуждаят от границата,\" каза още Тръмп. Но лидерът на Камарата на представителите Нанси Пелоси ядосано обвини милиардера, че заради измислена криза държи американските граждани за заложници и затова още не е приет нов бюджет на САЩ.\r\nМеждувременно авторитетният британски вестник The Independent коментира, че \"мигрантската криза\" е измислена от Тръмп. Според статистика, цитирана от медията, незаконните гранични преминавания от Мексико към САЩ са намалели драстично през последните две десетилетия - от 1,6 милиона през 2000 година до около 400 000 през 2018 година. През 2017 година само 310 000 незаконни мигранти са влезли в САЩ, като стремежът на Тръмп за увеличаване на граничния контрол има ефект, както и страхът от бъдещи политики, които карат потенциалните мигранти да се въздържат.   Повечето нелегални имигранти в САЩ не пресичат границата пеша, а вместо това просрочват визите си, след като са получили право на законно влизане в Америка. Около две трети от имигрантите без документи са останали по този начин, след като са влезли законно.    ", "date": "2019.01.09", "title": "Тръмп не посмя да обяви извънредно положение, за да строи оградата на границата с Мексико"}
{"url": "https://www.actualno.com/curious/na-rojdenija-den-na-kim-chen-un-nikoj-ne-e-siguren-na-kolko-godini-e-news_715163.html", "text": "  Вчера, 8 януари, един от последните големи диктатори на планетата - Ким Чен Ун, отпразнува 36-тия си рожден ден. Или поне светът смята така - защото всъщност рожденият ден на севернокорейския диктатор не е официално потвърден.     Всъщност, освен точната дата, има спор и за точната година. Според различни данни Ким е роден през 1982 година (според статии в севернокорейски медии), 1983 година (според южнокорейското разузнаване), 1984 година. Кое е вярното, знае само тесен кръг от обкръжението на Ким.\r\nПо случай рождения ден на Ким, БГНЕС събра няколко интересни факта за него:   Ким Чен Ун е страстен фен на баскетбола и е близък приятел с бившата звезда от NBA , който му изпя “Happy Birthday” преди 5 години и получи бурни ръкопляскания от зрителите, преди да поведе бивши американски баскетболисти срещу отбор от Пхенян. Родман често посещава Северна Корея и публично показва вниманието, което получава от Ким, като го нарече \" \". Прическата на Ким Чен Ун е предмет на много дискусии в медиите, а повечето журналисти не могат да се въздържат и да не обърнат внимание на костюма му в стил Мао Дзе Дун, очилата му с рогови рамки и накрая – запазената му марка - косата. Той я носи назад, а отстрани е обръсната. Някои медии дори пишат, че лидерът се страхувал от фризьори и сам се подстригвал. В Северна Корея наричат прическата \"амбициозна\", а мнозина се опитват да я имитират.     След между Ким Чен Ун и президента на Южна Корея Мун Дже-Ин през май, южнокорейски журналисти разгледаха по-подробно обувките на севернокорейския лидер, за да разберат колко висок е той наистина.\r\nКим, за който се смяташе, че е около 170 см, застанал до високия 172 см Дже Ин изглежда с около 2.5 см по-нисък от него. Но експерти забелязаха, че от предната страна на обувките на лидера са с платформа и вероятно носи специални стелки, които увеличават височината. Така беше допуснато, че истинската височина на Ким е 162.5 см. Изглежда Ким е почитател на милитари стила, обикновено носейки тъмно или сиво-синьо сако стил Мао. Но доколкото е известно, само веднъж е сменил почерка си – сиви панталони и широка, бяла тениска и сламена шапка.   От известно време е модерно хората да си правят селфита, но за първи път Ким си направи такова през юни в Сингапур, където а с американския президент Доналд Тръмп. Севернокорейският лидер се усмихваше широко, когато министърът на външните работи на Сингапур взе мобилния си телефон, за да си направят селфи, което след това сподели в социалните мрежи.", "date": "2019.01.09", "title": "На рождения ден на Ким Чен Ун - никой не е сигурен на колко години е"}
{"url": "https://www.actualno.com/books/lubimata-kniga-na-milioni-jeni-po-sveta-veche-i-na-bylgarski-news_715152.html", "text": "   Януари обикновено е месецът, в който си поставяме цели за новата година, правим обещания към другите и към себе си, планираме големи и малки промени. „Момиче, измий си лицето“ от Рейчъл Холис ще постави летящ старт на годината, като вдъхнови читателките да кроят смели планове и да вземат дръзки решения, за да изживеят мечтите си и самите те да станат източник на вдъхновение.      Струва ли ти се понякога, че останалите жени знаят недостъпна за теб тайна как да се справят с всичко с лекота? Смяташ ли другите за по-успели, по-привлекателни, по-достойни от теб? Съмняваш ли се, че можеш да осъществиш мечтите си?   Рейчъл Холис има да ти каже нещо: всичко това са лъжи. Дълбоко вкоренени заблуди, с които е време да се разделиш.\r\nСобственик на просперираща медийна компания, бестселъров автор и майка на четири деца, Рейчъл отлично познава предизвикателствата, пред които се изправят милионите й читателки по цял свят. В тази книга тя развенчава всички митове, които пречат на жените да реализират потенциала си, и им показва как да преследват неотклонно страстта си.  Забавна, дръзка и откровена, Рейчъл заслужено е наричана „най-добрата приятелка на милиони жени по света“. Тя може би ще стане и твоя приятелка. Но не и твой герой, защото точно тук и сега ти си своят собствен герой. А Рейчъл само ще ти го напомни.    През 2018 г. Марк Менсън ни научи на „Тънкото изкуство да не ти пука“, сега Рейчъл Холис ще ни покаже своята неподправена, забавна женска гледна точка за лъжите, които ни пречат да живеем пълноценно. С 1 800 000 продадени екземпляра в САЩ само за 8 месеца, 35 седмици в бестселъровата класация на „Амазон“, 27 чужди издатели по целия свят, „Момиче, измий си лицето“ обещава да се превърне в сензацията на 2019 г. и на българския книжен пазар. Тя заслужено зае и първото място в класацията на „Амазон“ за най-търсени заглавия за 2018 г.     Лидер на мнение и бестселъров автор, Рейчъл Холис посвещава блога си – и тази книга – на това да насърчи жените да спрат да преследват чужди идеали и да живеят по собствените си критерии за щастие и успех. С непринудения си и директен подход тя е спечелила милиони последователки в социалните мрежи, където споделя съвети за кариерата и отглеждането на деца наред с рецепти за ястия с много сирене и трикове за красота. Или пък качва снимка от червения килим на „Оскар“-ите, а след това снимка на отпуснатото си коремче със стрии, която взриви Инстаграм. Защото според нея заблудата, че можем да бъдем идеални, е най-големият враг на щастието.\r\nУспехът на Рейчъл не остава незабелязан и сред редицата награди, с които е удостоена работата й, тя попада и в класацията „30 предприемачи под 30“ на Инк. Мегъзин.   ", "date": "2019.01.09", "title": "Любимата книга на милиони жени по света вече и на български"}
{"url": "https://www.actualno.com/society/prognoza-za-vremeto-9-januari-srjada-news_715142.html", "text": "  Започналото от нощта от запад заоблачаване ще продължи и ще обхване цялата страна. Днес преди обяд в Западна България ще завали слаб сняг, а до вечерта валежи ще има и в Източна България. Това съобщи за Агенция \"Фокус\" Евгения Егова, дежурен синоптик в Националния институт по метеорология и хидрология (НИМХ).     В западните и планинските райони след обяд снеговалежът ще се усилва. Вятърът ще придобие южна компонента: в западните райони ще е слаб, в централните, източните и северно от планините - умерен до силен и с него температурите бързо ще се повишат, по-съществено вечерта и през нощта срещу четвъртък. В южните и източните части на страната валежите ще са и от дъжд, и от сняг. В районите, в които има снежна покривка и валежът е от дъжд, ще има условия за заледявания. В крайните югоизточни райони ще има значителни количества дъжд. Минималните температури ще са предимно между минус 9° и минус 4°, а преобладаващите максимални - между 0° и 5°.   Над Черноморието ще бъде предимно облачно. През деня ще е почти без валежи, но вечерта, първо в южните райони ще започнат валежи от дъжд. Ще духа до силен вятър с южна компонента, който ще повиши температурите и максималните ще са 3°-6°. Температурата на морската вода е 5-6°. Вълнението на морето ще бъде 2-3 бала, но вечерта ще се усилва.\r\nНад планините ще е облачно. От запад преди обяд ще започнат слаби валежи от сняг, които след обяд ще се усилват, вечерта и през нощта срещу четвъртък ще достигнат и планините в Източна България. Вятърът ще се ориентира от югозапад и след обяд ще е силен в планините в източната половина на страната бурен, вечерта и през нощта срещу четвъртък още ще се усили. Максималната температура на височина 1200 метра ще е около минус 2°, на 2000 метра – около минус 7°.  Атмосферното налягане е по-ниско от средното за месеца. С приближаването на средиземноморски циклон ще продължи да се понижава.\r\nПрез следващото денонощие валежите ще продължат, на места ще са значителни. В западната половина от страната ще вали сняг, с образуване на нова снежна покривка. Вятърът ще е северозападен, слаб до умерен. В източната половина ще има и дъжд, и сняг, ще има условия за заледявания и поледици. Вятърът там отначало ще е югозападен, умерен до силен, после ще отслабне, в североизточните райони и ще се ориентира от северозапад и север. Към края на деня валежите ще отслабнат, през нощта срещу петък и ще спрат; ще започне и разкъсване и намаление на облачността. В петък и събота ще бъде ветровито, вятърът ще е от запад-северозапад. Облачността ще е променлива, почти без валежи.   ", "date": "2019.01.09", "title": "Прогноза за времето - 9 януари (сряда)"}
{"url": "https://www.actualno.com/cite/tazi-godina-njama-da-vi-ogree-slynceto-news_715178.html", "text": "  Така известният с прякора си Бат Сали бивш депутат на ДПС се обърна към ВМРО по въпроса с купуването на ромски гласове.     Същевременно депутатът на \"Обединени патриоти\" Александър Сиди отрече \"патриотите\" някога да са пазарували такава стока, но това били правели всички други големи партии, по думите му.   ", "date": "2019.01.09", "title": "Тази година няма да ви огрее слънцето"}
{"url": "https://www.actualno.com/europe/nova-grija-za-tereza-mej-grupa-konservatori-glasuvat-protiv-vseki-zakon-obvyrzan-s-tvyrd-brexit-news_715161.html", "text": "  Седмица преди решаващия вот по за Brexit в британския парламент, британският премиер Тереза Мей претърпя нов удар. Група от влиятелни депутати в нейната Консерваторска партия гласуваха против по текстове във финансовото законодателство и така не позволиха на финансовото министерство да има последната дума по данъчни промени, ако Обединеното кралство напусне ЕС без споразумение.     Поражението е историческо - за първи път от май 1978 година правителството губи гласуване по финансов законопроект, пише авторитетния британски ежедневник The Times, цитиран от Агенция \"Фокус\".   Двадесет депутати от консерваторите, включително седем бивши министри от кабинета, нарушиха указанията на лидера на мнозинството, за да ограничат правомощията на Министерството на финансите да се подготвят за напускане на Европейския съюз без споразумение през март. \"Бунтовниците\", сред които са бившия министър на отбраната сър Майкъл Фалън и бившия министър на кабинета сър Оливър Лутвин, предупредиха, че ще продължат да саботират всички закони, които уреждат напускането на ЕС без споразумение, докато Тереза Мей не изключи тази възможност.\r\n\"Искам да стане ясно, че мнозинството в тази камара няма да допусне излизане без сделка в края на март,\" каза сър Оливър пред депутатите.  Показателно е, че бунтът на торите събра привържениците на втория референдум и бившите привърженици на оставането, които сега подкрепят сделката на Тереза Мей или мекия Брекзит в норвежки вариант. Те казаха, че ще променят всички правителствени закони до март, за да се опитат да направят невъзможно оттеглянето от ЕС без споразумение.\r\nПривържениците на твърдия Brexit обвиниха министрите, че умишлено позволяват гласуването на \"тривиално изменение\" да \"покаже слабостта“ и да ги притисне да подкрепят споразумението на премиера. Джейкъб Рийс-Мог предупреди, че неговата група от депутати, подкрепящи оттеглянето, възнамерява да продължи да се противопоставя на споразумението за оттегляне.   Припомняме, че окончателното гласуване на споразумението за Brexit в британския парламент ще започне в 19:00 часа Гринуичко време на 15 януари.    ", "date": "2019.01.09", "title": "Нова грижа за Тереза Мей - група консерватори гласуват против всеки закон, обвързан с твърд Brexit"}
{"url": "https://www.actualno.com/asia/v-turkmenistan-zadyljiha-chinovnicite-da-si-kupjat-portret-na-prezidenta-news_715166.html", "text": "  Училища, болници и други държавни институции на Туркменистан бяха задължени да закупят нови портрети на президента Гурбангули Бердимухамедов, на които той е с прошарена коса. Предишните негови портрети са станали негодни, защото там той е с черна коса, пише БГНЕС.     Служителите на институциите трябва сами да платят новите портрети, а цената им е 5 маната (2.50 лева). Остарелите изображения на президента вече се продават с отстъпка и струват 4 маната (около 2 лв).   Според публикация в местни медии, портретите на президента се актуализират редовно за сметка на служителите. Снимките на Бердимухамедов трябва да висят в училища, болници, министерства, правоприлагащи органи, спортни съоръжения и концертни зали, както и на летищата и в самолетите.\r\nВ публикация на радио \"Азатлик\" се отбелязва, че преди дни полицаи са извършили претърсвания в жилищни сгради за неправомерно използване на портретите на президента. Силите за сигурност са влезли единствено в тоалетните на жилищата, за да издирват вестници със снимки на Бердимухамедов. Нарушителите, използващи не по предназначение лика на президента, са заплашени от уволнение и подвеждане под административна отговорност.  ", "date": "2019.01.09", "title": "В Туркменистан задължиха чиновниците да си купят портрет на президента"}
{"url": "https://www.actualno.com/politics/opitva-li-specprokuraturata-da-pritisne-cvetan-vasilev-chrez-natisk-vyrhu-negovi-hora-news_715176.html", "text": "  За пореден път ставаме свидетели на бутафорни изказвания от главния прокурор Иван Гешев. Мога да кажа, че репресивните мерки от страна на прокуратурата бяха взети заради това, че защитаваме български граждани пред съда. Това обяви адвокат Лазар Карадалиев, чието име е известно заради връзките му с банкера Цветан Василев. Срещу адвоката има повдигнати три обвинения - за контрабанда на цигари, за опит да сплаши ключовия свидетел по делото \"КТБ\" Бисер Лазов и за пране на пари в полза на \"руски олигарх\".     Според Карадалиев последните претърсвания на негови офиси и жилището му от спецпрокуратурата са заради Емилиян Гебрев – собственикът на оръжейната компания \"Емко\". Адвокатът е сигурен, че прокуратурата иска „да го откаже” да бъде юридически защитник на Гебрев. , подчерта Карадалиев. Той беше категоричен, че не е видял и едно доказателство по срещу него.   Адвокатският офис на дружеството ни беше претърсен. Не знам за какви табели става въпрос, но представихме изрично документ за собственост на адвокатския офис. Не знам за какъв руски олигарх става въпрос. Това каза и адвокат Стоян Стоянов, съдружник на Карадалиев. Той попита и защо се търси изземване на електронен подпис, като добави, че това е все едно да ти залепят устата и да се възползват от теб за всичко.\r\nСпоред закона кореспонденцията между адвокат и клиент е тайна и е неприкосновена. Прокурор Иван Гешев обаче обяви, че например по делото \"КТБ\" адвокати нарочно слагали табели \"адвокатски офис\" на помещения, в които имало доказателства за осъдителни присъди и така не можело да се правят обиски, като обвърза това си твърдение с действията срещу Карадалиев. Освен това, Гешев така и не каза кой е руският олигарх, в чиято полза работел Лазар Карадалиев, но в медиите на Делян Пеевски се тиражира името на Константин Малофеев, който е свързван с белгиеца Пиер Луврие, опитал да вземе няколко от бившите \"перли\" в короната на КТБ - \"Виваком\", военните заводи \"Дунарит\" и \"Авионамс\", мултиплекса НУРТС и пийпълметричната компания за изследване на телевизионната аудитория ГАРБ Аудиенс Рисърч.   Името на Емилия Гебрев стана публично известно през 2017 година заради истинската война за \"Дунарит” в рамките на сагата \" \". Случаят с \"Дунарит\" стана скандален, тъй като държавата опита да вземе русенското оръжейно предприятие в полза на офшорка, свързвана с Пеевски с аргумента, че има 50 млн. лева задължения, но те бяха моментално платени. Това стана след като в Последва държавна намеса по отношение на \"Емко\" – беше отнет и тя беше лишена от договор с \"Кинтекс\" – при това като беше провалена пратка по договор за Индия, готова да бъде товарена! Последваха протести на работещите в \"Емко\" пред Министерския съвет, но те не продължиха дълго, след като за спасението на \"Емко\".", "date": "2019.01.09", "title": "Опитва ли спецпрокуратурата да притисне Цветан Василев чрез натиск върху негови хора?"}
{"url": "https://www.actualno.com/europe/es-s-novi-sankcii-sreshtu-iran-news_715167.html", "text": "  Европейският съюз наложи нови санкции на разузнавателните служби на Иран, след като обвини Техеран в заговор за убийството на опоненти на режима в Холандия, Дания и Франция. Новината беше обявена на фона на твърденията на холандското правителство, че Иран стои зад убийството на двама дисиденти през 2015 и 2017 година.     Новите санкции включват замразяване на авоарите на иранските разузнавателни агенции и на лица, свързани с него, пише БГНЕС.   В отговор иранският външен министър Мохамад Зариф критикува остро Европа с обвинението, че дава подслон на терористи.\r\nНовината стана факт, след като полицията в Лондон е задържала мъж, който се опитвал да проникне в сградата на парламента, където в този момент се е провеждало заседание.  Инцидентът е станал около 19:20 часа британско време снощи (8 януари). Мъжът е бил арестуван по подозрение в незаконен опит за проникване в охраняем обект. Той е закаран в полицейския участък. Няма пострадали при задържането му служители на реда. Повече подробности за инцидента не се съобщават.", "date": "2019.01.09", "title": "ЕС с нови санкции срещу Иран"}
{"url": "https://www.actualno.com/sciencelogy/es-moje-da-sloji-kraj-na-monopola-za-remont-na-elektrouredi-i-dori-smarfoni-news_715168.html", "text": "  Европейският съюз готви нова директива, наречена \"Право на поправка\". Тя се състои от серия предложения на министрите на околната среда от ЕС, които ще задължат производителите да правят електроуредите \"по-дълготрайни\" и по-лесни за ремонт, предаде БГНЕС.     Предложенията се отнасят до осветителни тела, телевизори и големи домакински електроуреди. Те ще ограничат продажбата на продукти, които не могат да се разглобяват, нямат резервни части или инструкции за ремонт.   Производителите смятат, че предложените правила са твърде строги и ако бъдат приети, ще спрат развитието на иновациите. Природозащитни групи пък твърдят, че новите правила ще допринесат за намаляването на въглеродните емисии. А потребителски организации се оплакват на Европейската комисия, че фирмите производители налагат монопол върху процеса на ремонт като настояват, че определени уреди могат да бъдат ремонтирани само от тях или от фирмени сервизи.\r\nСпоред Европейското бюро по околна среда \"тази практика ограничава достъпа на независимите техници до резервни части и информация, което намалява възможностите за ремонт и увеличава цената му\". Бюрото настоява в директивата да бъдат включени и други продукти, сред които смартфони и принтери.  Статистиката сочи, че между 2004 и 2012 година процентът на големите домакински електроуреди в ЕС, които са се повредили безвъзвратно 5 години след покупката им, е скочил от 3,5% на 8,3%. 10% от всички пералните машини, които са били изхвърлени от домакинствата в Общността, са под 5 години.\r\nДруго проучване показва, че заради емисиите въглероден двуокис, които се отделят при производството, перална машина за 20 години ще генерира 1,1 тона по-малко въглероден двуокис, отколкото модел, който се поврежда бързо и бъде сменян с нов.   Потребителски групи настояват уредите да се произвеждат така, че да могат да се ремонтират и да се разглобяват изцяло, резервни части за тях да се продават свободно, а инструкциите за ремонт да се дават на потребителя още в момента на покупката. Производителите обаче се опасяват, че ремонти от неквалифицирани лица могат да повредят уредите и да ги направят опасни за ползване.    ", "date": "2019.01.09", "title": "ЕС може да сложи край на монопола за ремонт на електроуреди и дори смарфони"}
{"url": "https://www.actualno.com/blagoevgrad/semejstvo-ot-sandanski-narisuva-bylgarski-tribagrenik-vyrhu-ogradata-si-news_715183.html", "text": "  Тези дни социалната мрежа Facebook буквално пламна от новината, че в Гиза, последното от древните 7 чудеса на света, е била издълбана с надпис \"2019 ЛОКО\". Привърженици на поругаването подкрепиха снимката, заливайки се от онлайн смях, докато други шумно възроптаха срещу гаврата с едно от чудесата на света.     За сметка на това, къща в Сандански се прослави, след като се появиха снимки на цялата и ограда, боядисана в цветовете на български трибагреник. Оградата на къщата, която се намира на ул. \"Стефан Стамболов\", в слънчевия град, е боядисана в бяло зелено и червено, както и вратата до нея. Култовият номер 27 на вратата на дома, озарява целия квартал, а снимката за броени минути събра стотици харесвания в социалната мрежа. \r\nЗа Югозапада е нормално от къщите да се вее български трибагреник. Много домове в Благоевград гордо го развяват, като символ на патриотизма и свободата. Все пак явно има и добри примери за лично творчество върху сгради и стени.  ", "date": "2019.01.09", "title": "Семейство от Сандански нарисува български трибагреник върху оградата си"}
{"url": "https://www.actualno.com/crime/pojar-izpepeli-chitalishteto-v-rodopskoto-selo-skrebatno-news_715181.html", "text": "  В родопското село Скребатно в община Гърмен гори читалището. В сградата се помещават кметството и здравната служба, както магазин и ресторант. Почти всичко в сградата е изгоряло. Няма пострадали хора, информира bTV.     Даниела Пидева, кмет на селото, обяви, че пожарът гори вече 6 часа. „Това е стара сграда, почти нищо не е останало от нея”, обясни още кметът.   Селото е по пътя към село Рибново, високо в планината, в момента пътят към него се опесъчава, за да достигнат по-лесно пожарните автомобили.   ", "date": "2019.01.09", "title": "Пожар изпепели читалището в родопското село Скребатно"}
{"url": "https://www.actualno.com/europe/loshoto-vreme-vse-po-goljama-zaplaha-v-germanija-i-avstrija-news_715185.html", "text": "  Лошото време в Южна Германия и Австрия се превръща във все по-голяма заплаха за хората. Това пише националният ежедневник Die Frankfurter Allgemeine Zeitung, цитиран от агенция \"Фокус\".     Във вторник в редица райони на австрийската Щирия бе обявено най-високо ниво на предупреждение за лавини, а в сутрешните часове на сряда – и в алпийските части в Долна Австрия. „Рискът от големи лавини е много-много висок\", заяви ръководителят на службата за управление на бедствия в Щирия Харалд Ейтнер.   Същевременно метеоролозите съобщиха, че тежките снеговалежи както в Австрия, така и в Бавария ще продължат. В тази връзка властите очакват затварянето на още пътища. В баварския Мисбах и в разположените в щирийските Пьолстал, Хоентауерн и Пустервалд беше обявено бедствено положение. В Баварските Алпи е в сила най-високо предупреждение за опасност от лавина. Съществува риск от чупенето на клони или дори падане на дървета заради мокрия сняг.\r\nВсички местни жители и туристи са предупредени да останат на сигурни места, да приемат сериозно предупрежденията на властите и да се въздържат от ненужни дейности на открито.  ", "date": "2019.01.09", "title": "Лошото време - все по-голяма заплаха в Германия и Австрия"}
{"url": "https://www.actualno.com/balkani/makedonskijat-parlament-se-sybira-za-okonchatelno-reshenie-za-novoto-ime-na-makedonija-news_715169.html", "text": "  Днес, 9 януари, парламентът на Македония се събира за да започне последния дебат по , необходими за да бъде променено името на държавата на \"Република Северна Македония\". Така ще бъде сложен край на дългогодишния спор със съседна Гърция, пише БГНЕС.     Промените, които трябва да бъдат приети с мнозинство от две трети от 120-членния парламент, трябва също да деблокират усилията на Скопие за членство в ЕС и НАТО.   Управляващата в Скопие социалдемократическа коалиция няма достатъчно гласове, за да направи промяната в Конституцията, дори и с подкрепата на своите съюзници – етническите албански партии. Така че премиерът Зоран Заев ще се надява депутати от ВМРО-ДПМНЕ да гласуват за поправките - при първото гласуване. Но ако те минат, Атина обещава да вдигне ветото си от кандидатурата на Македония за ЕС и НАТО.\r\nМакедонските националисти отхвърлят промяната в името с мотива, че страната се е подала на натиска на Гърция. Националистите се събират на протест в Скопие в 13:00 часа българско време – точно когато дебатът трябва да започне.  Водещи фигури от управлявалата до 2017 година дясна ВМРО-ДПМНЕ се обявяват против промените и за улични протести. Президентът Георге Иванов също критикува смяната на името, но ако сега парламентът гласува \"за\", той няма да има избор и ще трябва да подпише конституционните поправки.\r\nВъпреки че 90% от участвалите в референдума през септември подкрепиха промяната, той не е законово задължителен, защото в него участваха под 50 на сто от имащите право на глас.   След като Македония одобри смяната, тя все пак трябва да бъде гласувана и от парламента на Гърция. Гръцкият премиер Алексис Ципрас също има крехко мнозинство – 153 депутати в 300-местния парламент. А коалиционният му партньор – министърът на отбраната Панос Каменос, лидер на по-малката партия в коалицията – се противопоставя на споразумението и заплашва да подаде оставка.    ", "date": "2019.01.09", "title": "Македонският парламент се събира за окончателно решение за новото име на Македония"}
{"url": "https://www.actualno.com/curious/8-syveta-kak-da-spasite-kolata-si-ot-krajba-ili-razbivane-news_715004.html", "text": "  Опитен крадец може да открадне колата ви точно за 20 секунди. Трудно би било да предотвратите това, ако нямате гараж, но от все пак споделят няколко съвета, които могат да ви бъдат от полза. Част от тях са насочени и към това да избегнете разбиване на колата с цел кражба на нещо вътре в нея.      Да, това е супер очевиден съвет, но е факт, че крадците по-скоро биха се възползвали от прикритието на тъмнината.    Професионалистите едва ли ще се стреснат от това, защото имат начини за обезвреждане на алармите, но някой лаик може и да се замисли. Нищо не губите от един стикер. Някои крадци слагат такива на колите, които са набелязали, за да проследят ежедневното им движение и да определят най-подходящото време за кражбата.   ", "date": "2019.01.09", "title": "8 съвета как да спасите колата си от кражба или разбиване"}
{"url": "https://www.actualno.com/prasspress/svinetkata-na-nasheto-zadovolstvo-news_715197.html", "text": "  Свинетки електрически продавам -     нали затуй съм премиер министър!\r\nТърсете ги в Замунда (тя е здрава)\r\nдо папката с търговския регистър.  В Годината на земната свиня\r\nнародът ме докосна по тангентата.    Народе мой, Аз пак ще те спася,\r\nти само ми подръж капело-шментата.\r\n \r\nРазпоредих на моите калинки\r\nда отменят немедленно свинетките   и нека ме обичат всички стринки,\r\nАз пак оправям на народа сметките!   ______\r\nОще при старта си новата система за продажба на електронни винетки се срина, което бе обяснено с “атаки, които се оказаха не само хакерски, но и политически” (регионалният министър Аврамова). Междувременно след гражданско недоволство Бойко Борисов като отзивчив към народа си падишах лично отмени винетките за Северната тангента в столицата - част от Околовръстния път и една от гордостите на гербавото строителство.\r\nТангента (от лат.) = допирателна. Evil Dick, ", "date": "2019.01.09", "title": "Свинетката на нашето задоволство"}
{"url": "https://www.actualno.com/politics/sled-sreshta-pri-borisov-shefyt-na-api-podade-ostavka-zaradi-vinetkite-news_715206.html", "text": "  Министър-председателят Бойко Борисов извика тази сутрин в Министерския съвет ръководството на Агенция „Пътна инфраструктура“ (АПИ) и на Министерството на регионалното развитие и благоустройството за доклад относно темата с .     След разговора на  председателя на управителния съвет на Агенцията , съобщиха от правителствената пресслужба.   Припомняме, че по-рано Глосов заяви, че до края на януари гражданите ще могат да купят от над 4500 точки в цялата страна. . \"Правим анализ на проблемите и най-вероятно ще предявим претенции към изпълнителя, съгласно договора за неспазване на графиците. Глосов подчерта пред БНР, че досега не е платена и стотинка на изпълнителя на електронната система \"Капш\".\r\nВ момента гражданите могат да купят винетка по четири начина: от апарати за самотаксуване, сайта www.bgtoll.bg и мобилното му приложение, на каса в офисите на Областните пътни управления и на Мобилния оператор „А1“. Вече се продават винетки и на касите на „Еasypay”, като постепенно ще ги има в цялата страна. От следващата седмица поетапно ще се продават на каса и в големите вериги бензиностанции – „ОМВ“, „Петрол“, „ЕКО“, както и в клоновете на „Български пощи“. До месец ще започне и продажбата през банкоматите на БОРИКА.       Омбудсманът Мая Манолова изпрати днес препоръка до Министерството на регионалното развитие и благоустройството и до ръководството на Агенция „Пътна инфраструктура“ с искане .    По официална информация 15 януари е датата, до която водачите няма да бъдат санкционирани. Според Манолова обаче срокът е „несправедливо и некоректно определен“. Той трябва да продължи до момента, в който системата за продажба на е-винетки заработи, така че гражданите да не биват глобявани, ако не изпълнят законовите изисквания, не по тяхна вина.", "date": "2019.01.09", "title": "След среща при Борисов шефът на АПИ подаде оставка заради винетките"}
{"url": "https://www.actualno.com/celebrate/sv-prorok-samej-news_715151.html", "text": "  Светият Божий пророк Самей се родил в Силом по време на царуването на Соломон (oт 1020 до 980 г. пр. Р. Хр.). При неговия син и приемник Ровоам (oт 980 г. до 963 г. пр. Р. Хр.)  еврейското царство се разделило, като Иудиното и Вениаминовото коляно останали верни на Ровоам, а останалите десет колена се обявили за цар Иеровоам, син на Нават.     Ровоам събрал многобройна войска с намерение да си върне със сила откъснатите от Иеровоам израилеви колена. Тогава Самей, Божият човек, получил откровение от Господа:   - Кажи на Ровоам, Соломоновия син, цар Иудейски, и на целия Иудин и Вениаминов дом, и на останалия народ. Така казва Господ: не отивайте и не започвайте война с братята си, с израилевите синове. Всеки да се върне у дома си, защото това беше от Мен.\r\nЦарят и народът се подчинили на Господнята повеля и братоубийствената война била предотвратена (3Цар. 12:21-24. 2Паралип. 11:1-4).  На петата година от царуването на Ровоам поради това, че той отстъпил от Господа, иудейското царство било нападнато от Сусаким, цар на Египет. Многобройната войска на фараона превзела всички иудейски крепости и се насочила към Иерусалим. Тогава пророк Самей отишъл при Ровоам и иудейските князе, които се били скрили от неприятеля зад стените на столицата, и им рекъл:\r\n- Тъй казва Господ: вие Ме изоставихте, затова и Аз ви оставям в ръцете на Сусаким.\r\nКато чули това, царят и вождовете се смирили и промълвили:       - Праведен е Господ!\r\nСлед това Самей, Божият човек, получил ново откровение и Господ му казал:\r\n- Те се смириха. Няма да ги изтребя и скоро ще ги избавя. Гневът Ми няма да се излее върху Иерусалим чрез ръката на Сусаким. Те обаче ще му бъдат слуги, за да знаят какво е да служат на Мен и какво е да служат на земни царства.\r\nПророческите думи се изпълнили. Сусаким разорил Иерусалим и се оттеглил в Египет, а Ровоам царувал още дванадесет години и гневът Господен (2Паралип. 12) отстъпил от него. Свети пророк Самей водел и записи за царуването на Ровоам. © Жития на светиите, преведени на български език от църковно-славянския текст на Чети-минеите (\"Четьи-Минеи\") на св. Димитрий Ростовски.       ", "date": "2019.01.09", "title": "Св. пророк Самей"}
{"url": "https://www.actualno.com/plovdiv/restartiraha-proekta-za-chista-voda-na-plovdiv-news_715212.html", "text": "  Рестартиран е и общините наоколо – за снабдяването им с чиста вода. Вчера областната администрация е пуснала отново обществената поръчка за прединвестиционни проектни проучвания за обекта \"Водоснабдителна система за водоснабдяване на Пловдив и населени места от област Пловдив от каскада \"Доспат-Въча\".     При предишната процедура – от септември месец, бяха подадени четири оферти. В нея участваха фирмите „Аквапартньор“ ЕООД, „Рутекс“ ООД, Стройинвестконсулт София“ ЕООД и обединението „ВС Въча 2019“ (между фирмите „Аркадия Инженеринг“ и „Хидропроект София“ ЕООД).\r\nВ процеса на разглеждане на офертите им се оказа, че три от тях не отговарят на изискванията на възложителя. Само техническото предложение на обединение „ВС Въча 2019“ според комисията е в съответствие с техническото задание.\r\nВ протокола е посочено, че това води до поради което комисията намира, че каквито и последващи действия да предприеме относно оценяване на техническите предложения, нейната дейност би била необективна и формална и преди всичко в разрез с принципите на ЗОП, въз основа на които се възлагат обществените поръчки.  С тези аргументи процедурата бе прекратена от областния управител на Пловдив Здравко Димитров.\r\nИзрично в протокола е посочено, че пликовете на кандидатите с ценовите им предложения няма да се отварят. И преди, и сега прогнозната стойност на поръчката е за 350 000 лева. Финансира се със средства от Оперативна програма „Околна среда“.\r\nПо проекта е предвидено да се извършат геоложки и хидрогеоложки изследвания и проучвания, геодезически проучвания, хидравлични модели, геотехнически изследвания, анализ на качеството на водата от съществуващите водоизточници, на качеството на суровата вода от бъдещия водоизточник и суровата вода. Трябва да се изготви също анализ на водния баланс, социално-икономически и финансов анализ, включително да се изчисли социална поносимост на ВиК услугите за населението и др.    Поръчката обхваща териториите на общини Кричим, Стамболийски, Перущица, Родопи, Куклен, Пловдив и Марица.\r\nИдеята за водоснабдяване на общините около Пловдив с чиста вода от каскада „Доспат – Въча“ е на около 50 години, но реализацията й и до днес тя все още е в твърде ранен етап.", "date": "2019.01.09", "title": "Рестартираха проекта за чиста вода на Пловдив"}
{"url": "https://www.actualno.com/curious/3-te-zodii-koito-obichat-trudnostite-news_715219.html", "text": "  Има зодии, които не се справят с трудностите, дори не се опитват. По-скоро са съгласни да се откажат и да намерят нещо по-лесно. Има зодии , които са напълно изтощени след трудностите, които ги сполетяват. Готови са да обвинят всичко и всички, че животът им е труден и сложен.  Има обаче и такива, които дори обичат живота им да е малко по-труден и сложен, това за тях е забавно и интересно. Те приемат всяко препядствие като предизвикателство и това ги мотивира още повече да се борят и да успеят.     Тези зодии не се отказват за нищо на света, за тях най-важно е да победят, независимо през какво се налага да преминат. Ето ги и тях:    Те са бойци, които могат да е приспособят към всяка една обстановка и да издържат на най-тежките и сурови условия. Те никога не губят дух, състезават се до край и нищо не може да ги накара да спрат и да се откажат. Няма да видите Козирог, който се отказва по средата на нещо, заради житейски условия. Те са готови да издържат всичко, но през това време няма да спират да се борят за успешното си бъдеще. Чувството на победата е най-приятното за тях и биха дали всичко от себе си, за да го усетят. Те са свикнали да побеждават и дори в най-безнадеждните моменти, те все още имат кураж и не се страхуват да продължат напред с всички сили.   Те могат да се справят с много трудности и задачи наведнъж, Везните просто са майстори в това. Когато им е най-трудно и всички им казват да се откажат, те всъщност са най-мотивирани и точно това е причината за постоянните успехи, които жънат. Те комуникират много успешно с околните, което е тяхната малка тайна. Толкова умело разговарят и убеждават човека срещу себе си, че моментално получават подкрепата и помощта му, те просто умеят да извадят душата на човек с памук. Няма смисъл да се противопоставяте на хората с този зодиакален знак, те винаги ще намерят начин да ви омаят и просто ще си изгубите времето. За тях е много важно да имат колкото може повече хора зад гърба си, за да са по-мотивирани и да са сигурни, че имат подкрепата им.        Огнени хора, които намират начин да се справят с всяка една ситуация, независимо колко трудна изглежда тя за околните. Те имат силите да продължат там, където всички останали свеждат глава и се отказват. Овните са много силни и смели, те не се страхуват да рискуват. Ако са си наумили, че искат да постигнат нещо, никой не може да ги спре. Препядствията по пътя им не могат да ги притеснят по абсолютно никакъв начин. Готови са да направят и невъзможното, за да постигнат целите си. За тях дори е приятно и интересно да има повече трудности. Така насладата след цялото това изпитание е много по-голяма. Представителите на тази зодия са готови на всичко, за да постигнат целите си.", "date": "2019.01.09", "title": "3-те зодии, които обичат трудностите "}
{"url": "https://www.actualno.com/chronicles/v-london-za-pyrvi-pyt-e-izpolzvan-surov-penicilin-kato-lekarstvo-news_715149.html", "text": "  Откриването на пеницилина се приписва на шотландския учен Александър Флеминг през 1928 година. Разработката на пеницилина за употреба като лекарство се приписва на лауреатите на Нобелова награда за медицина Хауърд Флори и Ърнст Чейн.     Въпреки това, няколко други изследователи описват бактериостатичния ефект на Penicillium по-рано от Флеминг. Изглежда, че първата подобна публикация е направена през 1875 година от Джон Тиндал в Кралското дружество в Лондон. Френският лекар Ернест Дюшен (Ernest Duchesne) документира смъртоносното въздействие на някои видове мухъл върху бактериите в публикация от 1894 г., която не е приета от института „Пастьор“ заради младостта му.   Флеминг разказва, че моментът на пробива му е в утрото на петък, 28 септември 1928 година.[2] Докато работи в лабораторията си в мазето на болницата Св. Мария в Лондон (сега част от Империъл Колидж), Флеминг забелязва „ореол“, в който липсва бактериален растеж около синьо-зеления мухъл, замърсяващ паничката на стафилококова бактериална култура. Той заключава, че мухълът освобождава субстанция, която потиска бактериалния растеж и разтваря клетките на бактерията. Отглежда чиста култура и открива, че това е пеницилиновия мухъл, сега познат като Penicillium notatum. Чарлз Том, американски специалист работещ в Министерството на земеделието на САЩ, е признат експерт и Флеминг отнася въпроса до него. Флеминг измисля термина „пеницилин“, за да опише филтрата на „бульонната“ култура на пеницилиновия мухъл. Дори в тези ранни етапи, пеницилинът се оказва най-ефективен срещу Грам-положителните бактерии, и неефективен срещу Грам-отрицателни организми и плесени. Първоначално Флеминг смята, че пеницилинът ще бъде полезен дезинфектант, тъй като е мощен при минимална токсичност в сравнение с антисептиците в онези дни и отбелязва неговата стойност при изолация на Bacillus influenzae (бактериална инфлуенца / грип, сега познат като Haemophilus influenzae).[3]. След по-нататъшни експерименти Флеминг е убеден, че пеницилинът не може да оживее достатъчно дълго в човешкото тяло, за да убие патогенните бактерии и спира да го изучава след 1931 г. През 1934 г. подновява клиничните проучвания до 1940 г.", "date": "2019.01.09", "title": "В Лондон за първи път е използван суров пеницилин като лекарство"}
{"url": "https://www.actualno.com/kustendil/izgorja-kyshta-v-kustendilsko-news_715205.html", "text": "  Снощи екип на РСПБЗН – Кюстендил, е гасил пожар в къща в с. Смоличано, община Невестино. Къщата е изгоряла, пожарът е причинен поради небрежно боравене с открит огън, няма пострадали хора. Друг пожар - в Дупница е гасил снощи екип на РСПБЗН – Дупница. Там е възникнал пожар в къща, причинен от строителна неизправност в комин. Няма пострадали хора, не са нанесени материални щети, поради бързата реакция на противапожарния екип.     Преди два дни, при пожар в имот на ул.“Аракчийски мост“ в Дупница, са изгорели 100 бали слама. Пожарът е причинен поради небрежно боравене с открит огън. Гасен е от 2 екипа на РСПБЗН – Дупница, няма пострадали хора, спасени от унищожение са къща и 150 бали слама, предаде кореспондент от града, за ", "date": "2019.01.09", "title": "Изгоря къща в Кюстендилско"}
{"url": "https://www.actualno.com/europe/sirijski-migranti-prebiha-grycki-sveshtenik-news_715220.html", "text": "  Гръцки свещеник е бил пребит от няколко сирийски мигранти пред църквата, в която служи, предава македонската информационна агенция \"Макфакс\", цитирана от \"Фокус\".     Свещеникът е забелязал, че мигрантите паркират мотоциклетите си в двора на църквата \"Свети Никола\" в столичния квартал Патисия, за което им е направил забележка. След разговора търсещите убежище са го ударили и са избягали. Уточнява се, че инцидентът се е случил миналия петък.   Гръцката полиция е задържала двама заподозрени по случая, но след разпита ги е освободила заради липса на достатъчно доказателства. По-късно обаче извършителите сами са се предали на властите.\r\nОт агенцията припомнят, че преди няколко месеца на Лесбос бе унищожен каменен кръст. Неправителствени организации бяха призовали по-рано за отстраняването му, тъй като според тях той е насърчавал омразата към мигрантите на острова, на който е разположен голям център за прием на търсещи убежище.  ", "date": "2019.01.09", "title": "Сирийски мигранти пребиха гръцки свещеник"}
{"url": "https://www.actualno.com/asia/rusija-njama-da-izprashta-vojski-v-afganistan-no-razrabotva-nova-raketa-news_715193.html", "text": "  Русия не възнамерява да изпраща войски в Афганистан и не вижда причина да разглежда подобен ход, предаде ТАСС.     Това съобщи за руските журналисти в Делхи заместник-министърът на външните работи Сергей Рябков.\r\n\"Мисля, че разполагането на руски войски в Афганистан е напълно изключено.   Не виждаме причина да разглеждаме такъв ход. От дълго време си сътрудничим с афганистанското правителство в сферата на сигурността, това сътрудничество се засилва, набирайки форма, навлизаме на ново ниво. Но руското военно присъствие не е опция\", каза Рябков.  В същото време стана ясно, че Русия разработва за нуждите на военноморските си сили нова крилата ракета \"Калибър-М\" с обсег от над 4500 км. като ТАСС цитира източник от военнопромишления комплекс.\r\nСпоред неназования източник създаването на ракетата е на научноизследователски етап и е финансирано от министерството на отбраната.\r\nПо думите му разработването на \"Калибър М\" е част от държавната програма за превъоръжаване до 2027 г. и ракетата трябва да бъде предадена на бойния флот до края на действието на тази програма.    Новата крилата ракета с корабно базиране ще се различава по далекобойност и габарити от предишната версия на \"Калибър\", която е на въоръжение.   Тя ще бъде \"значително по-голяма, а теглото на бойната й част ще се доближава до един тон\", каза източникът.\r\nЩе бъде разполагана на фрегати и други надводни кораби, както и на атомни подводници.\r\n\"Калибър М\" е предназначена за унищожаването на сухоземни мишени и може да носи както конвенционален, така и ядрен боен заряд, допълни източникът.\r\nСпоред някои данни настоящите ракети \"Калибър\" са с обхват около 2000 км и могат да носят до 500 кг боен заряд. Такива ракети бяха използвани от руските ВМС за обстрел по цели в Сирия.   Договорът за ликвидиране на ракетите със среден и малък обсег, подписан между САЩ и СССР през 1987 г., не забранява притежаването на такива ракети с морско базиране.", "date": "2019.01.09", "title": "Русия няма да изпраща войски в Афганистан, но разработва нова ракета"}
{"url": "https://www.actualno.com/curious/3-te-zodii-koito-sa-naj-dobri-vyv-flirta-news_715217.html", "text": "  Има зодии, на които не им върви в любовта. Има и такива, на които им върви, но не чак толкова. Има и такива, които просто умеят да флиртуват и могат да завъртят главата на някого за секунди.     Тези зодиакални знаци са много талантливи в тази област и определено знаят как да се държат пред представител на другия пол. Те могат само с думи или дори само с поглед да накарат някого да се влюби в тях, за което много хора им завиждат. Те просто имат някаква особена енергия и знаят точно какво и кога да кажат.       Те никога не са сами, в тях има две личности и са изключително експресивни. Те могат да показват чувствата си, което им помага много във флирта. Също така са изключително общителни с околните, което също е един техен много голям плюс. Те могат да омаят някого само с няколко думи, а разговорите с тях са толкова интересни, че хората с тях не искат да приключва. Те са много интересна зодия за останалите и успяват да заинтересуват абсолютно всички. Знаят точно какво да кажат, за да привлекат вниманието към себе си и точно къде да спрат, за да не изглеждат прекалено нахални. Точно това ги прави толкова интересни и всъщност едни от царете на флирта. Срещите с Близнаци никога не са скучни, за това не ги пропускайте.    В началото те се правят на тихи, спокойни и кротки, но това съвсем не е така. Просто това е техният начин да привлекат вниманието върху себе си за по-дълго време. В последствие започват малко по малко да показват повече от себе си и това ги прави интересни за останалите. Първоначалното впечатление, което правят само им помага за в бъдеще. Точно по този начин те могат да оплетат напълно всеки в мрежите си, без никакви проблеми. Представителите на този зодиакален знак са много загадъчни и всеки, който се запознае с тях иска да ги види пак, за да разбере малко повече. Девите могат да привлекат някого само с няколко думи.     Те са просто пожар, когато става въпрос за флирт. Те  много добре знаят какво и кога да кажат. Печелят останалите с хъс, който носят в себе си. Те не се поколебават дори за секунда какво да кажат. Много обиграни играчи са и никой не може да устои на чара им. Лъвовете могат да флиртуват много добре и винаги успявят да спечелят вниманието на околните. Те са магнетични за всички и могат да завъртят главата на някого само с няколко думи и с чара, който носят в себе си. Когато знаят какво искат и са си набелязали мишена, те определено са непобедими и са готови на всичко, за да пленят човека, който искат.", "date": "2019.01.09", "title": "3-те зодии, които са най-добри във флирта"}
{"url": "https://www.actualno.com/curious/ponjakoga-jenite-obichat-kato-kopeleta-news_715221.html", "text": "        \"Обичам те\" не значи винаги сълзливи чувства, надежди, молби, желания, обещания, деца, семейни вечери и куп изгладени ризи. Понякога жените обичат като копелета. И обичат копелета. Мъжки копелета. Любов като с равни и между равни. Любов без бъдеще.   Любов, където утре не съществува като понятие. Любов, където дори няма днес, а само тук и сега, и дори секунда повече няма. Любов без страх. Любов за секс. Любов от секс. Любов с и за приятелство. Ама такова чисто приятелство.\r\nЛюбов, в която се събличаш сам и сам се сещаш кога да се облечеш и да си отидеш. Любов, в която си с друг, но всъщност си сам и в самотата си сте толкова дълбоко заедно. Любов с тела, между тела, заради тела. Любов, в която можеш да ...   ", "date": "2019.01.09", "title": "Понякога жените обичат като копелета"}
{"url": "https://www.actualno.com/politics/karakachanov-pokaza-neznanie-che-gadni-prestyplenija-se-vyrshat-ne-samo-ot-cigani-news_715254.html", "text": "   (бел. ред. - става въпрос за случай, при който 65-годишен мъж прободе младата си приятелка и майка на 8-месечно момиченце ). Така протече разговорът между военния министър Красимир Каракачанов и журналисти в Министерския съвет, след като лидерът на ВМРО беше попитан дали правителството одобрява реториката му по отношение ромския етнос.      Припомняме, че вчера (8 януари), когато , където двама млади цигани пребиха командос и имаше сериозни протести, Каракачанов заяви, че \"циганите станаха изключително нагли и търпимостта на българското общество се изчерпа\".   Военният министър беше върнат към темата след като говори за новия многоцелеви изтребител за българските ВВС. Той повтори тези, които многократно публично е повтарял – за това, че самите цигани се наричали \"цигани\" и, че \"се правим на по-големи католици от папата\". Когато обаче му беше зададен въпросът къде е държавата и лично той като управляващ по отношение на интеграцията и \"усвоените за 25 години десетки милиони фондове за интеграция\" (бел. ред. - по думите на самия Каракачанов, който добави, че \"въпреки това живеят по зле отпреди“ ), отговорът беше, че . Той не се съгласи, че управлението \"решава на парче\" нещата с ромската интеграция – когато стане скандал, както в случая с Войводиново.  Много меко реагирах, много дипломатичен – опитах се да се съобразявам, че съм вицепремиер и част от правителството, защити думите си Каракачанов и прикани журналистите да отидат да видят \"момчето какво са го направили\". , влезе в темата Каракачанов и се оплака, че във Войводиново общината предложила общински парцели на ромите и те да си построят на тях законни къщи, но ромите поискали общината да им ги построи. , заяви още Каракачанов, но не влезе в детайли има ли оценка къде в България се случва това и какъв е евентуалният напредък на държавата да се случва, след като през миналата година   . На ниво беше констатирано, че държавата не е достатъчно ангажирана. Специално за на 15 ноември публикува материал относно фактическото положение.\r\nМеждувременно, от Комисията за защита от дискриминацията съобщиха, че сдружение \"Единство\" - Хасково е подала жалба срещу думите на Каракачанов. Сдружението е част от структура, създадена от Иван Костов и Надежда Нейнски.    ", "date": "2019.01.09", "title": "Каракачанов показа незнание, че гадни престъпления се вършат не само от цигани"}
{"url": "https://www.actualno.com/europe/evrostat-rekordno-niski-sa-nivata-na-bezrabotica-v-es-news_715253.html", "text": "  Нивата на безработица през ноември 2018 г. са били рекордно ниски и в ЕС, и в еврозоната. Това съобщиха от \"Евростат\" в сряда.     Според данните за ноември месец нивото на безработица в ЕС е било 6,7%, което е най-ниското от началото на месечните статистически проучвания по въпроса. Нивото на безработица в еврозоната пък е 7.9%, което е най-ниското от 2008 г. насам. За сравнение през ноември месец 2017 г. нивото на безработица в ЕС е било 7.3%, а в еврозоната 8.7%.   На дъното на класацията е Гърция с 18.6% безработица, следвана от Испания с 14.7% и Италия с 10.4%. Първи в класацията са Чехия с 1.9%, Германия с 3.3% и Холандия с 3.5%.\r\nБългария е с ниво на безработица под средното и за ЕС, и за еврозоната със своите 5.4% като около нас са Словакия с 6.0% и Ирландия с 5.3%.  Румъния се нарежда на 7-мо място по най-ниски нива на безработица със своите 3.9%, като по този начин изпреварва страни като Великобритания и Австрия.", "date": "2019.01.09", "title": "\"Евростат\": Рекордно ниски са нивата на безработица в ЕС"}
{"url": "https://www.actualno.com/plovdiv/zritelite-na-otkrivashtoto-sybitie-v-plovdiv-shte-minavat-prez-23-kpp-ta-news_715260.html", "text": "  Полицията днес обяви мерките за сигурност, които ще бъдат вземани на 12 януари във връзка с Откриващото събитие на Пловдив Европейска столица на културата.     Зрителите, които кметът на града Иван Тотев вече покани от 17:30 часа в събота, ще минават през 23 контролни-пропусквателни пунктове. Там ще има служители на полицияа и жандармерията, специализирани полицейски сили и екипи на Главна дирекция \"Национална полиция\".   За сигурността в района отговаря и специално наета от организаторите софийска частна охранителна фирма. Мерките са сходни с тези при проблемен футболен мач - няма да се допускат хора в явно нетрезво състояние, нито пиротехника или оръжия.\r\nЩо се отнася до внасянето на чадъри и бутилки, те ще бъдат допускани след проверка. Абсолютно е забранена употребата на дронове в района на кулата.  ", "date": "2019.01.09", "title": "Зрителите на Откриващото събитие в Пловдив ще минават през 23 КПП-та"}
{"url": "https://www.actualno.com/asenovgrad/videofilmi-i-svetlinno-shou-prez-uikenda-v-asenovata-krepost-news_715170.html", "text": "  Виртуална разходка из асеновградски туристически обекти ще прикове вниманието на туристите, решили да посетят през идния уикенд. По проекта на ОП \"Туризъм\" към община Асеновград е осигурено светлинно шоу и визуализация на различни исторически забелеижелности в региона.     Мултимедийното представяне ще стартира още в петък (11.01.19 г.) и ще продължи до неделя (13.01.19 г.). Датите са подбрани по повод откриването на „Пловдив - Европейска столица на културата“. А целта е на светлинния спектакъл в НПК Асенова крепост да се привлекат туристи, дошли от цял свят специално, за да посетят града под тепетата в този уикенд. Идеята представлява съчетание от видеофилми, разкриващи красотите на културните, природни и исторически забележителности в Асеновградско.   Филмите ще бъдат прожектирани на предварително подготвен екран, разположен в криптата на църквата „Света Богородица Петрчика“, която се намира в самия исторически паметник. Туристите ще могат да се насладят на специални кадри, заснети с дрон. Сред интересните обекти, които ще бъдат показани във видеата, са Бачковският манастир и най-новата туристическа атракция - пещерата \"Добростански бисер“.\r\nВ 4-часовата прожекция, за няколко минути ще бъде разкрита и тайнствеността на „Небесния Йерусалим“, разгръщащ изглед към десетки християнски храмове в общината. Видеофилмите ще бъдат прожектирани под вълнуващ музикален фон, който ще е в синхрон със специално създадено за проекта художествено осветление в криптата. Вътре в нея, пък, посетителите на Асеновата крепост ще могат да разгледат също реставрираните стенописи и специфичните керамични стени. От ОП „Туризъм“ в Асеновград посочват, че равносметката за миналата година е 8% ръст на туристите в общината, спрямо предходните 12 месеца.  ", "date": "2019.01.09", "title": "Видеофилми и светлинно шоу през уикенда в Асеновата крепост"}
{"url": "https://www.actualno.com/blagoevgrad/gyrcija-sprja-da-puska-tejkotovarni-kamioni-prez-promahon-zaradi-loshoto-vreme-news_715265.html", "text": "  Заради лошото време, Гърция реши да спре от 12:30 часа днес (9 януари) тежкотоварния трафик през ГКПП Промахон, съобщава \"Гранична полиция\". От българска страна това е пътят през Кулата.     Спират се всички превозни средства, които тежат над 3,5 тона.   Вземат се допълнителни мерки за спиране на товарните автомобили в района на Благоевград, с цел недопускане на струпване на изчакващи превозни средства на ГКПП Кулата.  ", "date": "2019.01.09", "title": "Гърция спря да пуска тежкотоварни камиони през Промахон заради лошото време"}
{"url": "https://www.actualno.com/curious/koj-i-zashto-promeni-osnovnata-chestota-v-muzikata-ot-432-hz-na-440-hz-news_715238.html", "text": "  Министъра на пропагандата в нацистка Германия, Йозеф Гьобелс през 1939 г. издал генерален указ, с който наредил на всички да настроят тонът Ла 440 Hz, вместо на 432 Hz както е бил до тогава. Тонът Ла е музикалният тон, който представлява отправната точка за настройването на музикалните инструменти от музикантите. Има един прост уред наречен камертон, който взима тонът Ла винаги по един и същ начин. Именно малката промяната в състава на метала, от който е произведен камертона дава честотата на произведения звук да бъде строго определена на 440 Hz, преди това същите тези камертони са взимали звукът ла, но с 8 Hz по–малко. Височината на тона ла е същата, както и по рано. 440 Hz се използва от 1939 г. до наши дни.         Като резултат от нея хората започват да мислят и чувстват по определен начин, те се потапят във вътрешен хаос. През 1953 г. постановлението на Гьобелс е одобрено от Международната организация по стандартизация (ISO). Направена е промяна и честотата 440 Hz е въведена като стандарт, въпреки протестите на професор Dussaut от Парижката консерватория, който е написал референдум, подписан от 23 000 френски музиканти. Те са настоявали да не се променя 432 Hz, за да се запази музикална хармония и музикална вибрация на Вселената.\r\nТонът ЛА настроен на 432 Hz е бил съвсем умишлено скрит от света, защото това е точката на баланс в природата. 432 Hz е вибрация застъпена в принципа на Златно сечение (известно още като златна пропорция, златен коефициент или [божествена пропорция] и обединява свойствата на светлината, времето, пространството, материята, гравитацията и магнетизма към биологията, код на ДНК и съзнанието.    Една нота има 12 хармоници, защото резонира с 12 ноти на музикалната скала (със средните и устойчивите тонове). Нотите имат 12 хармоници, когато една нота се настрои на 432 Hz. Когато човек свири на ЛА, настроена на 440 Hz, се създават само осем хармоници. Музиката, настроена за 440 Hz е много бедна и лоша музика.       Честотата на планетата Земя е 8 Hz, въпреки че напоследък се променя. Алфа вълните, честотата на мозъка в отпуснато състояние също са вълни с честота 8 Hz. Когато слушаме музика настроена на 440 Hz, това прави така, че тази основна база от 8 Hz се променя на 8. 25 Hz, което означава, че генерираните хармоници не са в хармония с планетата. Човекът вибрира в диапазона на честоти от 16 до 32 херца, което е еквивалентно на музикалната гама от долно ДО до горно ДО, или една октава. Настройката на 440 Hz не е хармонична с честотата на човешкото същество, защото основата става 16,5. Когато слушаме музика на 440 Hz, първото нещо, което забелязваме e отпадналост, умора, желание да не правим нищо, и това се случва, защото хармониците на тази музика не съответстват на вибрационна честота на човека. Проучванията показват, че музиката трябва да се базира на естествени честоти на космическата хармония на вселената, ако искаме да бъде от полза за човечеството. Института “Шилер” призовава за промяна на тона от 440 Hz на 432 Hz отново, защото на 432 Hz е дълбоко преплетено с природата.\r\nНеотдавнашното преоткриване на истинската природа на вибрационната енергия показва, че използването на 440 Hz създава нездравословен ефект в околната среда и се отразява зле на всички живи същества. Това произвежда промяна извън природа от 8 Hz, в начина, по който мислим и в начина по който нашето ДНК контролира генетичната ни конструкция.\r\nТонът ЛА = 432hz тон е в основата на музиката и интелигентният дизайн в природата има хармонична основа в 432 трептения в секунда. Налице са допълнителни проучвания, въз основа на движението на планетите и хармонични тонове. Тези тонове са с основа 432 Hz, това е като една солидна основа за музикалната структура и регулиране на нашето здраве.      След появата на тази тайна информация, много хора направиха свои независими изследвания, включително Ananda Bosman и Мик Джагър от \"Ролинг Стоунс\". Те доказаха положителните реакции на обществеността, слушаща музика с честоти от 432 Hz.\r\nАвтор: Димитър Кирилов", "date": "2019.01.09", "title": "Кой и защо промени основната честота в музиката от 432 Hz на 440 Hz  "}
{"url": "https://www.actualno.com/america/dyrjavnijat-sekretar-na-sasht-na-neochakvana-vizita-v-irak-news_715258.html", "text": "  Държавният секретар на САЩ Майк Помпео, който започна обиколка в Близкия Изток, пристигна на необявена предварително визита в Ирак, където проведе среща с представители на управляващите в Багдад, предава \"Фокус\".     Помпео е разговарял с председателя на иракския парламент. Агенцията подчертава, че посещението на първия дипломат на Вашингтон в Ирак се случва по-малко от две седмици, след като държавният глава на САЩ Доналд Тръмп обяви решението за изтегляне на американския контингент от Сирия. В медиите вече бяха разпространени доклади за предислоциране на американските в бази в Ирак.   ", "date": "2019.01.09", "title": "Държавният секретар на САЩ на неочаквана визита в Ирак"}
{"url": "https://www.actualno.com/dobrich/turisticheskijat-bransh-otchita-ryst-na-rannite-zapisvanija-news_715293.html", "text": "  С 2-3% са повече ранните записвания в курортите по Черноморието към края на декември на годишна база. Това каза за председателят на браншовата асоциация „Хотелиери и ресторантьори“ за Североизточна България Димитър Димитров. Той уточни, че освен чужденци, вече и много българи се ориентират към ранно закупуване на туристически пакети, провокирани от отстъпките, достигащи до 20%. Димитров е оптимист за летния сезон.     В същото време ситуацията с кадрите в туризма продължава да е болезнен проблем. Браншът изпитва остър недостиг на готвачи, сервитьори, камериерки, дори градинари и общи работници. Заплатите в сектора не са толкова атрактивни и в това Димитров вижда основната причина. По негови данни трудовите възнаграждения на камериерките достигат 700-800 лв., а стартовата заплата на готвачите е 1200 лв., но опитните вземат 4 пъти повече.\r\nОколо 1300 кадри за туристическия бранш се очакват това лято от Украйна и Беларус, каза още Димитров. Очакванията му са след сключване на междуправителствено споразумение с Киргизстан и Таджикистан да бъдат привлечени кадри и от тези страни.\r\nИзпълнителният директор на „Албена“ АД Красимир Станев е по-умерен оптимист. По думите му сезонът не започва . Прогнозата на Станев е за лек ръст в сравнение с миналата година, когато са реализирани 1,680 милиона нощувки.  Най-голямата инвестиция на туристическото дружество е в комплекса „Бялата лагуна“, чийто размер е 23 милиона лева. Там се изгражда ресторант, нова анимационна зала, два басейна с мини аквапарк. Влагат се средства и в инфраструктурата. В курортния комплекс „Албена“ ще бъдат инвестирани 13 милиона лева в петзвезден хотел със 105 стаи на мястото на двете стари крила на „Амелия“. Компанията влага и 2,8 млн. лв. в ново крило с 40 стаи на хотела си в Приморско.", "date": "2019.01.09", "title": "Туристическият бранш отчита ръст на ранните записвания"}
{"url": "https://www.actualno.com/crime/eto-koi-sa-bijachite-prebili-komandosa-vyv-vojvodino-snimka-news_715300.html", "text": "  Двамата братя Асен и Борис Пакетови, които пребиха жестоко разузнавача-парашутист ефрейтор Валентин Димов, се изправиха пред съда днес (9 януари), като се очаква да бъде взето решение дали те да останат за постоянно в ареста. В момента мярката им е задържане за 72 часа.      Междувременно от пресцентъра на МВР в Пловдив съобщиха, че около 16:00 часа ще започне бутане на опасни незаконни постройки в ромската махала в село Войводиново.", "date": "2019.01.09", "title": "Ето кои са биячите, пребили командоса във Войводино (СНИМКА)"}
{"url": "https://www.actualno.com/cars/elektromobil-s-kraka-za-apokalipsisa-news_715288.html", "text": "  Автомобил с крака, който е способен да изпълнява широк спектър от задачи – от спасяване на хора по време на стихийни бедствия до превоз на малки групи в градски условия, е една от основните премиери на стартиралото тази седмица изложение за потребителска електроника CES в Лас Вегас.     Машината се казва Hyundai Elevate и е първият представител на клас UMV (Ultimate Mobility Vehicle), тоест транспортно средство с максимална проходимост. Това е постигнато благодарение на принципно ново окачване с вградени в колелата електомотори. Самите колела са продължение на механични крака, които могат да имитират походката на млекопитаещо животно.   Краката имат 5 различни степени, които определят дължината им. Те могат да прескочат ограда с височина метър и половина, да се изкачват и спускат по наклон с много камъни и скали, както и да пресичат блата или заснежен терен. Краката за закрепени на носеща конструкция, в чийто под е вградено огромна батерия с капацитет 66 кВт/ч.\r\nСамата конструкция на свой ред представлява помещение, което може да бъде използвано с различна цел. То може да представлява медицинска капсула с оборудване, нужно за реанимиране на пострадали хора или пък да бъде салон, в който да се настанят хора, тръгнали на обиколка по труднодостъпни места. В прибрано състояние краката заемат съвсем малко място и това превръща Elevate в традиционен автомобил, който може да бъде използван като такъв.  Разработката на уникалната машина е отнела 3 години на специалистите от Hyundai, а с направата и тестовете на прототипа се е заела американската инженерингова компания Sundberg-Ferar. Идеята е, Elevate да не остане само прототип за демонстрации, а да се появи и в серийно производство. Вече има интерес към проект от страна на спасителни служби в САЩ, които имат нужа от подобни превозни средства.\r\nКраката-колела имат очевидните предимства от гледна точка на проходимостта, тъй като могат да запазят носеща конструкция в хоризонтално положение. А това е много важно при извозване на пострадали хора, както и при транспортирането на трудноподвижни хора в самите градове.   Първите прототип на Elevate са били с хидравлични крака, но в крайна сметка е била избрана система с електрическо задвижване, тъй като тя е по-надеждна. В екстремни условия с пълен заряд на батериите машината може да измине 35 км, но в градски режим това разстояние ще се увеличи значително.    ", "date": "2019.01.09", "title": "Електромобил с крака за апокалипсиса"}
{"url": "https://www.actualno.com/politics/naj-goljamata-voenna-porychka-ot-padaneto-na-komunisticheskija-rejim-v-bylgarija-otiva-pri-sasht-news_715292.html", "text": "  Сделката за изтребителите F-16V Блок 70 на Lockheed Martin ще е на стойност около 1.8 милиарда лева, като това е най-голямата военна доставка за България от падането на комунистическия режим. Така коментира агенция Reuters днешното правителствено решение да се иска мандат за за изтребителя, като уточнява, че решението все още се нуждае от парламентарно одобрение.     Другите кандидати за поръчката бяха шведските изтребители \"Грипен\" и италианските изтребители втора ръка \"Юрофайтър\".   Критиците на това решение питат дали американците реално могат да  доставят първите изтребители F-16 за 2 години, както българската страна  иска (бел. ред. - Каракачанов вече изрично каза, че няма да стане за 24 месеца ). Освен това бе пренебрегнато и друго условие в търга - плащането  чрез схема за поетапно плащане, като при американската оферта парите  трябва да бъдат изплатени наведнъж, пише Reuters.\r\nВисши служители на министерството на отбраната, както и представители от армията твърдят, че F-16 е изпитан в битки изтребител и има дълъг живот. „Правителството предложи на парламента да разреши започване на разговори със САЩ за поръчката на нови военни самолети”, заяви министърът на отбраната Красимир Каракачанов.  Дясно-центристкото коалиционно правителство има малко мнозинство в парламента, който се очаква да гласува следващата седмица.\r\nПланът за покупката на нови самолети разпали страстите в София, като поддръжниците подкрепят решението на правителството, тъй като голяма част от съседските съюзници в НАТО също използват F-16. Докато критиците обвиняват правителството в нарушаване на правилата за обществена поръчка.   Във вторник от Белия дом заявиха, че вече работят с българските власти, за да се подсигурят, че сделката ще се побере в българската бюджетна рамка и операционни изисквания. В момента американската оферта надхвърля прогнозния лимит.    \"Ние вярваме, че F-16 Блок 70 предлага на България най-добрата възможна комбинация от цена, оперативни възможности и съвместимост с другите членки в НАТО\", заяви администрацията на президента на САЩ Доналд Тръмп.", "date": "2019.01.09", "title": "Най-голямата военна поръчка от падането на комунистическия режим в България отива при САЩ"}
{"url": "https://www.actualno.com/plovdiv/podpomagat-semejstvoto-na-prebitija-efrejtor-vyv-vojvodinovo-news_715262.html", "text": "  Днес с пълно единодушие общинският съвет на община \"Марица\" гласува отпускането на еднократна парична помощ в размер на 1 000 лв на ефрейтор Валентин Димов, жертва на побой в село Войводиново.     Димов има семейство с две малки деца. Общински съвет \"Марица\" прие и декларация, с която осъжда всички форми на физическа саморазправа и подкрепя мерките и действията, предприети от компетентните органи срещу подобни прояви.   Припомняме, че заради случилото се по Йордановден в началото на седмицата имаше масов протест. Наложи се намеса на , за да не се стигне до ексцесии.", "date": "2019.01.09", "title": "Подпомагат семейството на пребития ефрейтор във Войводиново"}
{"url": "https://www.actualno.com/politics/valeri-simeonov-pojela-da-se-provede-nov-konkurs-za-iztrebiteli-news_715298.html", "text": "  Процедурата по избор на бойни самолети за авиацията ни да бъде прекратена и да се проведе нов конкурс, призова бившият вицепремиер и лидер на Националния фронт за спасения на България Валери Симеонов в предаването \"Свободна зона\" в ефира на телевизия Европа.     Той беше категоричен, че изразява лично становище, защото в партията не е взето решение да се пледира за това.   \"Този конкурс трябва да бъде прекратен и да се обяви нов, което пак е жест към американската страна\", смята бившият вицепремиер.\r\nТой се аргументира по следния начин:  \"Дава им се възможност да вземат решение на най-високо ниво и да предоставят изискваната информация - вариант 1, и вариант 2 - да не участват. Тяхно право!\"\r\nВалери Симеонов коментира и това, че окончателното решение трябва да вземе парламента. Според него така ще може \"колективната безотговорност да си каже думата\".   Симеонов коментира още, че решението дали Обединени патриоти ще се явят с единна листа на европейските избори ще бъде взето на предстоящия коалиционен съвет на формацията.    ", "date": "2019.01.09", "title": "Валери Симеонов пожела да се проведе нов конкурс за изтребители"}
{"url": "https://www.actualno.com/ruse/sanitarki-ot-ruse-poluchiha-profesionalna-kvalifikacija-news_715325.html", "text": "  На 8 януари – Бабинден, в УМБАЛ „Медика“ 26 санитарки получиха свидетелства за квалификация по професиите „здравен асистент” и „болногледач”. Управителят на лечебните заведения „Медика“– доц. д-р Кирил Панайотов и депутатът Пламен Нунев, поздравиха завършилите и връчиха свидетелствата.     Персоналът преминава специализации в различни направления и обучителни курсове. Санитарите са в най-близък контакт с пациентите. С повишаването на техните знания и професионални умения, според европейските стандарти, се гарантира съответствие с очакваните изисквания към персонала през 2020 г. Курсът на обучение, воден от хабилитирани лекари, медицински сестри, социални работници и психолози, завършва с полагане на държавни изпити.\r\nЗа подобряване на полаганите грижи за пациентите, помощният персонал е преминал едногодишна професионална квалификация с акценти в медицинското обслужване, социалната хигиена, медицинската психология, хигиената на храненето и др. Професионалната подготовка се реализира от Лечебни заведения „Медика”, съвместно с Института по социално управление по Оперативна програма „Развитие на човешките ресурси 2014 – 2020“. Всички курсисти са защитили успешно наученото и го прилагат на практика сега в отделенията на УМБАЛ „Медика Русе“, СБАЛК „Медика Кор“, СБАЛФРМ „Медика“ и ДКЦ-2.", "date": "2019.01.09", "title": "Санитарки от Русе получиха професионална квалификация"}
{"url": "https://www.actualno.com/crime/ostaviha-v-aresta-za-postojanno-obvinenite-za-poboja-vyv-vojvodinovo-news_715326.html", "text": "  Най-тежката мярка за неотклонение - , постанови днес Районен съд- Пловдив за Борис Насков Пакетов - 17 годишен и Асен Насков Пакетов- 21 годишен, обвинени за побоя над на 6 януари тази година в село Войводиново, община Марица.     Двамата братя са обвинени в причиняване на по хулигански подбуди. В съда днес прокурорът подчерта, че агресията е продължила дълго време и дори тогава, когато пострадалият е бил . При снемането на данните за самоличност по-малкият от братята ден, наложи се адвокатът да помага със справка от документ. По ирония на съдбата се оказа, че е роден точно на 12 януари - денят, в който Пловдив с мотото \" \". Въпреки справката, в която се посочва завършено основно образование, обвиняемият каза, че не може да чете и да пише. Работел с коня и каруцата в селото. По- големият брат е семеен, има малко дете и работи на трудов договор като зидаро- кофражист в Пловдив. И той е неграмотен. Досега двамата не са осъждани.  \r\nПрокурорът характеризира престъплението като , ритниците по главата и юмруците са нанасяни върху падналия на земята човек дори когато са дошли роднините на двамата биячи и се опитали да ги спрат. Според прокурора, двамата са .  Адвокатът на братята Пакетови Красимир Баков изрази съчувствие към пострадалия Валентин Димов, който днес бе опериран заради счупване на ябълчната кост и към неговите близки, но в защитната си теза изрази съмнение, свързано с промяната в обвинението. Действително първоначалното обвинение беше за нанасяне на лека телесна повреда, а след ден се трансформира на средна телесна повреда. След първия преглед в болницата командосът е бил освободен за домашно лечение и не е установено счупване, каза адвокатът, това става на следващия ден. Той , че са направили от побоя първа новина, вместо да пишат за изтребителите F-16, за и за семейство Баневи. Те са настроили обществото предварително, каза той, а за това, по думите на юриста, , който, както каза адвокат Баков, прави опит за противопоставяне и раздухва етническо напрежение. Адвокатът каза още, че има и друга гледна точка за инцидента и че поведението на двамата му подзащитни е неизбежна самоотбрана, излязла от граници. Последният му аргумент бе, че те няма да се укрият, а ще се върнат да живеят на ул. \" Победа\" 21 в село Войводиново, макар че там в момента няма никого, а полицията ще ги пази.    Съдът прие, че двамата са безспорни автори на деянието и ще се укрият и ги остави в ареста.    По същото време на посочения адрес, който означава площ от декар и половина, населен с незаконно построени къщи, започна събаряне на негодните за живеене. Заповедта е издадена от кмета на община Марица Димитър Иванов. \r\nЗа тази вечер също е на населението във Войводиново, а за петъчната вечер генерал Шивиков призова колегите си от армията да отидат във Войводиново и да се присъединят и те към протестните действия.", "date": "2019.01.09", "title": "Оставиха в ареста за постоянно обвинените за побоя във Войводиново"}
{"url": "https://www.actualno.com/moresport/kubrat-pulev-objavi-che-e-osydil-vestnik-uikend-news_715327.html", "text": "  Кубрат Пулев се похвали с първа спечелена битка за 2019 година. Но не на ринга. Българската звезда в тежка категория на професионалния бокс обяви, че е осъдил “Ню Медиа Груп” АД заради публикация във вестник “Уикенд” от 2016 г. Кобрата съобщи новината в социалната мрежа Facebook.     \"Осъдихме “вестник” Уикенд на общо 17 000 лв. В България има закони и те трябва да заработят с пълна сила и самите ние, гражданите, трябва да спомогнем за това чрез контрола, на който имаме право\", пише Пулев.\r\n\"От нас обаче се иска да бъдем будни и непримирими, да не се превиваме, а да си отстояваме правата до край. Да не приемаме с равнодушие беззаконието и да не толерираме анархията. С личен пример и битка за общественото благо ще превърнем страната си в едно по-добро място за живеене. Нека имаме повече вяра в българската правосъдна система! В нея работят и почтени хора, истински, умни и смели\", категоричен е българският спортист.   \"Благодаря и на адвокат Петър Петров за работата и професионализма\", завършва публикацията на Кубрат Пулев.", "date": "2019.01.09", "title": "Кубрат Пулев обяви, че е осъдил вестник \"Уикенд\""}
{"url": "https://www.actualno.com/europe/tereza-mej-zagubi-kluchov-vot-za-brexit-v-parlamenta-news_715335.html", "text": "  Премиерът на Великобритания Тереза Мей изгуби важно гласуване в парламента на страната, свързано с процедурата за Brexit, съобщават британски медии.     Британското правителство е поставено в незавидна ситуация, след като депутатите гласуваха да го принудят да обяви в рамките на три заседателни дни какви стъпки ще предприеме, ако споразумението за Brexit бъде отхвърлено от парламента следващата седмица, което изглежда твърде вероятно.   308 депутати срещу 297 гласуваха в полза на предложението на депутата от Консервативната партия Доминик Грийв.\r\nТака ако Мей представи алтернативен план, той ще подлежи на поправка от страна на парламента, което ще даде на законодателния орган по-голяма власт при определянето на посоката.  The Guardian пише, че поправката е прокарана след бурни сцени в парламента. Депутати от Консервативната партия остро разкритикуваха председателя на парламента Джон Бъркоу заради това, че е позволил гласуването.\r\nСпоразумението за Brexit ще бъде гласувано в британския парламент на 15 януари. Ако не бъде ратифицирано, Мей трябва да представи План Б до 18 януари.   Това е нов удар но правителството на Мей, който идва само ден след като депутатите  гласуваха да бъде изключен Brexit без сделка.    Освен това, група от влиятелни депутати в нейната Консерваторска партия по текстове във финансовото законодателство и така не позволиха на финансовото министерство да има последната дума по данъчни промени, ако Обединеното кралство напусне ЕС без споразумение.\r\nПоражението беше историческо - за първи път от май 1978 година правителството губи гласуване по финансов законопроект, пише авторитетния британски ежедневник The Times.", "date": "2019.01.09", "title": "Тереза Мей загуби ключов вот за Brexit в парламента"}
{"url": "https://www.actualno.com/velikotarnovo/kmetyt-na-veliko-tyrnovo-remontite-shte-prikluchat-do-proletta-news_715334.html", "text": "  \"До пролетта ще приключат всички ремонти на улици и площади в старата част на Велико Търново\". Това каза пред \"Фокус\" кметът Даниел Панов. Той посочи, че след като се завърши старата част на града, той ще стане още по привлекателна туристическа дестинация.     Панов посочи, че се отчита 13% ръст на посетителите през 2018 година, спрямо тези за предходната 2017 г. „За последните 12 месеца значително расте туристопотокът от Испания и Франция, които преоткриват Велико Търново като туристическа дестинация. Ръстът на френските туристи е 49%, а този на испанските – 23%. Старата столица е все по-атрактивна и за гостите ни от Китай, които бележат ръст с почти 45%, също така американците са повече – с 21%“, коментира още Даниел Панов. По думите му според статистиката броят на останалите туристи от Европа се е увеличил с 15 %.   ", "date": "2019.01.09", "title": "Кметът на Велико Търново: Ремонтите ще приключат до пролетта"}
{"url": "https://www.actualno.com/balkani/proval-na-pyrvoto-zasedanie-ot-debatite-za-promjanata-na-imeto-na-makedonija-news_715367.html", "text": "  Първото заседание от серията дебати за промяната на конституцията на Македония очаквано завърши с провал. Депутатите от двете опозиционни партии напуснаха залата поради несъгласие с промените.     Преди началото на дебатите привържениците на ВМРО-ДПМНЕ излязоха на протест пред парламента.   Ние сме поколението, което решава проблемите. Имаме ясно потвърждение на македонската идентичност, и македонския език ще се използва свободно навсякъде, заяви македонският премиер Зоран Заев в обръщението си пред депутатите, цитиран от Плусинфо.\r\nТой призова те да бъдат част от онези, които ще заведат Македония в европейското семейство.  „Имаме споразумение с ясни индикации за нашата уникалност. Ние не даваме нищо на никого. Никой не ни е взел нищо . Трябва да изберете между европейско бъдеще и изолация. Светът гледа и очаква от вас държавническа отговорност”, каза Заев.\r\nЗаседанието на македонския парламент за конституционните промени беше прекратено и ще продължи утре по обяд, предаде БГНЕС.\r\nПреди това премиер Зоран Заев се обърна към депутатите с ударно обръщение. „Вашето положително решение тук в Парламента днес приближава Македония до членство в НАТО, до момента, в който македонският флаг гордо ще се вее в Брюксел с флаговете на другите държави-членки, но и ни дава възможност през юни да отворим първата глава от преговорите с Европейския съюз, които трябва да приключим през 2025 година.“       Това обяви премиерът Зоран Заев от парламентарната трибуна тази вечер, обръщайки се към депутатите на 75-та сесия, на която се обсъждат конституционните промени в третата фаза, която изисква мнозинство от две трети.\r\n„Вашето решение е между тези два варианта, размерът на това историческо решение трябва да бъде признат от всички. Вашият глас е гласуване за пълноправно членство на страната в НАТО за по-малко от година, вашият глас поставя страната в семейството на ЕС“, каза Заев, добавяйки, че всеки глас \"против\" всъщност е вот на изолация и нова политическа криза.\r\nНека вдигнем главите си и да се издигнем над разделенията, каза Заев пред депутатите, добавяйки, че пред македонците са белите страни на тяхното бъдеще.\r\n\"Вместо с горчивина и гняв, днес можем да напишем тези страници с надежда, единство и солидарност за общата ни гражданска и македонска държава,\" каза Заев, като добави, че отговорността на депутатите е да гарантират, че гражданите живеят в стабилна, обща и икономически просперираща държава.\r\n„ Настоящият ден и решението ви в края на сесията приближават акта, когато ще подпишем протокола за присъединяване към НАТО“, изтъкна премиерът и подчерта, че Македония ще бъде 30-ия член на алианса, а Гърция ще бъде първата, която ще поиска това.      Заев подчерта, че през целия договорен процес преди подписването на Договора от Преспа Скопие не е подарило нищо на никого, нито някой е отнел нещо на някого.", "date": "2019.01.09", "title": "Провал на първото заседание от дебатите за промяната на името на Македония"}
{"url": "https://www.actualno.com/politics/cvetanov-pobedim-li-na-evroizbori-bsp-shte-izpadne-v-haos-news_715365.html", "text": "  Успех на ГЕРБ на европейските избори през пролетта ще ни създаде много добри условия за работа за местния вот. Ние ще имаме психологическото предимство и нужното спокойствие, а БСП ще изпадне в хаос.     Това заяви председателят на ПГ на ГЕРБ и зам.-председател на партията Цветан Цветанов по време на среща със структурата на ГЕРБ-София. На нея присъстваха районните ръководители на ГЕРБ в столицата, народните представители от ГЕРБ-София, общинските съветници, кметове на столични райони, както и кметове на кметства. Това е първата среща на структурата за 2019 година, с която на практика започва подготовката за предстоящите избори.   „В интерес на ГЕРБ е Корнелия Нинова да остане председател на БСП до европейския вот, защото тя се държи агресивно и недържавнически, а хората го виждат. Загубят ли евроизборите, в БСП ще стартират необратими процеси. Там има напрежение, което не пожелавам на нито една партия“, сподели Цветанов по време на срещата. Той обясни, че БСП и Нинова ще стават дори по-агресивни, защото изборите наближават, а те нямат какво да покажат. „Те нямат алтернатива. Нямат реална програма, с която да излязат пред хората и да покажат, че са по-добри от нас. Представянето на тяхната „визия“ е било много слабо. На някои места пред хората дори са заставали депутати, които не са от този регион. Какво те знаят за проблемите не местните?“, попита той.\r\n„Ето затова е важно да сме обединени и да бъдем сред хората, където да популяризираме какво правим. Има с какво да се похвалим, нека го покажем. Да противодействаме на фалшивите новини с истински“, призова председателят на ПГ на ГЕРБ. В тази връзка той обясни каква ще бъде основната цел на гражданския диалог „Европа в нашия дом“, който ГЕРБ организира и който започва скоро. „Искаме да покажем какво е направено в България благодарение на европейската солидарност“, допълни той. Цветанов отбеляза, че това ще бъде отговорът на ГЕРБ на компроматната война на БСП, която тепърва ще се разгърне. „Трябва да убедим хората, че именно ЕНП може да изведе Европа до траен растеж и просперитет“, каза още зам.-председателят на ПГ.  „Три неща ще са ключови за успеха ни на предстоящите избори. Това са работата, инициативите и комуникацията. Те вървят ръка за ръка. Ще продължим да работим и да подобряваме средата за живот, а чрез инициативите ще популяризираме резултатите“, обясни кметът на София и зам.-председател на ГЕРБ Йорданка Фандъкова. По думите й от комуникацията на всички от ГЕРБ-София с хората трябва да се направят изводи за интересите и желанията им и на база на тях да се очертаят приоритетите.\r\nОбластният координатор на ГЕРБ-София Цветомир Паунов подчерта, че столичната структура на партията е съставена само от победители и че е уверен, че на предстоящите избори те ще продължат победната серия.   ", "date": "2019.01.09", "title": "Цветанов: Победим ли на евроизбори, БСП ще изпадне в хаос"}
{"url": "https://www.actualno.com/europe/masovo-natravjane-v-rusko-selo-news_715369.html", "text": "  Инцидентът станал в село Ленинаул в кавказката република Дагестан, съобщава ТАСС.     Лекарите алармирали за бум на остра стомашно-чревна инфекция. 15 души били в по-тежко състояние и останали в болница за лечение и наблюдение. 11 от хоспитализираните са деца.   Според местните власти става дума за отравяне, като основното подозрение е, че пострадалите са пили замърсена вода.", "date": "2019.01.09", "title": "Масово натравяне в руско село"}
{"url": "https://www.actualno.com/society/novinite-naj-vajnoto-za-denja-9-januari-news_715328.html", "text": "  Редакционният екип на ви представя най-важните новини за изминалия ден, 9 януари.      Министър-председателят Бойко Борисов извика тази сутрин в Министерския съвет ръководството на Агенция „Пътна инфраструктура“ (АПИ) и на Министерството на регионалното развитие и благоустройството за доклад относно темата с винетките и тол системата.   Сделката за изтребителите F-16V Блок 70 на Lockheed Martin ще е на стойност около 1.8 милиарда лева, като това е най-голямата военна доставка за България от падането на комунистическия режим. „Трябва да купуваме възможно най-доброто. Купуваме самолет за 40 години напред”. Това заяви в ефира на \"Нова телевизия\" вицепремиерът и военен министър Красимир Каракачанов.     Процедурата за избор на изтребител е прозрачна. Това заяви в ефира на bTV председателят на ПГ на ГЕРБ Цветан Цветанов.      Да се осигурят пари за грипни ваксини за определени уязвими групи - това е основната цел на Национална програма за подобряване на ваксинопрофилактиката на сезонния грип 2019-2022 година, която беше приета от правителството днес (9 януари). Защо не чуваме тези остри думи, когато извършител на такива гадни дела е българин? Посочете ми случай. Убийството в Стара Загора от вчера. Ще трябва да ме запознаете, убийството в Стара Загора не го знам... \"Консорциум Капш Трафик Солюшънс\" приветства проверката от българските власти на въвеждането в експлоатация на системата за електронни винетки\". Това се казва в позиция на Консорциума, който бе избран за изграждането на тол системата и електронните винетки, по повод скандала от последните дни. Наблягам на това, че ще поискаме от парламента да ни даде мандат да водим преговори за закупуване на многоцелеви изтребител F-16 от САЩ. Това изрично подчерта военният министър Красимир Каракачанов на брифинг след днешното заседание на Министерския съвет по горещия въпрос за нов изтребител за българските военно-въздушни сили (ВВС). За трета поредна вечер се провежда протест срещу ромското насилие в село Войводиново. Стотина души се събраха пред църквата, където на 6 януари бе пребит жестоко 33-годишния военнослужещ Валентин Димов от двама роми.  Добре е, че българските институции започнаха да се интересуват от житието на Баневи. Но в тази държава има цял пантеон от олигарси, заслужаващи компетентно внимание. Кога ще чуем нещо за тях? Енергийният пазар се манипулира от търговци и купувачи. Когато 72% се продават от три свързани лица – НЕК, АЕЦ \"Козлодуй\" и ТЕЦ \"Марица Изток 2\", трябва да се направи нещо. Това възмутено заяви председателят на АИКБ Васил Велев, който беше един от участниците във вчерашната среща на Националния тристранен съвет относно цената на тока на свободния пазар. Първото заседание от серията дебати за промяната на конституцията на Македония очаквано завърши с провал. Депутатите от двете опозиционни партии напуснаха залата поради несъгласие с промените.Заседанието на македонския парламент за конституционните промени беше прекратено и ще продължи утре по обяд.  Кубрат Пулев се похвали с първа спечелена битка за 2019 година. Но не на ринга. Българската звезда в тежка категория на професионалния бокс обяви, че е осъдил “Ню Медиа Груп” АД заради публикация във вестник “Уикенд” от 2016 г. Кобрата съобщи новината в социалната мрежа Facebook.", "date": "2019.01.09", "title": "Новините: Най-важното за деня, 9 януари"}
{"url": "https://www.actualno.com/plovdiv/bageri-zapochnaha-sybarjaneto-na-romski-kyshti-vyv-vojvodinovo-snimki-news_715330.html", "text": "  Започна събарянето на първите 8 къщи в ромската махала в село Войводиново. Предвижда се в следващите дни да бъдат премахнати общо около 15 постройки.      При засилени мерки за сигурност багери започнаха събарянето на 8 къщи, които според обследването са установени като най-опасни. На място има екипи на жандармерията, полицията, пожарната и електроразпределителното дружество EVN, които вече спряха тока в незаконните къщи. Тук са и кметът на село Войводиново Димитър Тосков, както и директорът на ОД на МВР Пловдив старши комисар Атанас Илков.  Предвижда се акцията да продължи и утре, като в следващите дни трябва да бъдат съборени и останалите набелязани за бутане къщи. Снощи над 200 жители излязоха на протест след случая с пребития военнослужещ от двама роми на 6 януари. Днес извършителите бяха изправени пред съда в Пловдив и той ги .    ", "date": "2019.01.09", "title": "Багери започнаха събарянето на ромски къщи във Войводиново (СНИМКИ)"}
