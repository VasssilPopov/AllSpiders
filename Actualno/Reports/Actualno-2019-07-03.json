{"url": "https://www.actualno.com/society/novinite-naj-vajnoto-za-denja-3-uli-news_765062.html", "text": "    Редакционният екип на ви представя най-важните новини за изминалия ден, 3 юли.       Шести реактор на АЕЦ \"Козлодуй\" е спрял аварийно преди по-малко от час. Това става ясно от съобщение на Българската енергийна борса (БЕХ). Малко по-късно    Категорично не отговарят на истината разпространeните в социалните мрежи твърдения, че части от новите трамваи PESA се монтират на стари трамвайни мотриси. Това е технически и практически напълно невъзможно, тъй като става дума за трамваи от различно поколение. Това заявиха от Столична община (СО) в отговор на запитване на Actualno.com. Комарите продължават да тормозят жителите и гостите на Русе, въпреки че постоянно се извършват обработки на града и околните села. Хората са притеснени най-вече за децата, които са най-честите жертви на този вид насекоми.     Министърът на правосъдието Данаил Кирилов ще освободи от длъжност шефа на затворите у нас. Това обяви самият Кирилов при пристигането си във Върховния касационен съд, където да проследи как се разпределят делата. Летният сезон отново е в ситуация \"дежавю\". Голяма част от българите ровят за оферти в интернет, докато търпеливо изчакват опашката на ГКПП \"Кулата\". Други нашенци въобще няма да почиват. Никъде. И това твърдение е подкрепено с данни от проучването на изследователския център \"Тренд\".    Българското правителство изцяло подкрепя позицията на държавата по дело Т-136/19 в Европейския съд. Това гласи едно от решенията на днешното заседание на Министерския съвет. Зад бюрократичния изказ обаче се крие едно от знаковите дела в енергийния ни сектор. Става въпрос за делото, заведено по жалба на \"Овергаз\", че държавните предприятия \"Булгаргаз\" и \"Булгартрансгаз\" са ограничили достъпа ѝ до газовата инфраструктура и до пазара на газ като монополисти по отношение на тръбите. Италианският социалист Давид-Мария Сасоли бе избран за председател на Европейския парламент на пленарното заседание в Страсбург. Администрацията на Доналд Тръмп все още планира да наложи санкции на Турция и да я извади от програмата си за обучение на пилоти на бойни самолети F-35, ако страната, която е член на НАТО, закупи от Русия спорните ракетни системи С-400. Това обявиха представители на американските власти, въпреки уверенията на президента на САЩ в противното. В неделя гърците ще се отправят към избирателните секции и техният вот може да сложи край на лявото правителство на премиера Алексис Ципрас, пише AFP, цитирана от БГНЕС. Вижте пет неща, които трябва да знаем за това гласуване – третото поред в Гърция след европейските и местните избори. ", "date": "2019.07.03", "title": "Новините: Най-важното за деня, 3 юли"}
{"url": "https://www.actualno.com/varna/sydyt-vyv-varna-kaza-ne-na-referendum-za-morskata-gradina-news_765092.html", "text": "    Съдът във Варна отхвърли жалбата срещу местния Общински съвет, с която се искаше да бъде отменено решението да не се провежда референдум за Морската градина. Делото е №502/2018 г.      В предложението за референдум имаше два въпроса\" 1. Да достига ли паркът \"Морска градина\" до морето, като включва изцяло крайбрежната зона от ската до морския бряг? 2. Да бъде ли крайбрежната зона на гр. Варна паркова зона за отдих с обекти за хранене, спорт, атракции и развлечения, но без жилища, ателиета, офиси, молове, хотели, казина, конгресни центрове и яхтени пристанища?   Съдът се съгласява, че няма достатъчно на брой подписи за местен плебисцит. Събрани са само 14 854 коректни подписа, а трябва да са 15 185. За да има референдум, са необходими подписите на 1/20 от гражданите с  избирателни права, които имат постоянен адрес на територията на Община  Варна. А съдът изрично посочва, че авторите на подписката е трябвало да докажат, че имат необходимия брой подписи, което не са направили. Освен това, въпросите не са законосъобразни т.е. не отговарят на чл. 26, ал. 1 от Закона за пряко участие на гражданите в държавната власт и местното самоуправление.\r\nПо законосъобразността на първия въпрос на референдума съдът отбелязва, че той може да се тълкува като изкупуване на частна собственост, с цел разширяване обхвата на Историческото ядро на Морската градина, сезиране  за изменение на Общия устройствен план (ОУП) на Варна или за  изменение на Подробен устройствен план (ПУП)  неясно на кои поземлени имоти, или като вземане на решение, вместо кмета, по изготвяне на доклад по чл. 127, ал. 9 от Закона за устройство на територията (ЗУТ).  Така формулиран, първият  въпрос на подписката не дава конкретно решаване на въпрос от местно  значение, а само събиране на становища по въпрос от местно  значение - за обхвата на Морската градина. От него не става ясно какво решение и на кой местен орган – Общински съвет-Варна или на други органи на местното самоуправление, ще бъде заместено с решението от референдума, а неясният въпрос, освен че препятства съдебната проверка за  законосъобразност по чл. 26, ал. 1 от ЗПУГДВМС, осуетява и неговото изпълнение.  Вторият въпрос цели промяна на предназначението  на  крайбрежната зона на  град Варна  от \"зона за  обществено обслужване\" по  действащия Общ устройствен план на Варна в \"зона за  отдих\" каквато е била преди приемане на ОУП, т.е.  цели се изменение на ОУП в частта на крайбрежната зона (неуточнен обхват). Този въпрос не е от компетентността на органите на местно самоуправление и не може да се решава чрез местен референдум. Общият устройствен план на Варна и неговите изменения се  одобряват със заповед на министъра на регионалното развитие и благоустройството, което е допълнителен довод за липса на  компетентност по изменение на ОУП на Варна от орган на местната власт или на местното самоуправление. ", "date": "2019.07.03", "title": "Съдът във Варна каза \"не\" на референдум за Морската градина"}
{"url": "https://www.actualno.com/education/vylchev-obmisljame-da-zavishim-iziskvanijata-kym-ocenitelite-na-uchebnici-news_765083.html", "text": "     Процедурата по одобряване на учебниците не е генерално сбъркана. Тя е добра и гарантира демократичност и плурализъм на мненията. Трябва по-добре да съчетаем това с принципа на отговорност. Учебниците трябва да съответстват на учебната програма като съдържание, дух, като цели, които поставяме пред образователната система. Освен да дадем знания, ние трябва да възпитаме отношение, да създадем нагласи към света, някои базови ценности и институции, които сме възприели като общество и за които имаме относителен консенсус. Това каза министърът на образованието Красимир Вълчев по време на изслушването си в парламентарната образователна комисия по всички учебни предмети, предаде БГНЕС.      Вълчев коментира учебниците по история за 10 клас.   „Ние можем да имаме съответствие с учебната програма, но може да бъде подменен духът и да имаме в някои учебници различно отношение. Учебниците са много различни помежду си. В последните години са одобрени близо 1000 учебници на редица издателства“, посочи той и подчерта, че въпреки всички забележки качеството им значително се е подобрило.\r\n„Трябва да направим по-отговорни и по-подготвени оценителите. За мен те са професионалния помощен орган. Аз разчитам на всички учители, които си казват мнението, но той е относително формален, но оценителите са тези, на които най-много трябва да разчитам“, обясни той и добави, че по някои предмети няма експерти.  Министър Вълчев каза още, че трябва да се подобри заданието през учебните програми.\r\n„По-ясно да кажем на оценителите какво искаме от тях. Това го правим с критериите за оценка. Особено важно е това да се случи по дисциплините  история и цивилизации, философия, литература, както и да разширим кръга на хората, които участват в оценителните комисии“, разясни министърът и подчерта, че при всеки учебник трябва да се намери балансът не трябва да се допуска идеологизиране и политизиране на съдържанието.   Той обясни, че това което прави МОН, е да предоставя предложения за корекции на изданията и добави, че академичната общност, която участва в написването на учебници няма пълна свобода, защото има програма, по която авторите трябва да се движат.    Вълчев разясни, че към момента има основание които се подготвят по история.\r\nНа въпрос дали ще има промени на учебните програми, образователният министър каза, че те се променят по-трудно, тъй като те обхващат един етап от обучение и те се ползват по три години.\r\n„Във всички случаи ще има промени в учебните програми. Те трябва да бъдат обсъждани още по-широко отколкото досегашните учебни програми. Трябва да намерим базата, общото ни виждане, съгласие и да намерим това, което ни обединява. Мисля, че сме го намерили. Имаме ценности в Конституцията, в закона за предучилищното и училищно образование“, заяви той.   Стана ясно още, че експертите от министерството са прочели всички учебници и единственото, което са открили са били технически грешки. ", "date": "2019.07.03", "title": "Вълчев: Обмисляме да завишим изискванията към оценителите на учебници"}
{"url": "https://www.actualno.com/crime/razsledva-se-korupcija-v-kat-kazanlyk-news_765088.html", "text": "     Разследват корупционна схема сред служители на КАТ-Казанлък. Проверяват се четирима служители, предаде Нова телевизия.      Предполага се, че става дума за длъжностно престъпление, свързано с издаването на фишове и актове, част от които опрощавани.   Разследването започнало след приключването на проверка на самоубийството на началника на КАТ- Тогава до автомобила му бяха намерени разпръснати банкноти с различен номинал.\r\n\"Тогава в нас възникна възприятието, че може би има някаква корупционна схема. Касае се най-вероятно за извършени длъжностни престъпления от общ характер”, обясни окръжният прокурор Дичо Атанасов.   ", "date": "2019.07.03", "title": "Разследва се корупция в КАТ-Казанлък"}
{"url": "https://www.actualno.com/society/shefyt-na-zatvorite-vse-oshte-e-na-posta-pusnal-si-bolnichen-news_765113.html", "text": "     Директорът на Главна дирекция \"Изпълнение на наказанията\" Васил Миладинов, за когото правосъдният министър Данаил Кирилов обяви по-рано, , е излязъл в болнични за 14 дни, съобщи \"24 часа\".       С това на практика неговото освобождаване от длъжност се отлага, тъй като болничният предхожда заповедта, с която министърът бил готов да го освободи.   Новината за отстраняването на Миладинов съобщи самият Кирилов във ВКС, докато проследяваше как работи системата за случайното разпределение на делата. Той обаче отказа да назове причините за рокадата.\r\nПо информация на \"24 часа\" провиненията Миладинов като шеф са многобройни - от цените в лавките в затворите през достъпа на телефони на лишени от свобода до обществени поръчки.   ", "date": "2019.07.03", "title": "Шефът на затворите все още е на поста, пуснал си болничен"}
{"url": "https://www.actualno.com/healthy/bivsh-zdraven-ministyr-bolnicata-ne-e-biznes-news_765094.html", "text": "     Системата е в очакване на някакви промени, но в момента сме свидетели само на намерения. Това заяви бившият министър на здравеопазването д-р Таня Андреева по повод реформите в сектора.      Заради критичната ситуация в здравеопазването в Северозапада, вчера медици от обявиха, че са готови да подадат колективна оставка. Освен тях, медиците във Враца също протестират.   \"Докато няма идея и конкретен план за промяна в структурата на лечебните заведения в страната и дейностите, които ще обхващат, не можем да говорим за затварянето им. Областните и университетските болници са държавни и имат над 50% участие на държавата. Смисълът, когато са създавани, е бил да се обезпечи комплексно грижата за пациентите. Ако някой започне да закрива отделения или болници, той трябва да предложи алтернатива\", каза Андреева.\r\n\"Болницата не е бизнес. Не можеш да пътуваш 100 и 200 км, ако животът ти виси на косъм\", посочи тя и даде пример с болницата във Видин, където е закрито отделението по Акушерство и гинекология. \"Ако една бременна жена има отлепване на плацентата, тя не може да пътува до най-близката болница, която е в Монтана\", обясни Андреева.  По думите й алтернатива се осигурява със Спешна помощ. \"Много болници висят на косъм - в Разград, във Враца, в Търговище\" , отбеляза бившият министър на здравеопазването.\r\nТя посочи, че са неправилно остойностени. \"Някои са силно завишени. На болниците не са преведени пари, за да се повиши фонд работна заплата. Здравеопазването трябва да се управлява от хора, които са учили как се управляват болници\", каза още д-р Андреева.    ", "date": "2019.07.03", "title": "Бивш здравен министър: Болницата не е бизнес"}
{"url": "https://www.actualno.com/business/kabinetyt-smjata-che-ek-se-e-obyrkala-s-globa-za-milioni-za-gazovija-ni-monopol-news_764998.html", "text": "    Българското правителство изцяло подкрепя по дело  Т-136/19 в Европейския съд. Това гласи едно от решенията на днешното заседание на Министерския съвет.      Зад бюрократичния изказ обаче се крие едно от знаковите дела в енергийния ни сектор. Става въпрос за делото, заведено по жалба на \"Овергаз\", че държавните предприятия \"Булгаргаз\" и \"Булгартрансгаз\" са ограничили достъпа ѝ до газовата инфраструктура и до пазара на газ като монополисти по отношение на тръбите. През 2015 година ЕК завърши проверка на ситуацията и изводът ѝ е, че има нарушения, като на България беше предложено да представи план за прекратяването им под заплаха от санкции. Европейската комисия беше склонна да намали бъдещата глоба значително, ако бъдат изпълнени определени мерки. Една от тях е признаването на вина, което би намалило , след като може да е . Друга мярка е държавата да приватизира мажоритарен дял в \"Булгартрансгаз\". А през миналата година от 77 068 000 евро.   Въпросното дело е и една от причините за - срещата между главния прокурор и собственика на \"Овергаз\" ,  която се състоя в ЦУМ преди прокуратурата да обяви, че проверява  \"Овергаз\" заради възможно разминаване между направени действителни  инвестиции и одобрени инвестиции от КЕВР. \"Овергаз\" пък подаде още преди  това жалба заради възползване от монополна позиция от страна на  \"Булгартранзгаз\" и \"Булгаргаз\" на пазара за индустриални потребители на  природен газ.\r\nСега, проверка на в , показа каква всъщност е позицията ни по делото. Прави впечатление, че \"Булгаргаз\", \"Булгартрансгаз\" и Българският енергиен холдинг (БЕХ), който също е страна по делото наравно с държавните газови дружества, казват следното за ответника т.е. Европейската комисия (ЕК) – че за поддържане на капацитет – с други думи като монополист що се отнася до газовата инфраструктура. Нямало монопол и ако към \"Булгаргаз\" се добавят \"Булгартрансгаз\" и БЕХ. Друго възражение е, че ЕК не е определила правилно що е то референтен пазар – имало \"фактически и правни грешки\" и не бил правен пазарен анализ. А за капак българската страна казва, че не е нарушила чл. 102 от Европейския договор, който третира именно господстващото пазарно положение. Съответно се иска или отмяна на глобата от 77 млн. евро, или намаляването ѝ.  В своето решение за подкрепа, правителството посочва, че ако санкцията от ЕК остане, то \"ще има отражение върху възможностите на БЕХ и \"Булгартрансгаз\" да изпълнят ангажиментите си по реализацията на стратегически за българската държава инфраструктурни проекти, между които изграждането на междусистемната газова връзка Гърция-България, развитието на националната газопреносна мрежа, изграждане на Газов хъб \"Балкан\" и други\". С други думи – няма да може да бъде изграден според плана интерконекторът с Гърция, както и хъб \"Балкан\". Интересен е аспектът що се отнася до \"Турски поток\", където вече има проблеми с бързината на реализацията на проекта на българска територия – припомнете си в и за какво става въпрос! ", "date": "2019.07.03", "title": "Кабинетът смята, че ЕК се е объркала с глоба за милиони за газовия ни монопол"}
{"url": "https://www.actualno.com/starazagora/tri-dami-sa-nominirani-za-pocheten-grajdanin-na-stara-zagora-news_765082.html", "text": "     Мария Нейкова, Снежана Дескова и Мария Жекова са трите номинации , получени в установения срок - 1 юли, за званието \"Почетен гражданин на Стара Загора\" за тази година.      Сред мотивите, с която инициаторите издигат кандидатурата на Мария Нейкова, е позицията й на областен управител на област Стара Загора в периода 2001 - 2009 г., дейността ѝ като преподавател, научен работник и общественик. Посочени са и редица обществени инициативи, в които е участвала или са били подкрепени от нея. В момента Нейкова е декан на Центъра по юридически науки на Бургаския свободен университет.   Втората номинация е за дългогодишната примабалерина на Старозагорската опера Снежана Дескова . Тя е и основател и ръководител на Школата за класически танци към Народно читалище (НЧ) „Родина 1860“, която скоро празнува своята 44-годишнина. Над 4500 деца са преминали през единствената школа, работеща по каноните на класическия танц. На сцената на Държавна опера - Стара Загора, Дескова танцува 32 години, а заслугите си е наградена с орден „Кирил и Методий“ и ѝ е присъдено званието „Заслужил артист. Мария Жекова , която дари семейна сграда в центъра на Стара Загора на Общината за Културен център за талантливи деца, е третата получена в общинския съвет номинация за званието „Почетен гражданин на Стара Загора“. Сред носителите на званието е и покойният ѝ брат Петър Жеков - общественик, композитор, учен-генетик.  Званието „Почетен гражданин на Стара Загора“ се присъжда с решение на Общинския съвет и се връчва по време на честването на Празника на града - 5 октомври.\r\nПредложенията и приложените писма за подкрепа за трите тазгодишни номинации могат да се разгледат .         ", "date": "2019.07.03", "title": "Три дами са номинирани за „Почетен гражданин на Стара Загора“"}
{"url": "https://www.actualno.com/pleven/otkriha-afrikanska-chuma-po-svinete-v-plevensko-unishtojavat-jivotni-v-chetiri-sela-news_765112.html", "text": "     Африканска чума по свинете е открита след изследването на проби от умрели прасета в частен двор в село Жернов, Никополско. Заради опасното заболяване днес след обяд бе свикан крисизният щаб на Областната епизоотична комисия в Плевен.       Предприетите мерки за ограничаване на разпространението на заразата предвиждат рано сутринта утре, 4 юли, да започне унищожаването на всички домашни прасета в Жернов и съседните села Въбел, Муселиево и Евлогиево.   Евтаназираните животни ще бъдат загробвани на определени от кметовете места в землищата на тези села.\r\nВ радиус от 10 км около огнището на заразата ще бъдат взети проби от всички прасета. Предвидени са и мерки да не се допусне движението на животни в района. Разпоредено е на кметовете на селата в тази 10-километрова зона да осигурят преброяване на прасетата в личните стопанства.   ", "date": "2019.07.03", "title": "Откриха африканска чума по свинете в Плевенско, унищожават животни в четири села"}
{"url": "https://www.actualno.com/education/800-chujdestranni-kandidat-studenti-sa-se-zapisali-v-bylgarski-visshi-uchilishta-news_765105.html", "text": "     Между 700 и 800 е броят на записалите се да учат в български висши училища кандидат-студенти. Записването продължава и в следващите дни. Това каза по време на блиц-контрол в ресорната комисия в парламента министърът на образованието и науката в отговор на въпрос от депутата от ПГ на „Обединени патриоти“ доц. Милен Михов за кандидатстудентската кампания за българите отвъд границата на страната ни, предаде БГНЕС.      Вълчев уточни, че през месеците февруари и март министерството е провело кампании в Република Северна Македония, в Албания, в Сърбия, в Молдова и в Украйна.    „Тази кампания е подобна на кампанията, която направихме предходните години. Увеличихме приема. Факт е, че има 2000 бройки, но не можем да ги запълним“ , отчете министърът.\r\nТой запозна членовете на комисията по образование в парламента с намеренията на министерството по отношение на привличането на повече млади хора от българските диаспори, които да дойдат да учат у нас.   \" Трябва да продължим увеличението на стипендиите, но трябва да имаме и по-интензивна кампания. Намерението ни е да децентрализираме приема към висшите училища. Самите те да станат по-ангажирани. В момента кампанията се осъществява от министерството, с участието на висшите училища, но нямаме достатъчна ангажираност на висшите ни училища с тази кампания. Ще децентрализираме приема, а ние самите ще отделим средства и ще направим програма, с която да организираме популяризирането на обучението в българските висши училища - първо сред историческите ни диаспори и в Република Северна Македония, второ чрез мрежата от неделни училища в новите диаспори и трето в други страни. Ще направим информационна платформа, чието разработване сме започнали. В нея ще се систематизира цялата информация и ще позволява електронно подаване на документите“, разясни министър Вълчев.\r\nТой разкри още, че предвиждат и промяна в приемните изпити. Тя ще позволи на деца, учили в чужбина да могат да кандидатстват по съответния език на образователната система заедно със сертификат по български език.   „Двете заедно да се равняват на оценката от матура или на Държавен зрелостен изпит по български език. Двете заедно ни дават атестация за комуникационна и езикова компетентност. Това ще улесни проходимостта към българската образователна система“, обясни Вълчев и добави, че са разширили финансирането на неделните училища и тези, които са по програмата „Роден език и култура зад граница“ с допълнителни дейности и кандидат-студентски курсове. Той подчерта, че е малък броят на учениците в гимназиален етап зад граница, а именно на тях разчитат да се върнат за обучение в нашата образователна система.    „Предвиждаме програма за допълнително обучение по български език също така. Министерство на външните работи готви нормативни промени, които да улеснят визовия режим на студентите от историческите български диаспори“, обясни Вълчев. ", "date": "2019.07.03", "title": "800 чуждестранни кандидат-студенти са се записали в български висши училища"}
{"url": "https://www.actualno.com/starazagora/vajni-problemi-za-sgradata-na-operata-obsydi-kmetyt-jivko-todorov-s-rykovodstvoto-news_765096.html", "text": "     Важни технически проблеми в сградата на Държавна опера - Стара Загора, които не търпят отлагане, са набелязани днес по време на посещението на кмета Живко Тодоров, заместника му инж. Янчо Калоянов и председателя на Постоянната комисия по култура в общинския съвет Милена Желева.       От ремонт се нуждаят компрометираният от последните стихийни дъждове покрив на сградата и подът на балетната зала. Обсъждани са възможностите помещения в приземния етаж да се превърнат в гардеробни и в нови съблекални за разрастналата се балетна трупа.   Много необходима инвестиция е закупуването на балетен под за сцената. Очаква се звеното за инвеститорски контрол да извърши проверка и да предложи план за ремонт за коментираните  проблеми в културната институция. Милена Желева информира, че вече е гласувана сумата, необходима за ремонта на повредената въртяща сцена, който ще се извърши от немската фирма, изградила съоръжението.\r\nПо време на посещението Живко Тодоров се срещна с директора Огнян Драганов, главния диригент Ивайло Кринчев, заместник-директора Славчо Николов и художествения ръководител на балета Силвия Томова. Кметът се запозна и с артистите от многонационалната трупа на балета.   ", "date": "2019.07.03", "title": "Важни проблеми за сградата на Операта обсъди кметът Живко Тодоров с ръководството"}
{"url": "https://www.actualno.com/kustendil/49-godishen-myj-ubi-majka-si-v-kustendil-news_765122.html", "text": "     Възрастна жена е била убита в Кюстендил от собствения си син.       Днес, минути преди 12.00 ч., е постъпил сигнал до Оперативната дежурна част на ОДМВР – Кюстендил, че приятели нямат връзка по телефона с 72-годишна кюстендилка и жилището и е заключено. Адресът е посетен от полицаи и служители на РСПБЗН – Кюстендил, като при влизането в жилището служителите са открили мъртва жената.   Предприети са незабавни издирвателни действия, дежурна следствено-оперативна група е обслужила  местопроизшествието, утановено е, че жената е била убита.\r\nСлед по-малко от час е задържан 49-годишният ѝ син, който е извършил престъплението.  По случая е започнато досъдебно производство в РУ Кюстендил, уведомен е дежурен прокурор. ", "date": "2019.07.03", "title": "49-годишен мъж уби майка си в Кюстендил"}
{"url": "https://www.actualno.com/business/obsyjda-se-otpadane-na-kasovite-belejki-pri-plashtane-s-karta-news_765134.html", "text": "     Изискването да се издава касов бон и при плащане с банкова карта може да отпадне. Това обсъжда работна група към НАП и представители на бизнеса, твърдят участници в нея, пише \"24 часа\".      От друга страна, промени в Закона за ДДС, които в момента се подготвят, може да задължат автомивките също да отчитат оборотите си    Междувременно Наредбата за касовите апарати бе публикувана в “Държавен вестник” и вече е в сила.\r\nТърговците няма да са задължени да правят и дневен хартиен отчет, тъй като информация за техните продажби се подава на всеки пет минути по новите правила.  Промените в наредбата засягат основно бензиностанциите, чийто краен срок да променят софтуера си изтича в края на юли.\r\nДо края на септември е срокът за тези, които имат сключен договор и одобрен график за промяна на фискалните устройства според новите изисквания.   Вписването на цените на горивата и платените данъци - ДДС и акциз за тях, е удължено до края на септември. Така клиентите им ще получават бонове с тази информация от 1 октомври.     ", "date": "2019.07.03", "title": "Обсъжда се отпадане на касовите бележки при плащане с карта"}
{"url": "https://www.actualno.com/sofia/36-dushi-pripadnali-v-sofija-zaradi-jegata-news_765141.html", "text": "     Екипи на Центъра за спешна медицинска помощ (ЦСМП) в София са се отзовали на сигнали за 36 души, припаднали вследствие . Това съобщи говорителят на ЦСМП - София Катя Сунгарска пред \"Фокус\".      Данните са към 18.00 часа.   Няма тежки случаи, за които да се е наложила хоспитализация.\r\nКатя Сунгарска призова хората да проявят отговорност към собственото си здраве и да взимат мерки във връзка с топлото време.   ", "date": "2019.07.03", "title": "36 души припаднали в София заради жегата"}
{"url": "https://www.actualno.com/society/mobilni-ekipi-shte-se-vkluchvat-v-proverkite-na-koli-na-gkpp-kulata-news_765136.html", "text": "     Взимат мерки срещу опашките на ГКПП „Кулата”. В най-натоварените дни в проверките ще се включват и мобилни екипи, предаде Нова телевизия.      Първият тест за новите мерки ще бъде този уикенд, когато се очаква движението отново да бъде изключително натоварено.   Властите подчертаха, че проверките трябва да бъдат стриктни, дори да отнемат повече време. В резултат на затегнатия контрол в понеделник е заловен в който са се укривали бежанци. По документи е трябвало да се превозват за Полша.\r\n„ Ще бъдат изпратени допълнително хора. Дирекция КИС ще създадат организация за пускане на мобилни модули, които да могат извън будката да обслужват автомобили. Ако става въпрос за автобус, той трябва да се паркира отстрани и там да бъде проверен, за да не запушва цялото трасе”, заяви министърът на вътрешните работи Младен Маринов.  „Отделно ще има хора в началото на КПП-то, които да разделят гражданите от трети страни с европейските”, допълни главният секретар на МВР Ивайло Иванов. ", "date": "2019.07.03", "title": "Мобилни екипи ще се включват в проверките на коли на ГКПП \"Кулата\""}
{"url": "https://www.actualno.com/balkani/kosovo-iska-aresta-na-politicheski-lider-za-ubijstvoto-na-oliver-ivanovich-news_765102.html", "text": "     е издала международна заповед за арест на косовския сръбски политически лидер Милан Радойчич , който е избягал в Сърбия, след като е бил обвинен във връзки с политическото убийство на Оливер Иванович. Това съобщи прокурор в сряда, цитиран от AFP и \"Фокус\".      Заповедта се основава на \"сериозно подозрение\", че Милан Радойчич, политически съюзник на Белград, е участвал в убийството , извършено през 2018 година, съобщи прокурорът Саил Ходжа.   Оливер Иванович бе от малкото етнически сръбски политици в Косово, които критикуват политиката на Белград спрямо бившата сръбска провинция.\r\nТой бе прострелян от неизвестни нападатели в северния град Митровица, пред централата на неговата партия.  В края на ноември специалната полиция се опита да арестува Радойчич, бизнесмен и заместник-лидер на политическата партия Сръбска лига, свързана с Белград, по подозрения във връзка с убийството на Иванович, но не го откри в дома му.\r\nТърсеният политик по-късно е разговарял със сръбски медии от неназовано място и е настоял, че \"няма нищо общо с убийството на Оливер Иванович\". Оттогава той често се появява в Сърбия, където президентът Александър Вучич го счита за невинен.   В сряда Вучич повтори, че сръбската полиция и разузнаване са открили, че Радойчич \"не е участвал по никакъв начин в убийството на Оливер Иванович\".    Преди да бъде убит, Иванович заяви, че той и семейството му са получили заплахи заради критиката му към политиката на Белград спрямо Косово. ", "date": "2019.07.03", "title": "Косово иска ареста на политически лидер за убийството на Оливер Иванович"}
{"url": "https://www.actualno.com/ruse/mladi-tanciori-ot-ruse-predstaviha-rodni-ritmi-na-festival-v-turcija-news_765058.html", "text": "    Фолклорен танцов състав „Зора“ към Общински младежки дом - Русе участва на III Международен Фестивал „Настрадин Ходжа“, под егидата на CIOFF в турския град Сиврихисар, област Ескишехир. Другите страни-участнички бяха: Полша, Словакия, Турция, Кипър, Чили, Босна и Херцеговина. Богатата фестивална програма бе открита от министъра на културата на Турция. Гостуващите състави имаха възможност да посетят родния град и къщата на Настрадин Ходжа, представяйки кратка програма пред местното население и кмета на града. Танцьорите бяха на прием в кметството на Сиврихисар и на валията на Ескишехир, където изнесоха кратка програма, след което следваше дефиле. Фестивалните дни бяха отразени от няколко национални телевизии.       В междукултурните вечери всяка държава-участник във фестивала представяше родината си чрез танц, музика, национална кухня и история. ФТС „Зора“ представи съвместно със състава от Полша ритуалите при подготовката преди сватба, включваща и почерпка с традиционни ястия, сред които питка, шопска салата и сладко от рози.  След края на фестивалната вечер младежите бяха наградени от кметството на Сиврихисар с поименни сертификати за участието във фестивала. Танцьорите от „Зора“ заедно с останалите гости научиха и участваха в турски танц като част от флашмоб, част от който бе местна народна музика с българска хореография. ФТС „Зора“ бе сред най-атрактивните и представи танци от различни области на страната с разнообразни костюми, получавайки висока оценка от организаторите на фестивала. ", "date": "2019.07.03", "title": "Млади танцьори от Русе представиха родни ритми на фестивал в Турция "}
{"url": "https://www.actualno.com/society/shesti-blok-na-aec-kozloduj-otnovo-raboti-news_765090.html", "text": "     Шести блок на  е включен в енергийната система на страната в 17.52 часа, след като в 13.50 часа бе спрян поради задействане на електрическа защита. Това съобщиха от пресцентъра на електроцентралата.      Отстранени са причините, довели до изключването на блока. Неофициално информацията е, че е имало късо съединение, но то е било толкова незначително, че дори не влиза в скалата за измерване на сериозността на проблеми в ядрените централи, която почва от 0. Извършени са необходимите проверки, които потвърждават, че всички системи и съоръжения на блока работят нормално.    Пети блок на АЕЦ „Козлодуй” работи с пълно натоварване на мощността.\r\nПрипомняме, че по-рано днес шести блок спря аварийно. От централата обясниха пред , че всъщност не става въпрос за авария в притеснителния смисъл на думата, а за непланирана случка.  В крайна сметка официалната информация гласеше следното: \"Всички системи на блока са сработили съгласно проектните алгоритми. В момента екипите на атомната централа отстраняват причините за задействане на електрическата защита. След като бъде потвърдена работоспособността на оборудването, шести блок ще бъде включен в електроенергийната система\".    ", "date": "2019.07.03", "title": "Шести блок на АЕЦ \"Козлодуй\" отново работи"}
{"url": "https://www.actualno.com/europe/60-ot-bylgarite-vyv-velikobritanija-oshte-ne-sa-podali-zajavlenija-za-usednalost-news_765138.html", "text": "     От българското посолство в Лондон изразиха загриженост, че липсва достатъчно информационна кампания сред пребиваващите в Обединеното кралство български граждани за получаване на така наречения статут на уседналост на фона на Brexit. Новият посланик в страната Марин Райков и неговият екип е започнал поредица от срещи от всякакъв характер, за да е сигурен, че информацията достига до всички българи, особено от по-уязвимите групи. Днес посланик Райков проведе среща с журналисти от български медии в посолството в Лондон като част от тази инициатива за достигане на информацията до нуждаещите се от нея , предаде БНР.      Преди седмица такава среща е била проведена с преподавателите и ръководствата на българските училища във което е напълно закономерно, като се има предвид, че училищата с прилежащите често към тях български магазини са голям събирателен пункт на сънародниците.   Посланик Райков съобщи, че до момента са постъпили около 42 000 заявления за статут на уседналост, което на базата на официалните данни, че в страната пребивават около 100 000 българи означава, че близо 60 процента от тях или не знаят какво да правят или не осъзнават сериозността на проблемите, които могат да последват. Той е разтревожен от факта, че голям процент българи все още смятат, че Brexit няма да се случи и затова не предприемат мерки.\r\nРайков изтъкна, че той съвсем не е за изнасяне на българите в чужбина, но тези, които желаят да останат, които са се интегрирали, трябва да могат да го сторят. И даде красноречив пример с децата, като посочи, че защо едно дете, което е преживяло вече веднъж  културния шок да се интегрира в тази страна, трябва да го преживее отново да се реинтегрира в България, ако неговите родители не са взели мерки за получаване на статут на уседналост. Завеждащата Консулската служба Мария Ангелиева изтъкна, че посолството има ресурси и възможности максимално да помогне на всички българи, стига до тях да достигне информацията и че българите не трябва да си правят илюзии, че след изтичането на крайния срок за получаване на статут на уседналост, те ще могат да останат в страната, ако не са си уредили положението.  Открит е специален целодневен телефон за връзка по този въпрос. Консулска служба е реорганизирана, вече работят пет гишета. Освен започналите вече преки срещи с различни слоеве български граждани във Великобритания, в напълно приятелския разговор с журналистите днес беше обсъдена и ролята на медиите и големите възможности на социалните мрежи за подобен род кампания. Както изтъкна посланик Райков, в случая не е важна амбицията на българското посолство да помогне на българските граждани, а това да се обясни важността на темата. В случай на сделка между Лондон и  Брюксел за Brexit, правата на българските граждани във Великобритания ще бъдат гарантирани към 31 декември 2020 година. За придобиване на статут на уседналост съответното лице трябва да е пребивавало на британска територия в продължение на 5 последователни години. При липса на сделка нещата са по-неясни, тъй като правата на гражданите ще бъдат гарантирани към датата на Brexit, а не към 31 декември 2020 година, поради липсата на договорен преходен период.    ", "date": "2019.07.03", "title": "60% от българите във Великобритания още не са подали заявления за уседналост"}
{"url": "https://www.actualno.com/balkani/pet-neshta-koito-trjabva-da-znaem-za-izborite-v-gyrcija-na-7-uli-news_764984.html", "text": "    В неделя гърците ще се отправят към избирателните секции и техният вот може да сложи край на лявото правителство на премиера Алексис Ципрас, пише AFP, цитирана от БГНЕС.      Ето пет неща, които трябва да знаем за това гласуване – третото поред в Гърция след европейските и местните избори. Много е вероятно гърците да се въздържат от гласуване Това са третите поред избори в рамките на няколко месеца, така че едва ли се очаква рекорд по отношение на избирателната активност. Освен това 7 юли е точно в разгара на натоварения туристически сезон.  Официално в Гърция гласуването е задължително. Неупражняването на вот теоретично е наказуемо по закон, но на практика наказания не се прилагат.   През май по-малко от 59% от регистрираните гласоподаватели гласуваха за Европейския парламент и първия кръг от местните и регионалните избори. Седмица по-късно участието падна под 42% за втория тур на местните избори. Ще бъде ли сформирано стабилно правителство?     Споменът за политическата нестабилност в Гърция в разгара на икономическата криза все още е ярък. През 2011 г. правителството се разпадна и няколко месеца по-късно трябваше да се проведат предсрочни избори, вследствие на които бе сформирано коалиционно правителство.\r\nСъгласно действащото законодателство, спечелилата партия получава бонус от 50 места в 300-местния парламент, което, по принцип, е достатъчно за сформиране на мнозинство.\r\nАко обаче в парламента влязат повече от 6 партии, каквато възможност съществува реално, победителят може да получи мнозинство от едва няколко депутатски места.   Най-сериозният фаворит за изборна победа е консервативната \"Нова демокрация\" след победата си в местните избори и повечето спечелени гласове на изборите за Европейски парламент.\r\nВ такъв случай консерваторите може да управляват самостоятелно или съвместно със социалистите от партия КИНАЛ (бивша ПАСОК), повтаряйки коалицията от 2012 г.   Ако изборите на 7 юли не доведат до сформиране на правителство, новият избирателен закон няма да предостави бонуса от 50 депутатски места, което ще наложи сформирането на коалиции.\r\nЗа да влязат в парламента, партиите трябва да спечелят поне 3% от гласовете на избирателите. Вотът на комунистите - добре или зле?    Комунистическата партия на Гърция (ГКП), която навърши 100 години, има някои от най-верните привърженици в страната.\r\nПартията получи 302 000 гласа на изборите за Европарламент, като почти толкова бяха гласовете и на парламентарните избори преди четири години.\r\nПривържениците на ГКП осигуриха преизбирането на кмета на Патра – третия по големина град в Гърция. Разместване на пластове в крайнодясното политическо пространство След близо 10 години третата по популярност партия в Гърция крайнодясната \"Златна зора\" претърпя сериозни загуби при последните две изборни кампании, при което изгуби половината от електоралната си подкрепа.   Тежка загуба претърпя и новосформираната националистическа проруска партия \"Решения за Гърция\", основана от журналиста Кириакос Велопулос. На евроизборите партията спечели 4,18% от гласовете и място в Европейския парламент.\r\nБившият десен депутат Велопулос спечели симпатизанти в северната част на страната, възползвайки се от недоволството срещу споразумението между Алексис Ципрас и Зоран Заев за промяната на името на Македония.\r\nТой не крие желанието си да привлече избирателите на \"Златна зора\". Двете партии заедно събират около 9% от гласовете на гръцките граждани. Мракът на кризата Гърция се стреми да се възстанови от дългогодишната дългова криза и шестгодишната рецесия, в която беше изпаднала. Миналата година страната излезе от третия спасителен план, но с държавен дълг от над 180%. Икономиката на Гърция остава под строгия надзор на кредиторите от ЕС и МВФ. ", "date": "2019.07.03", "title": "Пет неща, които трябва да знаем за изборите в Гърция на 7 юли "}
{"url": "https://www.actualno.com/business/shesti-reaktor-na-aec-kozloduj-sprja-avarijno-news_765015.html", "text": "    Шести реактор на АЕЦ \"Козлодуй\" е спрял аварийно преди по-малко от час. Това става ясно от съобщение на Българската енергийна борса (БЕХ).      Според съобщението, би трябвало реакторът да заработи в 16:50 часа. Пак там се казва следното: \"В 13:50 часа изключва турбогенератор 10 на ЯЕБ №6 от сработване на електрическа защита на генератора\". Терминът \"сработване на електрическата защита на генератора\" подсказва непланирана ситуация.    се свърза с АЕЦ \"Козлодуй\", според която не става въпрос за авария в притеснителен смисъл на думата, а за непланирана случка и че съвсем скоро ще бъде оповестена повече официална информация. В крайна сметка официалната информация гласи следното: \" \".\r\nДанните на Електроенергийния системен оператор (ЕСО) показват, че работи само пети реактор, а количеството ток, което произвежда по принцип шести реактор, в момента се компенсира от ТЕЦ.  Припомняме, че на 9 юни приключи плановият годишен ремонт на пети енергоблок на АЕЦ \"Козлодуй\". След проверка и издадено одобрение от Агенцията за ядрено регулиране (АЯР), блокът беше включен в електроенергийната система на България в 14 часа и 58 минути.\r\nВ рамките на плановия ремонт е правена профилактика на оборудването и системите на блока и бе извършено  презареждане на реактора със свежо ядрено гориво. Реализирани бяха и  предвидените дейности, свързани с осигуряване на дългосрочна  експлоатация и повишаване на топлинната мощност на пети блок до 104%. В  тази връзка бе подменен роторът на цилиндър високо налягане на парната  турбина, с което се осигурява техническа възможност за работа на блока  на повишена мощност.         ", "date": "2019.07.03", "title": "Шести реактор на АЕЦ \"Козлодуй спря аварийно"}
{"url": "https://www.actualno.com/europe/rusija-napusna-dogovora-za-likvidirane-na-raketite-sys-sreden-i-malyk-obseg-news_765013.html", "text": "    Руският президент Владимир Путин подписа закон за прекратяване на Договора за ликвидиране на ракетите със среден и по-малък обсег (ДРСМО). Официалното съобщение за това е публикувано на страницата за правна информация на президентската администрация.      \"Да се преустанови действието на Договора между СССР и САЩ за унищожаване на техните ракети със среден и по-малък обсег, подписан във Вашингтон на 8 декември 1987 г.\", се казва в документа, цитиран от БГНЕС.   В началото на годината , обвинявайки Русия в продължително нарушаване на договора, което Москва отхвърли категорично. На 2 февруари Владимир Путин заяви, че ще отговори реципрочно на решението на САЩ да излезе от ДРСМО и Кремъл също .\r\nЗападът недоволства срещу руската система за крилати ракети 9M729, която нарушава ДРСМО. Вашингтон предупреди, че може , за да се предпази от руското оръжие, а Москва видя заплаха в действията на НАТО и обеща да .  Държавният глава подчерта, че Русия няма да се впуска в скъпа за Москва надпревара във въоръжението. В допълнение Путин добави, че всички предложения \"остават на масата и вратите са отворени\", но настояха от тук нататък това да не бъдат инициирани никакви преговори по този въпрос.\r\nВъпреки напрегнатите отношения напоследък, Русия и САЩ ще преговарят за удължаването на ключов ядрен договор. . ", "date": "2019.07.03", "title": "Русия напусна Договора за ликвидиране на ракетите със среден и малък обсег"}
{"url": "https://www.actualno.com/interest/istoricheskata-istina-tyrsachi-na-biblii-i-hristijanstvoto-po-viasat-history-news_765014.html", "text": "              4 x 60 мин.   2018\r\nМитовете умират трудно и историята на 20-и век не е изключение от това правило. До ден-днешен продължаваме да поддържаме популярни вярвания, които приемаме за чисти истини. Така например смятаме, че случилото се в Хирошима е накарало Япония да се предаде, че планът \"Маршал\" е спасил Европа, че Хитлер е бил военен гений и че Мао Дзедун е бил необходимо зло за модернизацията на Китай.\r\nВ тези твърдения има нещо вярно, но са прекалено генерализирани и отричат сложността на историческата реалност. Ами ако истината всъщност е малко по-различна? Чрез изследване на великите национални и международни митове, документалната поредица посещава ключови исторически моменти от 20-и век и с помощта на архивни документи предлага нови, по-интелигентни и детайлни интерпретации, хвърляйки светлина върху факти, които са били забравени или пренебрегнати.       Насладете се на внимателно подбраните документални поредици, с които разкриваме най-съществените моменти от историята на религията, която доминира Европа от векове.\r\nВ \"История на християнството\" историкът сър Диармайд Маккълоу ни води през история на крайности - от духовността, добрите дела и трансцедентното изкуство до политически преследвания и гонения на секти.   В документалната поредица от две части \"Ловци на библии\" разкриваме тайните на светото писание и пътуваме до Египет по следите на учени и археолози от 19-и и 20-и век в мисиите им да открият ранни библейски ръкописи.    6 x 60 мин. A History of Christianity 2014\r\nКак малка еврейска секта се превръща в най-голямата световна религия? Поредицата изследва забравения произход на християнството и тайната на неочакваното му разпространение в Азия, Европа, Африка, Северна и Южна Америка. Християнските църкви имат обща основа, но каква е тя и какво означава да си католик, православен, протестант или петдесятник?\r\nХристиянството подтиква човешките същества към криминални злодеяния в огромен мащаб, както и към най-големите постижения на милостта и творчеството, оцелява през гонения, разцепления, религиозни войни и омраза. В модерна Европа християнсвото страда от апатията на светското общество. Това ли ще е последната глава от християнската история? ", "date": "2019.07.03", "title": "Историческата истина, Търсачи на библии и Християнството по VIASAT HISTORY"}
{"url": "https://www.actualno.com/curious/dneven-horoskop-za-4-uli-news_765035.html", "text": "     Овен       През този ден бъдете внимателни в какво влагате енергията си. Някой ще се опита да ви въвлече в интересна, но нечестна игра. Не бързайте да давате съгласие. Телец Този ден не е подходящ за облози и обещания. Колкото и да сте уверени в ситуацията не изключвайте възможността тя скоро да се промени.   Близнаци Днес очаквайте неочакваното. Може да бъдете приятно изненадани от вашата половинка, а може и да не бъдете. Просто не си правете планове. Рак     Днес потърсете отговорите на вашите въпроси в очите на близкия ви човек. Те никога не лъжат. Вечерта не прекарвайте по обикновен начин. Лъв Днес може да се окаже, че времето, планирано за дадена задача няма да ви стигне. Бъдете готови да останете да работите до късно. Дева Ако сте в почивка бъдете внимателни с храната и напитките, които приемате. Разчитайте само на вашия контрол.   Везни Днес най-добре не влизайте в спорове. Няма да сте в кондиция да се сетите всички аргументи, които имате, а те не са малко.    Скорпион Днес не оставайте със скръстени ръце. Дори да нямате работа си намерете занимание, колкото и безсмислено да ви се струва то. Стрелец Днес не е ден за открития. Може да се спрете на такива процеси, като подреждане или анализ на миналото. Козирог    Това е ден за забавления. Имате нужда от нещо ново. Излезте навън и бъдете отворени за нови познанства. Водолей Днес ще ви бъде даден шанс да поправите ваша грешка. Направете най-доброто, на което сте способни, за да заличите спомените за нея. Риби Днес обмисляйте внимателно стъпките си. Не защото ще сгрешите, а за да може да пожънете, колкото се може повече успехи. ", "date": "2019.07.03", "title": "Дневен хороскоп за 4 юли"}
{"url": "https://www.actualno.com/analysis/sasht-shte-nakaje-turcija-zaradi-s-400-vypreki-syprotivata-na-trymp-news_764924.html", "text": "    Администрацията на Доналд Тръмп все още планира да наложи санкции на Турция и да я извади от програмата си за обучение на пилоти на бойни самолети F-35, ако страната, която е , закупи от Русия спорните ракетни системи С-400. Това обявиха представители на американските власти, въпреки уверенията на президента на САЩ в противното.      След като президентът на САЩ Доналд Тръмп се срещна през уикенда в Япония с турския си колега Реджеп Ердоган, Анкара заяви, че , след пристигането на първите пратки с руски отбранителни системи .   Тръмп изглеждаше благоразположен към Ердоган по време на разговорите и с доста голяма неохота не пожела публично да обяви налагането на санкции – въпреки че многократно репортери му задаваха този въпрос.\r\nАмерикански правителствени източници обаче заявиха пред агенция Reuters, че поне за момента, Белият дом и да я извади от програмата си за изтребители F-35, ако страната приеме доставките на руски ракетни установки С-400, както се очаква.  \"САЩ нееднократно и ясно са заявявали, че Турция ще бъде изправена пред изключително реални и негативни последствия, ако продължи с покупката на С-400. Анкара е заплашена и от прекратяване на участието си в програмата на F-35 и ще бъде подложена на санкции\", заяви говорителка на Държавния департамент.\r\nВ Пентагона, говорителят на военновъздушните сили подполковник Майк Андрюс заяви: \"Покупката на Турция на руски отбранителни системи и ракети С-400 е несъвместима с програмата на изтребителите F-35. Турция не може да има и двете системи\", подчерта Андрюс.\r\nТурция отговори, че на руските ракетни системи, а придобиването им е . Ердоган предупреди, че , ако страната му бъде извадена от нея, а турският външен министър Чавушоглу обеща .       Ако , и наложат санкции на страната, членка на НАТО, това в най-новата история.\r\nТръмп, който демонстрира доста близки отношения с Ердоган, все още може да се опита да промени курса, като потърси компромис и отложи санкциите. Подобен ход ще умилостиви Анкара, но ще ядоса някои от близките поддръжници на Тръмп в Конгреса. Американският президент влезе в остри противоречия със своите съветници и за други решения, касаещи външната политика.\r\nДържавният глава обяви плановете си за изтеглянето на американските военни от Сирия миналия декември след друг разговор с Ердоган, въпреки силните възражения на американските военни съветници и съюзниците на Вашингтон. По-късно той леко промени решението си като позволи на част от американския контингент военнослужещи да остане в Сирия.\r\nПо време на разговорите на срещата на Г-20 в японския град Осака миналата седмица, Тръмп обвини своя предшественик – президента Барак Обама и администрацията му, за провала при преговорите за закупуването от Турция на американската алтернатива на руските С-400 – . Той заяви, че в случая Ердоган няма вина. \"С него се отнесоха доста нечестно\", категоричен беше Тръмп. Турският лидер заяви, че страната му е избрала руските ракети, тъй като , отколкото Москва за С-400.\r\nДори минимални американски санкции могат да предизвикат нов рязък спад в цената на турската лира. 30-процентното поевтиняване на валутата доведе икономиката на страната на ръба на рецесия миналата година, а лирата загуби нови 10-процента от стойността си от началото на тази година.      Но решението на Тръмп да не наложи или да забави санкциите ще бъде доста по-лесно за вземане от заплаха за изваждането нa Турция от програмата за F-35, твърдят експерти. САЩ обявиха, че и могат да компрометират произведените от Lockheed Martin бойни изтребители със стелт технология F-35 – машини, в чието производство участва и Анкара, като произвежда ключови компоненти.\r\nРепубликанците и демократите в Конгреса на идеята да бъде позволено на Турция да се сдобие и с двете системи.\r\nЗа да покаже сериозността на намеренията си Вашингтон вече и започна процеса по отстраняване на Турция от програмата за супер изтребителите. САЩ прекратиха обучението на турски пилоти в страната за летене с F-35 и отказват да приемат нови попълнения за тренировки.\r\nСпоред експерти Тръмп може да се опита да промени политическия курс, като в последния момент договори сделка за американските ракетни системи \"Пейтриът\" в опит да спаси отношенията си с Ердоган.\r\n\"Това може да даде отсрочка от 180 дни за постигането на сделка за \"Пейтриът\", докато бъде изпълнена поръчката за руските С-400 и Турция бъде извадена от консорциума за F-35. Крайният резултат ще бъде, в най-добрия случай за Турция – избягване на санкциите, гневен Конгрес и бъдеще без самолети за Анкара, за които тя вече е платила милиарди долари\", твърдят експерти.    ", "date": "2019.07.03", "title": "САЩ ще накаже Турция заради С-400, въпреки съпротивата на Тръмп"}
{"url": "https://www.actualno.com/crime/granichari-zaloviha-migranti-skriti-v-kamion-s-dini-news_765074.html", "text": "    27-годишен поляк беше задържан да превозва нелегални мигранти в камион с дини, съобщават от МВР.      За проверка на ГКПП-Кулата при влизане в страната е спрян автомобил с полска регистрация. По документи полякът превозвал дини от Гърция за Полша.   При проверката с техническо средство са установени укрити 5-ма души, без документи за самоличност. Те са се идентифицирали като граждани на Афганистан, представили са бежански документ, издаден от гръцките власти.\r\nЗа случая е уведомена гръцката страна и дежурен прокурор от РП-Петрич.  След приключване на разследването чужденците ще бъдат върнати на Гърция. ", "date": "2019.07.03", "title": "Граничари заловиха мигранти, скрити в камион с дини"}
{"url": "https://www.actualno.com/analysis/frenski-pisatel-ekologijata-e-na-krystopyt-nabludavame-zelena-megalomanija-news_765016.html", "text": "    Eкологията се намира в повратна точка в своята история, като или ще участва в демократизацията на обществата, или ще доведе до авторитарни политики и масово разширяване на сферата на забраните .      Това мнение изрази пред “Фигаро\" френският писател Паскал Брюкнер , който периодично коментира обществени процеси за изданието.   \"В положението на социализма през ХIХ век се намира екологията днес. Внимателен към бедите на работническата класа, изведнъж той се раздели на два лагера: единият демократичен, загрижен за плурализма, другият авторитарен, довел до болшевишката революция и създаването на СССР.\r\nПо същия начин, екологията се намира в повратен момент от своята история, като или ще участва в демократизацията на обществата, или ще доведе до нов тоталитаризъм в името на култа към Гея.  През изминалия половин век, екологията изтъкна опустошенията на прогреса и индустриалното общество . Тя събуди нашата чувствителност към природата, страданията на животните, предусети изчерпването на изкопаемите ресурси. Върху това осъзнаване се изгради цяла сценография на Апокалипсиса , която без чувство за мярка бие шумния барабан на паниката.\r\nИменно в този параклис, сам по себе си разделен, може да се роди диктаторска тенденция. “Зелените” спечелиха в Германия, защото “умерените” надделяха над “фундаменталистите”.\r\nПротивно на легендата, във Франция няма климатоскептичен лагер . Малцината, които поставят под въпрос глобалното затопляне, веднага са определяни за опасни и вкарвани в черен списък. Еколозите си измислят въображаем враг, за да атакуват всеки, който не е съгласен с техните анализи . Що се отнася до САЩ, въпреки позициите на Тръмп, забравяме, че става въпрос за Федерална република и всеки щат следва собствена екологична политика, без да се влияе от диктата на Вашингтон. Вижте Калифорния, която се възпротиви на правителството.       Имайки предвид всичко това, аз съм скептик към определена зелена мегаломания . Вземете за пример, “Да спасим планетата”. Планетата ни ще оцелее, каквото и да направим , дори и утре ядрена война да унищожи и последните представители на човешкия вид. Животът ще продължи, безразличен към нашето изчезване . Не земното кълбо трябва да съхраним, а определено качество на отношението на човека към природата. Колкото и да не се харесва на активистите, ние нямаме средствата да контролираме климата: не сме способни да предизвикаме сняг или дъжд по своя воля, да се противопоставим на сушата или да прогнозираме градушка. Как бихме могли, без колосално надценяване на самите себе си , да искаме “да спасим планетата”? Всеки път, когато ни сполети бедствие, обвиняват глобалното затопляне, следователно човешката ръка: всички пожари, бури, горещини, суши, близки и далечни, били от човешки произход, последици от нашето въздействие околната среда.Климатичната промяна се превърна в швейцарско джобно ножче с много приспособления за разбиране на света: всичко се обяснява чрез нея, глада, войните, тероризма, болестите, проблемите на плодовитостта, любовната мъка. “Белият дроб, белият дроб, ви казвам”, повтаряше Тоанета в “Мнимият болен”, обяснявайки така треските, бубонната чума, водянката. Глобалното затопляне, глобалното затопляне, ви казвам. Ще успее ли човекът за няколко години да поправи това, което векове е разрушавал? Съмнявам се.\r\nЕкологията практикува масово разширяване на сферата на забраните: “не” на дизела, на колата, на самолета, на ГМО, на месото. Тя е не толкова изчерпване на прогресизма, колкото негова инверсия: увереността, че човешкото приключение е приключило. Тя използва всички постулати на марксизма, за да посочи крайния виновник: самият човек с неговата воля за власт. Тя отхвърля капитализма, измислен от един Запад грабител на народите и разрушител на Земята. Ето защо толкова пенсионери на болшевизма се преоблякоха в зелено, за да разширят палитрата си с обвинения. Вместо да променят света, живота си, те искат да променят живота, за да спасят света. Но и тук става дума за хитър прогресизъм: увереността, че избирайки отрицателния растеж, човечеството ще бъде по-добре, стига да се превъзпитат своенравните човеци. Екологията е гангренясала от катастрофизъм . Втълпявайки отровата на ужаса в нашето съзнание, тези радетели на краха ни обезоръжават. Вместо да насърчават съпротивата - човешките общества оцеляват в най-големите бедствия и развиват интелигентност за опасностите - те пропагандират униние. Изобщо не става въпрос да отричаме сериозността на проблемите пред нас, но паниката и страхът винаги са били любимите инструменти на диктатурите . Нека отбележим, че този патос на бездната доминира най-вече в стара Европа и САЩ: сякаш песимизмът е второто жилище на старите привилегировани народи, които са се отказали да градят бъдещето. Тревогата за околната среда е универсална, страхът от края на света е чисто западен . Последният изблик на един континент, ядосан, че вече не е господар на света , който проповядва на другите мъдрост, която сам никога не е практикувал. Част от нашите елити иска изчезването на цивилизацията. Белият човек вече не ридае. Той иска да умре, ни повече, ни по-малко. Само лобита, без политика, не могат да променят изменението на климата . Не е ли това инфантилното нетърпение на “всичко, веднага”, което изисква незабавно разместване в системата? Екологията трябва да си поставя цели, които са й по мярка : запазване на един район, осигуряване на оцеляването на дивата фауна, забрана на вредните продукти, изчистване, доколкото е възможно, на езерата и океаните, възстановяване на застрашени обекти, промяна на хранителните ни навици и най-вече насърчаване на научните изследвания. Тя трябва да бъде изкуство на възможното, политика на компромиса, а не морал на чистотата. В противен случай, ще възникнат други движения като “жълтите жилетки”, обединявайки граждани, които са ядосани, че ги притискат. Любопитно е, че единствената енергия без емисии на парникови газове, ядрената, единодушно е отхвърлена от Зелените , докато Германия, която замърсява Европа с експлоатацията си на лигнитни въглища, събира всички похвали на този лагер.      Защо да пренебрегнем вече постигнатия огромен напредък, вместо непрекъснато да повтаряме списъка на бедствията: за двеста години гората във Франция се е удвоила, дивите животни се завръщат навсякъде , впрочем дивият планински козел или глиганът поставят сериозни проблеми, също като вълкът и мечката, реките се възраждат, скоро отново ще можем да се къпем в Сена, въздухът в Париж е по-добър, отколкото през 70-те години. И накрая, ние никога не сме живели толкова добре и толкова дълго, в добри условия… и никога не сме обвинявали толкова много своята епоха, казва още Брюкнер. ", "date": "2019.07.03", "title": "Френски писател: Екологията е на кръстопът, наблюдаваме \"зелена мегаломания\""}
{"url": "https://www.actualno.com/interview/evgeni-budinov-zapovjadajte-na-ljatno-kino-v-bankja-projekciite-sa-bezplatni-news_765020.html", "text": "            Аз и моите връстници, както и по-възрастните, с носталгия си спомняхме за времето, когато имаше летни кина из българските курорти. Дълго време с кметът на района Рангел Марков си мечтаехме да възродим традицията и да съживим лятното кино. И така, благодарение на това, че той и екипът му обособиха парк „Ротонда“ като амфитеатрално пространство със сцена, на която се провеждат различни културни събития, решихме, че там спокойно може да помещава и лятно кино. Въпросът беше какво да се прожектира в него. Решихме да дадем път на българските филми и те задължително да се прожектират безплатно за жителите и гостите на Банкя. Заедно със зам.-кметът на района Александра Александрова направихме селекция на филмите. Започнахме с „Възвишение“ на Виктор Божинов, като самият той присъства на прожекцията. Всяка събота до 31 август от 21:00 ч. ще бъдат излъчени още 9 филма.   Благодарение на това, че от доста време съм артист, а от скоро и депутат, успях да убедя много режисьори и продуценти да предоставят безплатно правата за техните филми. Така, единственият разход, който трябваше да покрием, бе за техниката, но от екипа на Рангел Марков бяха любезни да се погрижат за това, за което съм им безкрайно благодарен. В крайна сметка целта на инициативата е да се подкрепи българското кино, което в последните години виждаме, че се развива с бързи темпове. Капацитетът ни е от 300-400 места, но те не ни стигат и има хора, които гледат от другата част на екрана, където филмът пак се вижда. Миналата година прожектирахме 5 филма, но тази година са много повече, защото имаме повод - Банкя отбелязва 50 години от обявяването си за град. В последната събота на август – 31-ви, зрителите ще имат възможност да видят 6 късометражни филма. Благодаря на „Кинематограф“, които ни ги осигуриха безплатно. Това са едни страхотни момчета, които се грижат за този тип филми. Имаме изключителни измежду тях, но, за съжаление, не са познати на широката аудитория.    В кинопрограмата има и два силни ретро филма. Единият е „Бай Ганьо в банята“. В главната роля, разбира се, е Георги Калоянчев. Малко хора знаят, че той е бил зам.-кмет на културата в Банкя и има вила тук. Друг любопитен е факт е този, че филмът е сниман в банята, която се намира в града. Много се надяваме синът му Ивайло Калоянчев да присъства на прожекцията.\r\nДругият филм е „Баш майсторът на море“ с Кирил Господинов. Филмът ще бъде представен от дъщерята на актьора Веселина Господинова, която е и моя приятелка.    Предвидили сме изключително богата палитра от изпълнители и прояви. Започваме на 13 юли, събота и съборът приключва на 21 юли, неделя. Част от изпълнителите, които ще вземат участие, са Ицо Хазарта и ансамбъл „Българе“. Ще има и рок вечер, на която ще забие група „Конкурент”. Ще има изложби, представяния на книги, парад с ретроавтомобили и какво ли още не.\r\nБанкя беше сред най-посещаваните курорти и скоро може отново да е сред тях. Градът е бил известен като „лечебницата на България“. Баба ми, Бог да я прости, даваше тогава постоянно квартири под наем – все едно живеехме в Несебър. Радвам се, че след всичко, което направи кметът на район „Банкя“ Рангел Марков и неговият екип през управлението на ГЕРБ в последните два мандата, градът се превръща отново в посещаван курорт. Центърът е обновен, в банята в момента тече мащабна реставрация и след година ще бъде отворена.\r\nПрез май месец инициирах фестивал на уличните артисти, който стана много успешен и се надявам да стане традиция и да го правим всяка година. Събраните пари по време на фестивала се даряват за благотворителност цели за нуждите на град Банкя. Тази година закупихме 3 маси за шах, които ще бъдат поставени в парк „Кестените“. Откриването им е на 18 юли, четвъртък, от 17:00 ч. Заповядайте да се включите в турнира по шах. Разбира се! Театърът ме зарежда и постоянно обикалям България, за да участвам в постановки. Скоро прочетох една пиеса на Стефан Цанев, в която се казва, че най-лесният начин да кажеш една истина на хората и те да я запомнят е да го направиш по смешен начин. На това разчитаме и ние. Аз много обичам да играя в комедии, но само в такива, в които има някакъв смисъл. В момента участвам в постановката на Иван Радоев „Направо от асансьора“ заедно със Стефания Колева, Елен Колева, Маринела Ангелова, Кирил Ефремов, Павел Иванов и Теодор Папазов.\r\nДруга също толкова успешна постановка, в която играя, е „Изневери в повече“ на Емил Марков. Залите винаги са пълни. Зрителите извън София са много запалени и след представлението ни чакат за автографи и снимки. Дори ни канят на гости, но ние сме принудени да им отказваме, защото гоним ангажименти в столицата.\r\nГастролираме с постановки и в чужбина – Европа, Канада, САЩ… Сънародниците ни там ни приемат изключително радушно, защото повдигаме патриотичния им дух. Може би повече от половината от тези, с които успях да говоря, ми споделиха, че планират завръщане за постоянно в България. Това не ме изненадва, защото те, идвайки периодично тук, виждат ясно, че страната ни става все по-добро място за живеене. Забелязват осезаемите промени в инфраструктурата, които са изключително многобройни и са благодарение на управлението на Бойко Борисов и ГЕРБ. По време на Възраждането също се е наблюдавало масово завръщане на българи от чужбина. Взимали са образование и опит отвън и са го прилагали в родината си. Затова аз съм оптимист, че животът тук ще става все по-добър. Отдавна в България не е толкова трудно да изкараш диплома за висше образование. Въпросът е какво се случва след това. От 50-60 човека, които завършат актьорско майсторство в НАТФИЗ всяка година, само 10% остават в тази професия. Занаятът ни е тежък и за да го упражнява човек са нужни сериозни качества и силен характер. Завършвайки НАТФИЗ ти си научил само „А“-то и „Б“-то в театъра. Но със сигурност имаме много талантливи артисти, които чакат своя момент за реализация. Много е важно, докато учиш, да си създадеш необходимите контакти. Трябва също така да започнеш да упражняваш професията възможно най-бързо след като завършиш. Аз имах късмета да попадна в бургаския театър и да работя с добри режисьори, което е много важно за един артист. Разбира се, има го и факторът „късмет“ – кацне ли ти птичката на рамото трябва да я уловиш. Аз познавам хора, които заради характера, който имат, изпуснаха своя шанс. Професията ни, както казах, е сложна, макар че изглежда лесна. Всъщност, това е работата на добрия актьор – да играе така, че отстрани да изглежда, че го прави с огромна лекота и да не личи, че е положил къртовски труд, за да се въплъти перфектно ролята си. В момента се работи по закон за данъчни облекчения в киното, които ще доведат много чужди компании, които ще снимат в България. Промените ще имат своето благоприятно въздействие и върху българските продуценти и техните продукции. Те ще осигурят повече работа за хората на изкуството и съответно ще докарат повече публика. Ако някой вложи 1 млн. лева във филм, който се снима в България,  държавата му връща 25%, които обикновено отново се инвестират в продукцията, защото най-често първоначалният бюджет не стига. Всички тези пари помагат на българския бизнес – на фирмите за кетъринг, превоз, охрана и още много други.\r\nСъщо така участвам в работна група, която разглежда Закона за киното. Той не е пипан от 20-30 години. Аз навлязох много в тази тематика и се запознах със законите за киното в Унгария, Румъния и други европейски държави От там взимам добри практики, които искам да приложа у нас и се надявам между септември и декември тази година да влязат за гласуване в парламента. Освен това съм кандидатствал в Националния киноцентър с мои проекти. От там познавам системата отвътре. Отделно и проведох много срещи с хора от гилдията - продуценти, режисьори, сценаристи и т.н. Всички сме обединени около мнението, че първо трябва да бъде променен начина на оценяване на сценариите и самата художествена комисия трябва да бъде сменена.\r\nКогато Вежди Рашидов беше министър на културата се направи реформа в театъра, която считам за много печеливша. Когато един театър продаде, да кажем, билети за 1000 лв., държавата му отпуска 2500 лв. Или казано с други думи – за всеки спечелен лев от билети – държавата дава на театъра допълнителни 2.5 лв. Директорът на съответния театър решава как да се оползотворят тези пари. Някои наемат актьори, други предпочитат да ги инвестират в декори, в ремонти…\r\nТук е мястото да отбележа, че кметът на Столична Община Йорданка Фандъкова помага много на софийските театри, защото измежду тях има общински, в които заплатите на артистите не спират да се повишават. Често се разхождам по „Графа“ и минавам през парка на „Св. Седмочисленици“. Не разбирам цялата истерия около ремонтите на тези емблематични за София места. Целият този хейт най-често се инициира от фалшиви сайтове. Хората трябва да се замислят защо 30 години тези пространства не са подобрявани и да оценят това, че сега някой се е захванал с тази нелека задача. Вървейки из София аз имам усещането, че съм в една европейска столица. Хубавото е, че и много чужденци го усещат също и техният брой непрекъснато нараства – улиците и заведенията са пълни с туристи. Тъжно е, че вместо да се радваме, че столицата ни става все по-хубава, ние се взираме в това с колко милиметра е изкривена фугата на някаква плочка. Смятам, че трябва да сме по-положителни. Според мен Бойко Борисов е най-добрият български политик за всички времена. Един съвременен Стефан Стамболов, но дори и той е управлявал за по-кратко време в сравнение с Борисов. Много пъти историята ни е доказвала, че не оценяваме подобаващо съвременните ни политици, а след това разбираме за мащаба и важността на тяхното дело. Бойко Борисов е име в Европа и е политик от световен ранг. Може би отново трябва да дойде „Лукановата зима“, за да оценим по-реално сегашното ни правителство. Народната ни памет е къса и често трябва да си припомняме до какво ни доведоха комунистите и колко невинни хора избиха. Забележете, че днес те не могат да върнат надвзетите субсидии, защото „парите трябвало да се харчат“. Представете в такъв случай, ако дойдат на власт, какво ни очаква. ", "date": "2019.07.03", "title": "Евгени Будинов: Заповядайте на лятно кино в Банкя, прожекциите са безплатни"}
{"url": "https://www.actualno.com/ruse/zashto-ima-bum-na-komari-po-dunav-i-kakvo-syvetvat-lekarite-news_765039.html", "text": "    Комарите продължават да тормозят жителите и гостите на Русе, въпреки че и околните села. Хората са притеснени най-вече за децата, които са най-честите жертви на този вид насекоми.      По време на Карнавала комарите си устроиха неописуем пир, а жителите с чувство за хумор споделяха, че кръвопийците „късали живо месо“. Гражданите виждат, че се пръска, но се съмняват в количеството и качеството на използваните препарати.   Пред управителят на дезинфекционната станция на фирмата, която пръска площите Георги Георгиев сподели, че до момента са извършени ( ), . Пръска се и в . Това се прави предимно вечер след 20 часа, но има и сутрешна обработка, за да се спре опита за летене на комарите над тревните площи.\r\n„Популациите на самите комари са . Тази година нивото на река Дунав е много високо - 7 метра, рекордно равнище за последните няколко години. За мен лично . Ние извършваме обработки, убиваме едната популация, но при високата влажност . Битката е много трудна, хората казват, че вечерта, в която обработваме, комарите ставали много по-активни. . Те не умират веднага, но на следващия ден може да видите падналите тела на комарите“, допълни Георги Георгиев.   Според него . Място за паника няма и възложените задачи от община Русе ще се изпълняват до ликвидирането на проблема. Очаква се това да се случи . През настоящата седмица предстоят нови пръскания в Русе и околните села. Работят по график, изготвен от дирекция „Екология и транспорт“ на община Русе.   Общината има договор с фирмата от 2018 г. за срок от три години, като първата обработка за 2019 г. е започнала още на 1 април . Общинските служители присъстват при подготовката на препаратите и пълненето на машините, изготвят и маршрутите, като целта е да се упражнява строг контрол. Лошото време миналата седмица е забавило пръсканията , но хубавото тази ще помогне след обработката за унищожаване на възрастните и ларвите на комарите. От общината имат готовност да отпуснат при необходимост допълнителни средства.    Общопрактикуващият лекар Милена Иванова сподели пред кореспондента на , че преди ухапване да се използват репеленти. са група средства за защита от насекоми, които могат да се прилагат директно върху кожата, върху дрехите или върху различни повърхности, както на открито, така и в закрити помещения . Репелентите не убиват насекомите, а само ги отблъскват. Те най-често са под формата на спрей, крем, лосион или стик за мазане. Съставките, които се използват в тях могат да са синтетични или с натурален произход. \r\nСлед ухапване трябва да се използват антихистаминови препарати за мазане. Децата са най-уязвими, но след ухапване и чесане рядко се получават инфекции и то само при необработени открити рани.\r\nБитката с комарите продължава с променлив успех, но отговорните лица вярват, че войната тази година ще бъде спечелена. ", "date": "2019.07.03", "title": "Защо има бум на комари по Дунав и какво съветват лекарите"}
{"url": "https://www.actualno.com/society/gyrcija-vtorata-rodina-na-bylgarina-prez-ljatoto-news_764903.html", "text": "    Летният сезон отново е в ситуация \"дежавю\". Голяма част от българите ровят за оферти в интернет, докато търпеливо изчакват . Други нашенци въобще няма да почиват. Никъде. И това твърдение е подкрепено с данни от проучването на изследователския център \"Тренд\". Като основна причина  е посочена липсата на финансови възможности (62%). В същото време редица експерти от туристическия бранш у нас се опитват да оправдаят в много от иначе \"топ курортите\" по Черноморието с това, че \"сезонът едва сега започва\".      Оправдават се и от ресорното ведомство. „Откакто е създадено Министерство на туризма, работим в посока да подобрим туристическия продукт, рекламираме дестинациите си - да има възможност от посещения през всички сезони\". Така поне мисли Лиляна Арсова, директор на дирекция \"Туристическа политика\", изразила това мнение наскоро пред БНТ. А министър пък отбеляза наскоро по повод исканията на природозащитни организации да се спре бетонирането по морето следното: \"По отношение на застрояването бих казала, че това наистина е невярно твърдение\". В такава ситуация никак не е изненадващо, че е предпочитан. Отново. Както междувременно и . Кушадасъ, Бодрум и Анталия регистрират невероятен ръст през този сезон. Не само от българи, които са готови да пътуват близо 20 часа с автобус до например, но след това да знаят за какво плащат. И наистина е жалко, че невероятната ни черноморска природа става заложник в повечето случаи на управленска немощ. И онова спонтанно чувство, което те кара да си хванеш шапката и да идеш на Неа Перамос, да кажем.   От ухо на ухо, от препоръка на препоръка, от човек на човек през годините Гърция се утвърди като 'втората родина на българина' за летен релакс и забавления. И това никак не е пресилено. \"Българинът има лоялност към Гърция, защото знае какво ще получи там за парите си, докато в България никога не знае какво ще се случи\". Това мнение на от Института за анализи и оценки в туризма, изразено пред bTV, всъщност обобщава в голяма степен нагласата, с която много от нас тръгват към плажовете на юг. направи справка в някои от най-посещаваните сайтове за туристически резервации. Оказва се, че за 5 нощувки със закуска и платени всички курортни такси в района на Неа Перамос (едно от най-желаните места от българите в Гърция), цената започва от 300 евро за сравнително прилични и чисти самостоятелни стаи. Сходни услуги по българските курорти като Слънчев бряг, Несебър, Поморие и др. варират, и дори прескачат условния таван на сумата.     Ангелкова, разбира се, е коректна, като казва, че \"всеки има право на своя избор и всеки преценя къде да ходи да осъществи своята почивка\". Но само по принцип. На практика ситуацията с конкурентноспособността на трудно може да бъде сравнявана с услугите, предлагани от гърците и турците. Неслучайно последните ги наричат \"царе на олинклузива\". Възможните причини, поради които българите избират гръцките курорти, са няколко. И те не се реят свободно във водата, както обещанията, че услугата по нашето море с магическа пръчка ще светне. 1. На плажовете в Гърция има място за всички. Практиката \"едно фрапе плаща чадъра и шезлонга\" е не просто често срещана. Тя е запазена марка на гръцкия туризъм. Ако за минерална вода в Албена , то на много места в Гърция ще я получите безплатно към някоя от поръчките си на крайбрежното заведение. Срещу 4-6 евро (за фрапе) лежите на сянка и върху шезлонг. Цял ден. Срещу 40 лева лежите на сянка. Но в .   2. Евро и половина и \"Заповядайте!\". Друга практика по плажовете - плащате символичната сума и ползвате отново чадър и шезлонг, без да се налага да си поръчвате каквото и да било. Вода отново има за всички и от сърце. Просто с касовата бележка от \"платения вход\" за плажа отивате на бара. Толкова!\r\n3. Обядът - мисия възможна! Компания от седем души спокойно може да хапне на плажната таверна за около 70-90 евро. Обядът включва порция сардини, пържени картофи, гръцка салата и бутилка рецина (на човек!). Гърците почти навсякъде държат храната да е първокласна, като към нея ще получите дори бонус - или някакъв вид разядка, или хлебчета, или порция плодове. 4. Никой не залива плоча на главата ви. Крайбрежията са чисти, някъде в далечината под маслинови дървета може да спрете колата си, а останки от инертни материали в никакъв случай не съпътстват поставянето на хавлията. Това е истината, изпитана на гърба на автора.\r\n5. Дивите плажове се редуват с \"комерса\". Трябва само да проучите къде наоколо има още по-приветливо място, скътано в тих залив. 6. Семейният бизнес е друга характерна черта на . Да, може и да не се сблъскате със супер лукс, но уютните къщи за гости, вили и малки хотели държат напълно поносими цени през целия летен сезон. Често ви посреща собственикът на съответното място за настаняване и ако нещо не ви харесва, може да се оплачете директно на него. 7. За всеки по джоба. Отделните сегменти на гръцкия туризъм са наистина добре развити. Така гостите имат широк диапазон от избор. Дали ще вечеряте в таверна, или в близкото заведение за бързо хранене - и в двата случая е напълно вероятно да останете доволни от обслужването. Както и от цената. За около 20-30 евро човек може да хапне в сравнително луксозен ресторант. За около 7-10 евро ще получи солидна порция гирос със различни салати. А и гърците дават от себе си повече.\r\n8. Ако побързате с резервациите на нощувки например, четиричленно семейство спокойно може да си осигури напълно приемлив апартамент за около 50-60 евро в силния сезон на вечер. И на 10 метра от плажа. 9. Получавате красива природа като постоянен бонус, както и (10) повече позитивни впечатления за споделяне. Всичко това, коментирано до момента, в никакъв случай не омаловажава усилията на онези съвестни хотелиери по родното Черноморие, които се опитват да задържат не само българския, но и чуждестранния турист. Предизвикателството пред тях е още по-голямо, имайки предвид системното снижаване на качеството на услугата заради мнозина антисистемни играчи.\r\nИ ако българският туризъм спечели предходните два сезона с водещи позиции поради сложната геополитическа обстановка и отчасти заради проточилата се , то днес трудностите пред него са почти същите като от лято 2015 г. Ето и един напълно добронамерен съвет към българските хотелиери хитреци - отидете на почивка в споменатите дестинации и направете така, че да стане по-добре и у нас. Направете България първата родина на българина през лятото. Зная, че можете!    ", "date": "2019.07.03", "title": "Гърция - втората родина на българина през лятото"}
{"url": "https://www.actualno.com/business/baawards-2019-na-start-sa-studentite-news_765044.html", "text": "           Българската асоциация на рекламодателите (БАР) откри в началото на юни, 6-тото годишно издание на конкурсите „Награди на БАР“ (BAAwards 2019), навлизайки в „Четвъртото измерение“, където ще събере заедно професионалисти от трите водещи страни в маркетинговия процес: рекламодатели, комуникационни агенции и студенти. В три отделни конкурса, три съдийски комисии, съставени от авторитетното жури на BAAwards 2019, ще отличат постиженията в сектора.\r\nСлед старта на конкурсите за рекламодатели и комуникационни агенции, от днес на старт са студентите по маркетинг, реклама и комуникации. Те могат да участват в студентския конкурс на BAAwards 2019 с рекламно-комуникационна кампания на тема „Пускане на пазара на нов брандиран продукт или услуга в съществуваща категория“ в избран от тях бизнес сектор. Проектите се подават до 21 юли, съгласно обявения регламент .\r\nПредложенията ще оценява съдийския състав на BAAwards 2019, съставен от водещи български професионалисти в сферата на маркетинга и рекламата, представители на големи рекламодатели-членове на БАР, на комуникационни агенции-членове на БАКА, на агенции за пазарни и потребителски проучвания-членове на БАМОР и академични преподаватели. Наградите са златна, сребърна и специална.  Росен Мисов, изпълнителен директор на БАР, насърчи студентите да се включат в конкурса: “BAAwards2019 се е устремил към „Четвъртото измерение“ на професионализма, където заедно ще съберем основните страни в сектора: маркетолози, рекламисти и комуникатори, тук е и вашето място, студенти. Четвъртото измерение е само началото. Следващите измерения ви принадлежат.“ Важни дати за BAAwards 2019-студентски конкурс Студентски проекти се подават между: 29.6.2019-21.7.2019г.    Оценяване и определяне на победителите: 22.7.2019-25.8.2019г. за студентския конкурс\r\nГаласъбитие за връчване на наградите: (общо за трите конкурса в BAAwards 2019: дата между 22-24.10.2019г., която ще бъде обявена по-късно\r\nПодробна информация за конкурсите в BAAwards 2019, може да намерите . ", "date": "2019.07.03", "title": "BAAwards 2019 -на старт са студентите"}
{"url": "https://www.actualno.com/sciencelogy/a1-dava-nachaloto-na-a1-ljatna-akademija-news_765010.html", "text": "           А1 стартира „A1 лятна академия” – нова инициатива, която ще даде шанс на изявени младежи от водещи университети и гимназии да се включат в различни дейности, които ще допринесат за тяхното развитие. В първото издание на проекта ще участват общо 17 ученици и студенти, които бяха специално поканени от А1 заради отличните резултати, които се демонстрирали в различни събития на учебни заведения у нас. Програмата е с продължителност 3 месеца и е фокусирана в три основни направления – „Маркетинг”, „Информационни технологии” и „Телекомуникации”.   Участниците в „A1 лятна академия” ще бъдат разпределени в различни екипи спрямо професионалната област, в която са обучават, и ще работят по реални бизнес проекти. Те ще имат възможност и да преминат обучения, които имат за цел да надградят техните умения – excel, design thinking, презентационни умения и ефективна комуникация. Докато опознават компанията, участниците ще получат и кариерно консултиране, в рамките на което, обучени специалисти в компанията ще помогнат за развитието на всеки участник.\r\nНай-добре представилите се по време на академията, ще получат възможността да поемат ново предизвикателство, свързано с развитие в компанията на постоянна позиция или продължаване обучението си в А1 и през следващата учебна година. Те ще бъдат възнаградени от компанията и със специална стипендия за постигнатите резултати.  „A1 лятна академия” е част от поредицата инициативи, които А1 организира в подкрепа на младите и талантливи ученици и студенти в България. Само през тази година в различни проекти на компанията ще преминат над 100 младежи от водещи учебни заведения у нас. От години компанията развива и собствена целогодишна стажантска програма, която дава шанс на младите и амбициозни хора да усъвършенстват своя потенциал. Тя е съпътствана от вътрешни обучения, включва участие в доброволчески активности и предлага атрактивен пакет от придобивки.          ", "date": "2019.07.03", "title": "А1 дава началото на „A1 лятна академия” "}
{"url": "https://www.actualno.com/europe/ek-njama-da-nakazva-italija-zaradi-deficita-i-dylga-j-news_765052.html", "text": "    Европейската комисия съобщи, че няма да започва процедура при прекомерен дефицит срещу заради високия бюджетен дефицит и дълг на страната, съобщава \"Ройтерс\".      Комисията подчертава, че ще продължи внимателно да следи дали Рим спазва правилата на Общността и е готова да гарантира, че проектобюджет 2020 г. ще отговаря на изискванията.   Високопоставен италиански източник заяви пред \"Ройтерс\", че представителите на ЕК решиха да не предлагат дисциплинирани действия срещу Италия заради бюджетния дефицит и дълга й.\r\nОфициалните представители, известни като шерпи, се срещнаха преди да бъде взето официалното решение от Комисията.   ", "date": "2019.07.03", "title": "ЕК няма да наказва Италия заради дефицита и дълга й"}
{"url": "https://www.actualno.com/balkani/turcija-prejivja-naj-goreshtija-si-mesec-ot-polovin-vek-news_765051.html", "text": "    Изминалият месец юни е бил най-горещият юни в Турция за последните 48 години.      Средната температура в страната през юни е била 23,4 градуса по Целзий, докато предишните години е била средно 21,3 градуса, сочат данни на Главната дирекция по метеорология на Турция, цитирани от турската телевизия НТВ.\r\nНай-високата температура през миналия месец бе измерена на 27 юни в югоизточния град Джейлянпънар (окръг Шанлъурфа) – 45,4 градуса, а най-ниската температура е била измерена на 7 юни в град Саръз (окръг Кайсери, Централна Турция) – 3,4 градуса.\r\nПрез юни 2019 г. бяха счупени рекордите за горещини в редица турски окръзи, сред които Газиантеп, Шанлъурфа, Шърнак и др.  През миналия месец в редица турски окръзи бяха отчетени и рекорди за най-силни валежи за последните 40 години. Най-обилни валежи е имало в окръзите Трабзон, Биледжик, Коджаели, Къръккале, Чорум, Невшехир, Болу, информира НТВ.\r\nКак се справи Европа с най-горещия юни в историята си, . ", "date": "2019.07.03", "title": "Турция преживя най-горещия си месец от половин век"}
{"url": "https://www.actualno.com/politics/danail-kirilov-uvolni-shefa-na-zatvorite-news_765009.html", "text": "    Министърът на правосъдието Данаил Кирилов ще освободи от длъжност шефа на затворите у нас. Това обяви самият Кирилов при пристигането си във Върховния касационен съд, където да проследи как се разпределят делата, предаде bTV.      Главен комисар Васил Миладинов е директор на Главна дирекция \"Изпълнение на наказанията\" към Министерството на правосъдието. Той заема поста от 2018 г., след като дълго време дирекцията бе с временен началник.\r\nМинистърът заяви, че ще подпише заповедта за освобождаването на Миладинов до края на деня. Кирилов обаче не посочи мотиви за отстраняването на Миладинов.\r\nМинистърът е бил на проверка в следствения арест на бул. \"Г. М. Димитров\" в София в понеделник, след като получил жалба в 18 страници от арестантката Евгения Банева, в която подробно се посочвали недостатъците в килиите, пише \"24 часа\".   ", "date": "2019.07.03", "title": "Данаил Кирилов уволни шефа на затворите"}
{"url": "https://www.actualno.com/america/sasht-sa-na-vodeshto-mjasto-po-proizvodstvo-na-bokluci-v-sveta-news_765026.html", "text": "    Светът произвежда над два милиарда тона твърди битови отпадъци всяка година – количество, което може да напълни над 800 000 плувни басейна с Олимпийски размери, съобщава BBC, позовавайки се на ново проучване.      На глава от населението най-големите замърсители са САЩ – американците произвеждат три пъти повече боклуци над средното равнище, включително пластмаса и храна.\r\nКогато става въпрос за рециклирането американците отново заемат челното място – в САЩ се рециклират едва 35 процента от твърдите битови отпадъци.\r\nГермания пък е с най-добри показатели в рециклирането –преработва над 68 процента от боклуците. В проучването, извършено от „Вериск Мапълкрофт“ – компания, която специализира в оценката на глобални рискове за добавени два нови индекса – за генерирането на боклук и за рециклирането, предава БГНЕС.  Експертите са използвали обществено достъпна информация, както и научни изследвания, за да създадат глобална карта за това как държавите се справят с боклука във време, в което светът е изправен пред все по-нарастващата заплаха от пластмасовите отпадъци.\r\nИндексът за генерирането на боклук отчита отпадъците на глава на населението – включително твърдите битови отпадъци, пластмасата, храната и опасните материали.\r\nТвърдите битови отпадъци са боклук, който се събира от местните общини и идва от жилищни, институционални и търговски обекти.       Докато светът произвежда 2,1 милиарда тона от този отпадък всяка година, от него само 16 на сто се рециклира, а 46 процента се изхвърля в открити депа.\r\nСпоред проучването Китай и Индия сформират 36 процента от общото население на планетата и изхвърлят около 27 на сто от общия брой боклуци.\r\nАмериканските граждани произвеждат по 773 килограма на глава от населението или около 12 на сто от глобалния боклук. Това надвишава с цели три пъти боклука, изхвърлян от китайците и седем пъти отпадъците, произвеждани в Етиопия.\r\nНяколко европейски държави, включително Холандия, Швейцария, Франция и Германия, също са включени в проучването. Великобритания се нарежда на 14-то място в индекса за генериране на боклук, произвеждайки 482 килограма на глава от населението всяка година.\r\nСАЩ обаче заемат водеща позиция – те са единствената държава в света, която произвежда повече боклук, отколкото има способност и въобще рециклира.      „САЩ се провалят именно във връзката между боклуците които изхвърлят и капацитета си да ги рециклират“, твърди Ниал Смит, един от авторите на доклада. Когато става дума за рециклирането в САЩ въпросът опира до политическа воля и инфраструктура.\r\n„Мисля, че от изследването става видно, че инфраструктурата в САЩ всъщност не е изградена така, че да осигурява опция за рециклиране“, посочва Уил Николс, ръководителят на изследователския отдел на „Вериск Мапълкрофт“.\r\n„Много от американските отпадъци – сега, след като не могат да бъдат изпратени в Китай – просто биват изгаряни. Няма инвестиция в инфраструктурата, която може да реши проблема“, се посочва в проучването.\r\nЗабраната за внос на отпадъци в Китай, Тайланд, Виетнам и Малайзия промени глобалната динамика. Създаде се и напрежение между правителствата на Филипините и Канада, след като Манила изпрати 69 контейнера с боклуци обратно на Отава.\r\n„Азиатските държави не искат повече да бъдат третирани като огромното сметище на света“, заявява Уил Николс. „Има разрастваща се средна класа, която не е особено доволна с равнищата на замърсяване и Китай – заради политическата си ситуация, предприе и наложи мерки по-бързо от всички останали свои съседи“, допълва той. ", "date": "2019.07.03", "title": "САЩ са на водещо място по производство на боклуци в света "}
{"url": "https://www.actualno.com/balkani/hyrvatija-chaka-oferti-za-iztrebiteli-news_765034.html", "text": "    Хърватската парламентарна комисия по отбрана даде зелена светлина за стартирането на нов процес на обществени поръчки за изтребители за нуждите на страната.      Министърът на отбраната Дамир Кръстичевич заяви, че това е сложен процес и ще се вземат предвид само военната, no и политическата необходимост и подкрепа.\r\nЗагребският \"Вечерни лист\" написа, че комисията  по отбрана е дала положително становище относно стартирането на нов процес за придобиване на многоцелеви боен самолет, като се вземат предвид необходимите военни способности и наличните финансови възможности на държавата.\r\nКомисията подкрепи правителството да създаде междуведомствена комисия за тази поръчка, съставена от представители на компетентните органи, включително председателят и заместник-председателят на комисията по отбрана, съобщи хърватското министерство на отбраната.  \"Придобиването на новите изтребители е проект на цялата страна и е дългосрочно стратегическо решение. Това е важен проект с висока финансова стойност. Това са много пари, това е надпартиен въпрос и се нуждае от подкрепа както от правителството, така и от опозицията. Ето защо е важно комисията по отбраната да участва в целия процес. Ситуацията с бойните самолети изисква умни, внимателни, но и бързи действия. Става дума за сериозна работа\", обясни Кръстичевич.\r\nНовата процедура за доставка на изтребители идва по-малко от 7 месеца, след като правителството отмени решението да закупи . Става въпрос за самолети, които еврейската държава купи от САЩ и междувременно ги модернизира със своите възможности и технологии. Сделката се провали, тъй като такива модернизирани самолети да бъдат продавани на Хърватия. ", "date": "2019.07.03", "title": "Хърватия чака оферти за изтребители "}
{"url": "https://www.actualno.com/africa/nova-kriza-v-zimbabve-njama-hartija-i-mastilo-za-pasporti-nito-registracionni-nomera-za-kolite-news_765072.html", "text": "    Зимбабве остана без хартия и мастила за паспорти и без регистрационни табели за превозни средства. Това стана причина да се извият дълги опашки пред бюрата, в които се получават документите за самоличност и регистрационните табели. Това е още една илюстрация за отчайващия недостиг на американски долари в южноафриканската държава, предава Reuters.      Надеждите за икономически обрат по време на президентството на Емерсън Мнангагва, поел управлението през 2017 г. след държавен преврат, все още не са се материализирали. Зимбабвийците все още страдат от дефицит на американски долари, гориво, хляб и 15-часово спиране на тока.   Миналата седмица правителството на Зимбабве обяви временна си валута за единствено законно разплащателно средство в страната. Това сложи край на десетилетие, през което доларът беше официалната валута.\r\nВ паспортната служба в Хараре рано тази сутрин стотици хора чакаха още от 5 ч., за да попадат заявление за паспорт, които обаче ще бъдат заверени чак през 2022 г. Причината е, че специалната хартия и мастило, използвани за паспорти, трябва да се внасят, но чужда валута няма.  Ботуел Мхашу - един от хората на опашката, казва, че иска да избяга от икономическите трудности у дома и да отиде при по-големия си брат в Намибия. Той е подал заявление за паспорт през юни 2018 г. и е трябвало да получи документа 3 месеца по-късно. \"Просто ми казаха, че паспортът ми не е готов, трябва да проверя отново през август. Не е честно\", каза изпадналият в униние Мхашу.\r\nПрез 2008 г. зимбабвийците спяха в паспортните служби, за да са първи на опашката за подаване на заявления, докато икономическа криза и хиперинфлация сринаха националната валута по времето на Мугабе.   Обикновен паспорт струва 53 зимбабвийски долара (6,32 американски долара), а за експресно издаване на документа в рамките на 24 часа се дължат 318 зимбабвийски долара. Но такива документи не се издават с изключение на няколко висши служебни лица.    Работещи в Службата за общ регистър казаха, че има планове паспортите да се печатат в страната в печатница на централната банка, за да се преодолее ситуацията, при която за документите чакат повече от 50 000 души. Това ще стане, ако нужното оборудване бъде внесено от чужбина.\r\nВ службата по регистрация на автомобили в центъра на Хараре служители казаха на шофьорите, че не знаят кога ще има регистрационни табели, защото отделът още чака чужда валута от централната банка, за да плати на германски доставчик. \"Не знаем кога ще имаме регистрационни табели, може би през септември\", каза служител, пожелал анонимност. Министърът на транспорта Джоел Матица отказа да коментира ситуацията. ", "date": "2019.07.03", "title": "Нова криза в Зимбабве: Няма хартия и мастило за паспорти, нито регистрационни номера за колите"}
{"url": "https://www.actualno.com/balkani/rumynija-kupuva-ot-francija-4-bojni-koraba-za-12-mlrd-evro-news_765068.html", "text": "    Френската компания Naval Group (NG) спечели договор за изграждане на четири бойни кораба за румънските военноморски сили.      \"Силно вярвам, че това е важен момент за румънските военноморски сили, които не са получили ново оборудване през последните 30 години\", каза министърът на отбраната на страната Габриел Лес.\r\nФренският министър на отбраната Флоранс Парли заяви в изявление, че \"приветства това решение, което е част от усилията за изграждане на силна и амбициозна Европа в областта на отбраната\".   Парли добави, че договорът ще \"осигури повече от 400 работни места на обектите на NG през следващите 5 години\".  В изявлението се казва, че договорът включва изграждането на четири нови кораба и обновяването на още два, и ще струва 1,2 млрд. евро.\r\nПредложението бе спечелено от френската компания в сътрудничество с корабостроителницата в Констанца, като един от критериите за договора е, че изграждането на съдовете ще се проведе в Румъния.\r\nИталианската група Ficantieri и холандската Damen също участваха в обществената поръчка.    Процесът по наддаването за договора преди това стана повод за скандал.   Според местни медии, румънските служители преди това са се опитвали да осуетят офертата на Naval Group и да възложат договора на Damen по \"политически причини\".\r\nПредполага се, че опитите да се осуети офертата на Naval Group са включили одит, започнат от министерството през ноември, както и спиране на поканата за участие в търг през януари, последвано от насочването на случая към военните проверяващи поради \"рисковете за националните сигурност ”.\r\nМиналия месец длъжностното лице в министерството на отбраната, което направи препратката, бе уволнено.\r\nСкандалът се развихри няколко дни, след като Ливиу Драгня, който беше смятан за най-мощния политик в страната като бивш ръководител на управляващата Социалдемократическа партия, беше .   Габриел Лес отказа да коментира противоречията, съпътствали сделката, подчертавайки, че френската група е изпълнила техническите изисквания и е предложила по-ниска цена. ", "date": "2019.07.03", "title": "Румъния купува от Франция 4 бойни кораба за 1.2 млрд. евро"}
{"url": "https://www.actualno.com/bgfootball/denis-davidov-istorijata-na-smrydlioto-vpechatlil-real-madrid-news_764960.html", "text": "    ЦСКА привлече доста нови играчи през лятото. Един от любопитните сред тях беше този на руския офанзивен халф Денис Давидов.      Той дойде на \"Българска армия\" с етикета \"голям талант\", което в добавка с младата му възраст и сериозния приличен опит в гранд като Спартак (Москва) прозвучаха обещаващо на феновете на \"червените\".   Любопитен факт е, че майката, а не бащата, въвежда Денис във футбола. На дамата ѝ се обаждат и ѝ казват, че Торпето събира деца в школата си. Роденият през 1995 година Давидов влиза при набор 1993.\r\nНо... провежда една тренировка и се разболява от варицела. След известно време от клуба се обаждат на майка му с въпроса: \"Ще идва ли вашият син, или не?\".  Самият играч не мислел да се връща, но скоро след това отишъл на мач между набор 93 и 94 и отборът му ('93) не само че спечелил мача с 2:1, но и самият Денис, най-малкият на терена, вкарал с глава. \"След това реших, че ще стана футболист\", споделя руснакът по-късно.\r\nПрочетете за изпълнената с много перипетии кариера на Давидов и интересът на Реал Мадрид към него . ", "date": "2019.07.03", "title": "Денис Давидов - историята на \"смръдльото\", впечатлил Реал Мадрид"}
{"url": "https://www.actualno.com/politics/deputatite-reshavat-za-otlaganeto-na-tol-sistemata-news_765055.html", "text": "    На пленарното заседание в четвъртък депутатите ще разгледат на първо четене , с които се регламентира въвеждането на смесената система за таксуване тежкотоварния трафик на база изминато разстояние, предаде  БГНЕС.      Вносители на новите текстове са група депутати от ГЕРБ, а те предвиждат тол системата да заработи най-късно до 1 март 2020 година. Това обаче е крайният предвиден срок. Ако по обхвата и тарифите на новата система бъде постигнат консенсус по-рано, тя може да заработи и преди тази дата.   Първоначално бе предвидено тол системата да започне реалното си функциониране на 16 август тази година, но от бранша на превозвачите изразиха съмнения относно тарифирането, което принуди управляващите да дадат старт само на техническата част, а реалното събиране на таксите, които ще заплащат камионите с тегло над 3,5 тона, да бъде отложено за догодина.\r\nВ законопроекта се предлага и премахване на задължението на Агенция „Пътна инфраструктура“ да организира разпространението на бордови устройства и директното отчитане на ползвателите на платената пътна мрежа, като тези дейности ще бъдат изцяло прехвърлени върху търговците, които в различните си качества осъществяват дейности по предоставяне на услуги по електронно събиране на пътни такси.  В рамките на пленарното заседание народните представители ще обсъждат и промени в Закона за концесиите, които предвиждат концесионирането на морските плажове да става по реда на Закона за Черноморското крайбрежие. ", "date": "2019.07.03", "title": "Депутатите решават за отлагането на тол системата "}
{"url": "https://www.actualno.com/cinema/filmite-koito-njamame-tyrpenie-da-vidim-tova-ljato-news_764933.html", "text": "    Ако смятате, че 2018-та бе отлична за година, то само изчакайте да видите какво още ни очаква през настоящата. Календарът е претъпкан с филми от категорията „непременно трябва да гледам“ и включва от епичните битки на супергероите, през нови версии на класически анимации, до очаквани продължения на хитови блокбъстъри.      Най-гледаният филм за 2019-та досега е „Отмъстителите: Краят“, следван от „Капитан Марвел“ и хоръра на Джордан Пийл „US“, което без да се хвалим предвидихме в началото на годината, набелязвайки най-очакваните кинопремиери.    Сега разширяваме списъка, наблягайки на дебютиращите през летния сезон филми, без да се повтаряме, разбира се. Не се притеснявайте за спойлери! Няма да разваляме нищо, разказвайки за сюжетите, повечето отколкото е необходимо.    Това е новият филм от култовата поредицата „Бързи и яростни“. Историята е spin-off и се фокусира върху американския агент за дипломатическа сигурност Люк Хобс и британския бивш военен и наемник Декард Шоу. Предполагам няма нужда да се отбелязва, че в ролите на Хобс и Шоу се превъплъщават Дуен Джонсън и Джейсън Стейтъм. Този път те са принудени да работят в тандем, за да заловят и неутрализират единствения човек, по-лош от тях самите – „черният супермен“ Идрис Елба, в ролята на Брикстън. Гледаме ги от 2 август.         Отново продължение. „Мъже в черно“ вече са и жени в черно. В новия филм от познатата марка, от боклука на Вселената ни пазят Крис Хемсуърт и Теса Томпсън. Признавам, че първият филм, с участието на Уил Смит и Томи Лий Джонс, ми е страшно любим, затова нямам търпение да разбера какво ще се случи с новите герои. Сигурно и вие така.        Ако обичаш да настръхваш от напрежение, гледайки напрегнатите ситуации, които се случват на екрана, то хорърът „Плячка“ е твоят филм. Лентата е със статут “R” (достъпна само за лица над 18 години), което си е обещание за доста кървави сцени. Сюжетът разказва за млада жена, попаднала в безизходица, докато се опитва да спаси баща си. Освен с последиците от урагана пета степен, който удря града, героите са принудени да се борят за живота си с най-свирепите хищници на щата Флорида - алигаторите.   ", "date": "2019.07.03", "title": "Филмите, които нямаме търпение да видим това лято"}
{"url": "https://www.actualno.com/bgfootball/otpuskat-1-mln-lv-za-razvitie-na-detsko-unosheskija-futbol-news_764965.html", "text": "    Правителството одобри допълнителни разходи по бюджета на Министерството на младежта и спорта за 2019 г. Средствата в размер на 1 000 000 лв. ще бъдат изразходвани за развитие на детско-юношеския футбол в Република България.      Развитието на детско-юношеския спорт в страната е един от основните приоритети, заложени в Националната стратегия за развитие на физическото възпитание и спорта в Република България 2012 - 2022 г.   Насоките за развитието на детско-юношеския футбол са заложени в Програмата за развитие на детско-юношеския футбол на сдружение „Български футболен съюз“.\r\nПилотният проект на програмата стартира през 2016 г. с участието на състезатели от 12-те най-добре представящи се футболни школи в страната. През 2017 г. обхватът на Програмата се разшири до участие на спортисти от 16 футболни школи.  Продължаването на програмата ще даде възможност да бъде унифицирана структурата на детско-юношеския спорт, която да бъде в съответствие с целта и основните задачи на Националната стратегия за развитие на физическото възпитание и спорта в Република България 2012 - 2022 г. Ще се разшири кръгът от включените спортисти, ще се даде възможност подрастващите да развият двигателната си култура и координация чрез прилагането на утвърдени европейски модели за развитие на тези качества. ", "date": "2019.07.03", "title": "Отпускат 1 млн. лв. за развитие на детско-юношеския футбол"}
{"url": "https://www.actualno.com/ruse/otvoriha-detskata-mlechna-kuhnja-v-ruse-news_764949.html", "text": "    Отвориха детската млечна кухня в Русе. От днес над 860 деца от детските заведения в града получават готвена храна, след като от понеделник им се раздаваше пакетирана храна.      БАБХ отмени заповедта за временно прекратяване дейността на Детската млечна кухня, а служителката, която е била с доказани положителни проби за салмонела, е отстранена от работа, съобщава БГНЕС.   Млечната кухня в Русе беше затворена заради 6 случая на деца с положителни проби за салмонела. След изследване на храните и служителите се доказа, че служител на Детска ясла №9 в Русе е заразоносител на салмонелна бактерия и причинител за хранителното заболяване на децата. Комисията констатира, че в резултат на това е възникнало вътреяслено заразяване на шест деца от детското заведение.\r\nСлужителката от яслата, дала положителен резултат за салмонелна бактерия, е отстранена от работа. След лечение и изследване с отрицателен резултат за салмонела, ще бъде възстановена на работа.  На 27 юни бе получен сигнал от РЗИ-Русе за наличие на положителни проби на салмонела при деца. Тогава инспекторите от отдел \"Контрол храни\" – ОДБХ-Русе свикаха кризисен щаб. Извършена беше проверка на Детска ясла №9, където има регистрирана разливочна за получаване на храна, приготвена от Детска млечна кухня.\r\nВзети бяха проби за лабораторно изпитване, отривки от контактни повърхности – маси, плотове за работа и технологично оборудване, отривки от ръцете на персонала. Персоналът на Детска млечна кухня бе насочен за микробиологично изследване – Салмонела група Б.    ", "date": "2019.07.03", "title": "Отвориха детската млечна кухня в Русе"}
{"url": "https://www.actualno.com/business/v-bylgarija-razlikata-mejdu-zaplatite-na-myjete-i-jenite-e-po-malka-ot-tazi-v-es-news_764964.html", "text": "    Разликата в заплащането на жените и мъжете в България намалява за трета поредна година - от 15,4% през 2015 година до 13,6% през 2017 година. Това показват данни на Евростат, цитирани в Доклад за равнопоставеността на жените и мъжете за 2018 година, който беше приет от правителството. Средната разлика в заплащането в ЕС през 2017 г. е 16%.      В доклада се посочва, че през 2018 година средногодишният брой на безработните на възраст 15-64 навършени години е 170 800 души. От тях 100 200 са мъже, а 70 600 са жени, което е с 33 400 по-малко от 2017 г. Броят на безработните жени се е понижил с 21 000.\r\nАкцент в доклада е поставен върху изпълнението на Закона за равнопоставеност между мъжете и жените, който регламентира институционалната рамка, стратегическите и оперативни документи за управление на политиката по равнопоставеност на жените и мъжете и върху представянето на темата по време на Българското председателство на Съвета на Европейския съюз. Докладът отчита също дейността на Националния съвет по равнопоставеност на жените и мъжете към Министерския съвет, който е орган за осъществяване на консултации, сътрудничество и координация между централните и териториалните органи на изпълнителната власт и структурите на гражданското общество. ", "date": "2019.07.03", "title": "В България разликата между заплатите на мъжете и жените е по-малка от тази в ЕС"}
{"url": "https://www.actualno.com/education/vylchev-sled-maturite-za-7-klas-jasno-e-che-sistemata-ne-e-zapochnala-da-raboti-razlichno-news_764990.html", "text": "    Изпитът след 7 клас показа, че има проблем с функционалната грамотност на учениците. Това каза министърът на образованието и науката Красимир Вълчев на пресконференция във връзка с резултатите от националното външно оценяване след 7. клас, предаде репортер на Агенция „Фокус“.      \"Ясно е, че тазгодишния випуск не е по-различен от миналогодишния. Ясно е, че системата не е започнала да работи различно. Ясно е, че новите учебни програми, които бяха въведени, не са дали драматични разлики в резултатите\", заяви Вълчев.   Той посочи, че проблемите са ясни и не са от днес. „Имаме проблем с , които са от години. Децата днес много трудно се мотивират да учат математика и природни науки. Но основният фактор за доброто обучение си остава добре мотивираният учител“, каза Вълчев и уточни, че е нужна по-голяма подкрепа и повече квалификация за преподавателите.\r\n\"Проблемът е с функционалната грамотност – с усилията учениците да придобият умения\", посочи образователният министър. Той посочи, че учителите трябва да полагат повече усилия да работят индивидуално с всяко едно дете. По думите му трябва да се работи повече с децата, при които се забелязват затруднения с учебния материал.  Вече стана ясно кое е училището, чиито ученици са показали най-високи резултати от матурите. Кое е то  ", "date": "2019.07.03", "title": "Вълчев след матурите за 7 клас: Ясно е, че системата не е започнала да работи различно"}
{"url": "https://www.actualno.com/education/promeniha-pravilata-za-studentski-stipendii-i-praktiki-news_764967.html", "text": "    Правителството прие промени в постановленията за предоставяне на стипендии и за приема на студентите, съобщиха от правителствената пресслужба.      Министерският съвет прие промени в две правителствени постановления - ПМС № 90/2000 г. за условията и реда за предоставяне на стипендии на студентите, докторантите и специализантите от държавните висши училища и научни организации и ПМС № 64/2016 г. за условията и реда за утвърждаване на броя на приеманите за обучение студенти и докторанти в държавните висши училища и за приемане на Списък на приоритетните професионални направления и на Списък на защитените специалности.   С промяната в Постановление № 90 се дава възможност на висшите училища да заплащат стипендии на студентите при провеждане на студентска практика, извън предвидената по учебен план практическа подготовка. Размерът на стипендиите на студентите за времето на провеждане на практиката не трябва да изостава от минималната работна заплата в страната, за да имат младите специалисти мотивация да придобиват практически приложими познания.\r\nС постановлението се определя и размер на присъщи разходи за провеждането на една студентска практика до 320 лв. В тях се включват разходите за възнаграждение на академичния наставник от висшето училище и на ментора от обучителната организация, пътните разходи на академичните наставници за осъществяване на проверка на практическото обучение, разходите за застраховки на студентите по време на практиката и други.  Като част от присъщите разходи се предвижда броят на часовете, в които ще е ангажиран академичният наставник за една студентска практика, да е 5 часа. а часовата ставка да е до 20 лв. на час или общо до 100 лв. Броят на часовете на ментора за 1 практика да е 10 часа при часова ставка до 20 лв. на час или общо до 200 лв.\r\nВ останалите 20 лв. са включени пътните разходи на академичните наставници за осъществяване на проверка на практическото обучение, когато същото се провежда в различно населено място от това на висшето училище, в което се обучава студента, практика и други съпътстващи практиката разходи. Актуализира се и часовата ставка за нейното провеждане на 2,50 лв. на час.   Промените ще обхванат всички висши училища в страната, в които през учебната 2018/2019 година се обучават общо 203 602 студенти в редовна и задочна форма на обучение - 178 098 студенти в държавните, и 25 504 в частните висши училища. Средствата за осигуряване на стипендиите на студентите и присъщите разходи при провеждане на студентските практики се осигуряват от бюджетите на висшите училища, целеви средства или чрез финансиране от европейските структурни и инвестиционни фондове.    Допълнението в ПМС № 64 се налага, поради отлагане на влизането в сила на Наредбата за единните държавни изисквания за придобиване на висше образование по специалността „Право“ и професионална квалификация „юрист“, приета с ПМС № 82 от 2017 г. с още една учебна година. Тази нормативна промяна влезе в сила от 11 юни 2019 г., като създаде необходимост да се осигурят места за обучение на студенти и в задочна форма по специалността „Право“ за учебната 2019/2020 г. ", "date": "2019.07.03", "title": "Промениха правилата за студентски стипендии и практики"}
{"url": "https://www.actualno.com/dobrich/stopani-ot-tervelsko-pribirat-po-560-kg-pshenica-ot-dekar-news_764982.html", "text": "    Добив от 560 кг пшеница средно от декар е регистриран при ожънати 30% от засетите с хлебно зърно близо 110,4 хил. дка в община Тервел, съобщават от общинската администрация. Обработваемата земя в добруджанската община е 333 000 дка и една трета от нея е засята с пшеница. Унищожени от измръзване са 159 дка с житни посеви.      Големи поражения сухата и безснежна зима е нанесла и на рапицата,  чиято жътва започна днес в 8,7 хил. дка. Очакваният среден добив от маслодайната култура за областта е между 220 и 290 кг от дка.\r\nПриключила е жътвата на ечемик в община Тервел със среден добив 450 кг от дка. Само един стопанин в района е засял лимец тази стопанска година – малко над 100 дка в района на село Каблешково. ", "date": "2019.07.03", "title": "Стопани от Тервелско прибират по 560 кг пшеница от декар"}
{"url": "https://www.actualno.com/politics/bylgarija-i-severna-koreja-shte-si-sytrudnichat-za-obrazovanie-i-kultura-news_764978.html", "text": "    Размяна на стипендианти между България и Корейската народно-демократична република (КНДР), организиране на прояви в сферата на изкуството, културата, медиите, библиотечното дело, книгоиздаването, архивите и спорта са предвидени в проекта за подновяване на Програмата за сътрудничество в областта на образованието и културата между Република България и КНДР. Проектът беше одобрен днес от Министерския съвет.      Правителственото решение има за цел да обнови правната рамка на сътрудничеството със Северна Корея в областта на образованието и културата.   Проектът за програма е за периода 2019-2022 г. Той отговаря на политиката на Европейския съюз спрямо КНДР и не противоречи на международните санкции, наложени на Пхенян.   ", "date": "2019.07.03", "title": "България и Северна Корея ще си сътрудничат за образование и култура"}
{"url": "https://www.actualno.com/europe/italianski-socialist-e-novijat-predsedatel-na-evroparlamenta-news_764971.html", "text": "    Италианският социалист Давид-Мария Сасоли бе избран за председател на Европейския парламент на пленарното заседание в Страсбург.      Сасоли е избран на балотаж след драматичен първи тур тази сутрин, на който не му стигнаха гласове. Сасоли вече има с 11 гласа над нужния минимум, съобщава \"24 часа\". За кандидатурата на Сасоли са гласували 345 евродепутати. Общият брой на валидните бюлетини е бил 667 броя от общо 704 гласували (37 невалидни бюлетини). За сформиране на абсолютно мнозинство за това гласуване са необходими 334 гласа.\r\nПредставителят на Алианса на консерваторите и реформистите в Европа Ян Захрадил, който е чех, е получил подкрепата на 160 евродепутати.  Германката от Зелените Ска Келер е подкрепена от 119 члена на Европейския парламент, докато испанката Сира Рего от Европейската обединена левица е събрала само 43 гласа.\r\nСасоли бе номиниран снощи на заседание на групата \"Социалисти и демократи\", член на която е и лидерът на ПЕС Сергей Станишев. Той обаче е .\r\nИталианският политик е номинацията на компромиса между ЕНП, Либералите, които не издигнаха кандидат за поста, и политическото му семейство ПЕС.       Наследникът на италианеца Антонио Таяни (ЕНП) на поста - Давид-Мария Сасоли, е на 63 г., роден е във Флоренция. Евродепутат е от 2009 г., това е третият му мандат.\r\nПредседателят бе избран на балотаж с бюлетини, които евродепутатите пускаха в урни, подредени в пленарната зала по азбучния ред на имената им.\r\nПленарната зала изпрати на крака и със силни аплодисменти досегашния председател на ЕП Антонио Таяни.\r\nВ новия Европейски парламент вече са оформени 7 политически семейства. Най-много депутати има ЕНП - 182, а социалистите са със 154. Либералите, вече с новото име \"Обнови Европа\", имат 108 депутати, а \"Зелените\" са със 74. Зелената партия обаче няма нито един премиер в Европа и няма думата в Европейския съвет.\r\nПредседател на ЕП става този, който събере обикновено мнозинство плюс 1 глас, като има три тура от тайни гласувания, за да се събере това мнозинство. Ако не се случи, двамата кандидати с най-много гласове отиват на четвърти, финален тур, където печели този, който събере повече гласове.    ", "date": "2019.07.03", "title": "Италиански социалист е новият председател на Европарламента"}
{"url": "https://www.actualno.com/balkani/17-000-chujdenci-rabotjat-v-turizma-v-hyrvatija-news_764986.html", "text": "    Седмица след като Загреб увеличи квотата за чуждестранни работници в туризма и ресторантьорството с 2000 души, кандидатите от чужбина са повече от свободните места.      Допълнителните квоти увеличиха общия брой на квотите за чуждестранни работници в хотелиерството и ресторантьорството до 17 611, а седмица след това увеличение, според Министерството на вътрешните работи, за 2160 места са подадени 2629 искания от работодателите.   Въпреки това не съществува еднакъв интерес към всяка професия, така че повечето работници липсват там, където квотите са най-големи.\r\nТака например, общите квоти за \"момче за всичко\" в туризма възлизат на 7500, а има свободни все още 211 разрешителни, докато в процес на вземане на решения са 626 искания от работодатели.  Увеличаването на квотите доведе до общо 6800 потенциални чуждестранни сезонни работници в туризма, а според договорите на МВР понастоящем има 1187 квоти и 1357 искания на работодатели за сезонни работници от чужбина. ", "date": "2019.07.03", "title": "17 000 чужденци работят в туризма в Хърватия"}
{"url": "https://www.actualno.com/society/preduprejdenie-za-predstojashto-uvelichenie-na-katastrofite-na-pytja-news_764995.html", "text": "     Средно с 20% се увеличават пътно-транспортните произшествия през юли и август в сравнение с другите месеци на годината и е много важно сега да акцентираме вниманието на хората да бъдат по-внимателни и толерантни на пътя . Това съобщи председателят на Държавна агенция \"Безопасност на движението по  пътищата\" Малина Крумова при представянето на резултатите от  второто издание на SDIndex (Safe Drive Index/ Индекс за  безопасно шофиране). Изследването, подкрепено от няколко институции, цели въвеждането на национален индекс за определяне на рисковете в поведението на водачите на моторни превозни средства в България.      “Над 56 хил. български шофьори са се включили в изследването през тази година, което показва, че в  България има хиляди водачи, които искат да бъдат активна страна при формирането на политиките по пътна безопасност и елиминиране на рисковите обстоятелства на пътя“, подчерта Малина Крумова. По думите ѝ няколко фактора са водещи за пътната безопасност – инфраструктура, превозни средства, контрол, подготовката и поведението на водачите.\r\nКрумова коментира и данните на изследването, според което мнозинството от водачите оценяват себе си като внимателни и стриктни шофьори, а поведението на останалите участници в движението като високо рисково. \"За съжаление това показва, че рядко търсим грешката в себе си, което ни прави и по-малко толерантни. А истината е, че всички грешим и само, ако осъзнаем това, можем да променим и поведението си на пътя\", смята Малина Крумова.    Проверяват се изпитите и обучението на младите шофьори, които до 3 г. след като са взели шофьорска книжка претърпят пътно-транспортно произшествие . Това съобщи заместник-министърът на транспорта, информационните технологии и съобщенията Ангел Попов. Той допълни, че данните от изследването са много полезни както за планиране на по-ефективен контрол, така и за бъдещите промени в организацията на обучението на водачите.   Общо 1,3 млн. нарушения са регистрирани през 2018 г ., съобщи инспектор Мария Ботева от отдел \"Пътна полиция\" към ГД \"Национална полиция\". \"Това показва, че толкова много пъти е бил нарушаван Закона за движението по пътищата от участници в движението, включително и от пешеходци, но основният нарушител са водачите, а по видове нарушения, безспорно най-голямото нарушение е скоростта - над 40% от установените нарушения на пътя през миналата година са били за превишена скорост\", подчерта тя.\r\nПовече от 560 000 за 2018 са установени нарушения на скоростта уточни Ботева и коментира, че българинът продължава да подценява опасното движение с висока скорост , а това е предпоставка за произшествие, защото голямата скорост намалява времето за реакция и времето за избягване на сблъсък става по-малко.     В населено място не трябва да се шофира със скорост над 50 км. вчас. Всяко нарушение над 50 км. в час бива заснето. Камерата не заснема от 50 до 60 км. в час, а всичко от 50 нагоре , подчерта Ботева.   \"Проучването показва, че българинът продължава да е много критичен към останалите и много да уважава себе си и да дава висока оценка на своето поведение на пътя, но същевременно се установява, че най-допусканото нарушение е скоростта и това се потвърждава от самите участници в изследването\", отбеляза още Ботева. Тя изтъкна, че много често разсейването е причина за пътно транспортни произшествия - говорене по телефона, обръщане назад за разговор с пътници или боравене с радио, с Джи Пи Ес, което е трудно уловимо за документиране, но е факт и самите анкетирани признават, че от разсеяност пропускат пътна отбивка или обстоятелство в пътната обстановка. \"В такива случаи самозащитата ни не сработва на време и това предизвиква пътни инциденти, които водят последици и за други участници в движението\", посочи Ботева. Тя отбеляза още, че самокатастрофиралите са изключително висок процент по отношение на ПТП, загиналите и ранените. От организаторите на инициативата подчертаха, че през тази година изследването обхваща и водачи на камиони и автобуси. За първи път то се осъществява и изцяло онлайн, което според тях е помогнало да бъде много по-масово, а получените отговори по-честни и обективни. Най-голямата цел за тях е съвместно с институциите да се намерят механизмите за промяна на поведението на водачите.\r\nSDIndex представлява обобщена самооценка на поведението и реакциите на шофьорите на пътя в рутинни и рискови ситуации, представителна за българските шофьори на национално ниво. Тази година SDIndex има нови елементи, най-важният от които е специален модул за изследване на рисковете сред водачите на камиони и автобуси – необходимост, идентифицирана в миналогодишното издание на проучването. Актуализиран е и въпросникът, адресиран към водачите на леки и лекотоварни автомобили, който всеки може да попълни онлайн на сайта на кампанията. Самите изчисления на Индекса за безопасно шофиране за 2019 г. са направени на базата на 35 хиляди попълнени разширени въпросника при водачите на леки и лекотоварни автомобили (за сравнение, през 2018 г. попълнените въпросници са били 1000) и 1035 попълнени въпросника от водачи на камиони и автобуси.   Организатор на изследването е SDI Застрахователен брокер, а партньори на проекта са МВР, МТИТС, МОН, Държавна агенция “Безопасност на движението по пътищата” и Дружеството на психолозите в България. ", "date": "2019.07.03", "title": "Предупреждение за предстоящо увеличение на катастрофите на пътя"}
{"url": "https://www.actualno.com/motoring/policijata-nahlu-v-centralata-na-renault-zaradi-svatbata-na-gon-news_764992.html", "text": "    Френски полицаи проведоха операция в централния офис на автомобилната компания Renault. Акцията е свързана с разследване на разточително сватбено тържество, организирано от бившия шеф на компанията Карлос Гон в двореца Версай.      Служители, които отговарят за разследване на корупция и финансови престъпления, претърсиха централата на Renault в предградието в Западен Париж, съобщи източник, близък до разследването.   Говорител на Renault потвърди, че операцията е в ход и заяви, че компанията \"оказва пълно съдействие на властите\".\r\nГон, бившият бивш шеф на Renault и японския му партньор Nissan, който очаква съдебен процес в Япония по обвинения в финансови нарушения, нае целия дворец Версай, когато се ожени през октомври 2016 г.  Той е заподозрян в неправилно използване на разкошния дом на \"краля слънце\" Луи XIV в замяна на спонсорска сделка между двореца, който е собственост на държавата, и Renault.\r\nВерсай отказа получаването на обичайния наем от 50 000 евро за сватбата, което може да е довело до злоупотреба с фирмени ресурси, както и укриване на данъци, ако ползата не е обявена на френските власти.   През юни полицията претърси дома на Гон извън Париж за доказателства по разследването.    65-годишният бивш автомобилен шеф бе арестуван в Япония през ноември, когато слезе от частния си самолет на летище Токио. ", "date": "2019.07.03", "title": "Полицията нахлу в централата на Renault заради сватбата на Гон"}
{"url": "https://www.actualno.com/smolyan/mechki-tormozjat-horata-v-rodopskoto-selo-bujnovo-news_764979.html", "text": "    Мечки тормозят хората в Родопите, информира bTV. Само за месец убитите домашни животни в Смолянска област са 12 на брой.      В село Буйново местните обясняват, че почти всеки ден виждат мечка. По информация на хората, в района обикалят над 10 мечки. Сред тях и две майки с малки.   Хората са стресирани и не смеят да излязат извън селото.\r\nСамо преди дни мечка убила овца на около 100 метра от селото. Мечката е минала по дървото и е влязла през оградата, от дървото е скочила, където са били овцете.  Местните се надяват на намесата на държавните институции.\r\nЕкоинспекторите призовават стопаните да вземат превантивни мерки, като оградят обори и пчелини с електропастири.    ", "date": "2019.07.03", "title": "Мечки тормозят хората в родопското село Буйново"}
{"url": "https://www.actualno.com/crime/myj-hvyrli-deteto-si-ot-most-kraj-gabrovo-news_764898.html", "text": "    Мъж хвърли и уби детето си от мост край , а впоследствие е заплашил да се самоубие, съобщиха от МВР.      Приятелката на мъжа също е била с тях, тя не е пострадала. Инцидентът е станал към 6:30 часа сутринта на околовръстния път на областния град.   След получаването на сигнала, към мястото незабавно са насочени екипи на МВР и Спешна помощ.\r\nС усилията и на психолог от Института по психология на МВР в Плевен, към 10 часа, мъжът е убеден да се изтегли от опасното място.  Той е задържан в ареста на полицията, с него работата на психолози и медици продължава. При първоначалния оглед, в местността под съоръжението, е открито тялото на детето.\r\nИ в момента екипи от криминалисти са на местопроизшествието и извършват допълнителни огледи.    ", "date": "2019.07.03", "title": "Мъж хвърли детето си от мост край Габрово"}
{"url": "https://www.actualno.com/society/demokratichna-bylgarija-koshlukov-da-byde-sprjan-ot-konkursa-za-direktor-na-bnt-news_764904.html", "text": "    Да бъде дисквалифициран временно изпълняващият длъжността директор на БНТ Емил Кошлуков от конкурса за избор на генерален директор на БНТ. За това настоява политическото обединение \"Демократична България\".      Припомняме, че изслушванията на кандидатите за поста започнаха днес, 3 юли, като първи пред Съвета за електронни медии (СЕМ) застана Сашо Йовков. Той беше кандидат и на предния конкурс, както и Кошлуков, който трябва да бъде изслушан утре, 4 юли.\r\nСпоред \"Демократична България\" обаче допускането на Кошлуков да се състеза за поста е \"купен мач\". Демократите считат, че като програмен директор на БНТ по време на управлението на Константин Каменаров солидарно е отговорен за натрупването на 50 млн. лева дълг от БНТ. Досега Кошлуков обясняваше по темата, че не е бил отговорен за сключване на определени договори, които сега тежат на телевизията и трябва да се търси отговорност на Управителния съвет на БНТ.   Същевременно Асоциацията на европейските журналисти в България (АЕЖ) задочно зададе 5 въпроса на всички кандидати да наследят Каменаров. Те са следните:  1. Какви мерки ще предприемете за подобряване финансовото състояние на БНТ?\r\n2. Какво ще направите, за да гарантирате публична прозрачност на изразходването на бюджета на БНТ? Ще направите ли регистър на сключените договори с външни продуценти и размера на разходите за БНТ, за да бъде наясно българският данъкоплатец и зрител каква програма купува ръководството на телевизията?\r\n3. Как ще гарантирате редакционната независимост и ненамесата на управляващите в работата на журналистите от телевизията?       4. По какъв начин БНТ ще изпълнява мисията си на обществена телевизия и ефективно ще отразява проблемите на най-слабите и маргинализирани в обществото?\r\n5. Каква е вашата оценка на предходното ръководство на БНТ?\r\nАЕЖ пита и как ще се измени Закона за радиото и телевизията, за да може БНТ да стане по-независима. А изменение ще трябва да има заради Аудиовизуалната директива. \"Една от идеите, които вече се появи, е да бъдат удължени мандатите на генералните директори на БНТ и БНР от три на пет години. Ако това изменение се приложи и при заварено положение, това ще означава, че кандидати, които са разработили тригодишни концепции ще получат правото да управляват пет. Може ли това да се смята за приемлив вариант\", питат журналистите.\r\nА защо се наложи избор на генерален директор - припомнете си в ! ", "date": "2019.07.03", "title": "\"Демократична България\": Кошлуков да бъде спрян от конкурса за директор на БНТ"}
{"url": "https://www.actualno.com/cinema/legendata-tarantino-otnovo-shokira-smjata-da-se-pensionira-news_764885.html", "text": "    Куентин Тарантино призна, че е \"достигнал края на пътя\" с режисьорската си кариера, съобщава \"Контакт мюзик\". Холивудската легенда обмисля да се оттегли от снимките на големи филмови продукции и е решил да се отдаде на писането на книги и театрални постановки.      Пред списание GQ Тарантино заяви: \"Що се отнася до мащабните филмови продукции, мисля, че съм достигнал края на пътя. Мисля да се отдам на писането на книги и постановки за театъра, така че ще творя отново. Мисля че съм дал всичко, което мога на киното\".   Според запознати \"Имало едно време в Холивуд\" може да бъде последния филм на режисьора и той дори не обмисля заснемането на десета лента.\r\nТарантино призна: \"Ако бъде приет добре този филм, може би няма да направя 10-ти по ред. Може би ще прекратя кариерата си още сега. Може би ще спра докато съм още на върха. Ще видим\".  Според холивудската звезда Брад Пит, който участва в последния филм на Тарантино, режисьорът е съвсем сериозен в намерението си да се пенсионира. ", "date": "2019.07.03", "title": "Легендата Тарантино отново шокира: смята да се пенсионира "}
{"url": "https://www.actualno.com/society/ljato-e-kakvi-sa-opasnostite-za-decata-na-selo-news_764909.html", "text": "    Някои родители имат щастието да изпратят децата си на село при баба и дядо. Това е полезно разнообразие за детето, но селският бит често крие опасности за малките. Ето кои са те:      1. Детето може да пропадне във външна тоалетна. Това е една от най-големите опасности за градските деца, които често не са запознати с това как ползват подобно устройство и кое е опасното при него.   2. Понякога децата падат в кладенци, а минаващите възрастни не могат да чуят виковете им.\r\n3. На спасителите често се налага да вадят деца от шахти в изоставени обекти.   За какво да внимават родителите: Разкажете на децата за всички нюанси от селския бит. Отидете с детето в тоалетната и обяснете как да я ползва. Предупредете ги да не се доближават до кладенците.   Опасни са старите и изоставени къщи, шахти, пещери. Там има опасност от срутване. Може и да срещнат агресивно настроени възрастни.    Забранете им да се доближават до сметища. Старите складове, ферми, плевни също крият много опасности.\r\nВижте за какво да внимавате и край басейните и водоемите с деца през , както и в  ", "date": "2019.07.03", "title": "Лято е - какви са опасностите за децата на село"}
{"url": "https://www.actualno.com/society/vas-iska-ks-da-kaje-trjabva-li-da-se-pishat-motivi-po-vsichki-dela-news_764993.html", "text": "    Пленумът на съдиите от Върховния административен съд (ВАС) взе решение да отправи две искания до Конституционния съд. Едното е за даване на задължително тълкуване на чл. 121, ал. 4, а второто – на чл. 151 от Конституцията на Република България. Върховните съдии приеха и две становища – по законопроекта за изменение и допълнение на Закона за отговорността на държавата и общините за вреди, както и становище по конституционното дело във връзка с последните промени в Изборния кодекс, съобщиха от ВАС.      Основната цел на искането на задължително тълкуване на разпоредбата на чл. 141, ал. 4 от Конституцията е да се отговори на въпроса дали е задължително всички съдебни актове да бъдат мотивирани. Според върховните магистрати конституционната разпоредба не определя ясно и недвусмислено критерия коя дейност представлява правораздаване, всички съдебни актове ли са актове на правораздаването, кои са характеристиките на актовете на правораздаването и какви са конституционните изисквания за тяхната валидност.   Идеята за отправяне на искането на тълкуване на разпоредбата на чл. 141, ал. 4 беше лансирана на първи по време на  национална конференция, „За ефективността на правосъдието“ на 31 май т.г., в която участие взе председателят на ВАС Георги Чолаков. Чрез задължителното тълкуване на поставените въпроси ще се изясни значим въпрос, относим към дейността на  законодателния орган, за общите и специализираните съдилища и за органите на държавна власт. \r\n„Въпросът за мотивирането на съдебните решения е особено дискусионен в момента. Ако КС допусне искането и направи автентично тълкуване на конституционната норма , това ще даде възможност законодателят да извърши промени в съответните закони, свързани с необходимостта за изготвяне на мотиви към някои съдебни актове. Това ще има голям ефект в посока намаляване на натовареността на цялата съдебна система и като цяло ще доведе до по-бързо правосъдие за гражданите. Става дума за някои видове охранителни и заповедни производства, каквито са например разводите по взаимно съгласие, молбите по гражданската регистрация (смяна на име), установяване на факти (за раждане, смърт, отсъствие). Смятам, че не е необходимо да се изписват подробни мотиви, тъй като в тези случаи нямаме спорещи страни. Достигането на подобна цел е в интерес на обществото и съответства на европейското разбиране за модерно правосъдие”, обясни съдия Чолаков.  Пленумът на съдиите от ВАС взе решение също да отправи искане  за даване на задължително тълкуване на чл.151, ал.2, изречение трето от  Конституцията на Република България, във връзка с отговорите на въпросите:\r\n1. Какво е действието на решението на Конституционния съд, с което се обявява противоконституционност на закон, по отношение на заварени правоотношения и висящи съдебни производства, с оглед разпоредбата на чл.151, ал.2 изр.трето от Конституцията на Република България?   2. Какви са правните последици от решенията на Конституционния съд в хипотезата, когато се обявява за противоконституционен ненормативен правен акт  - решение на Народното събрание (НС) или указ на президента?    3. При какви условия се проявява възстановителното действие на решение на Конституционния съд, с което се обявява за противоконституционен закон, изменящ или отменящ действащ?\r\nПленумът на съдиите от ВАС прие становище, че искането на Омбудсмана за обявяване на противоконституционност от Конституционния съд на някои текстове от Изборния кодекс, е неоснователно. ", "date": "2019.07.03", "title": "ВАС иска КС да каже трябва ли да се пишат мотиви по всички дела"}
{"url": "https://www.actualno.com/europe/pyrvo-glasuvane-za-nov-predsedatel-na-ep-njama-pobeditel-news_764908.html", "text": "    Няма победител при първия тур от гласуването за нов председател на Европейския парламент. Припомняме, че то е тайно, а вторият тур вече започна.      Най-напред засега е кандидатът на Партията на европейските социалисти (ПЕС) Давид-Мария Сасоли, с 325 гласа. Трябват му само още 7, за да събере неободимото мнозинство.   Изненадващо или не, но втори е евроскептикът Ян Захрадил. Той има двойно по-малко гласове - 162. На трето място е \"зелената\" Ска Келер, със 133 гласа, а представителят на испанската \"Подемос\" Сира Рего има едва 42 гласа. Гласували са 735 евродепутати от общо 751, затова и са трябвали 332 гласа за един кандидат, за да бъде избран.\r\nВ новия Европейски парламент вече са оформени 7 политически семейства. Най-много депутати има ЕНП - 182, а социалистите са със 154. Либералите, вече с новото име \"Обнови Европа\", имат 108 депутати, а \"Зелените\" са със 74. Зелената партия обаче няма нито един премиер в Европа и няма думата в Европейския съвет. А председател на ЕП става този, който събере обикновено мнозинство плюс 1 глас, като има три тура от тайни гласувания, за да се събере това мнозинство. Ако не се случи, двамата кандидати с най-много гласове отиват на четвърти, финален тур, където печели този, който събере повече гласове.   ", "date": "2019.07.03", "title": "Първо гласуване за нов председател на ЕП - няма победител"}
{"url": "https://www.actualno.com/society/ivan-geshev-izpratil-na-helzinkskija-komitet-pod-igoto-i-razkazi-na-jovkov-news_764914.html", "text": "    \"За втора поредна година главният прокурор Сотир Цацаров отказа да приеме и да се запознае с годишния доклад на Българския хелзинкски комитет (БХК) за състоянието на правата на човека в България, който организацията публикува и предоставя на българските институции от 1992 г. насам. Главният прокурор е получил изпратения от БХК доклад, както и две други публикации — нови издания на БХК за практиката по антидискриминационни дела и наръчник по антидискриминационно право, — но ги връща, извадени и поставени в пощенски плик на главния прокурор.      Озадачаваща е реакцията на заместник главния прокурор Иван Гешев, който не връща получените от него бройки, но вместо това изпраща на БХК бройки от ученически издания на книгите „Под игото“ на Иван Вазов и сборник разкази на Йордан Йовков\". Това се казва в позиция на БХК, изпратена до медиите.\r\n\"В първата заместник-главният прокурор е отбелязал глава двадесет и втора, „Батареята на Зли дол“, в която борещите се за свободата българи се изправят срещу цяла могъща империя с едно-единствено черешово топче. Във втората е отбелязал разказа за циганката Божура, който започва с описание на това как майката на Божура, Калуда, се възползва от състраданието на хората към дъщеря ѝ, за да печели от търговията си\", отбелязват още Хелзинкския комитет.\r\n„Ние сме силно изненадани от реакцията на главния прокурор вече втора година подред. Той, изглежда, или не желае да бъде запознат със състоянието на правата на човека в България, или не намира, че този въпрос засяга институцията на главния прокурор и го демонстрира по този начин“, заяви Красимир Кънев, председател на БХК.      „Още по-озадачаващо е посланието на заместник-главния прокурор Иван Гешев“, заяви още Кънев. „Предполагаме, че то е свързано с етническите малцинства в България, но какво е точно — остава неясно“.    БХК ежегодно изпраща безплатни бройки от годишния си доклад за правата на човека до множество институции и лица на законодателната, изпълнителната и съдебната власт, до представители на академичната общност и медии. Никоя институция досега обаче не е отказвала да приеме бройки, нито е отговаряла със символични жестове\", завършва позицията на неправителствената организация. ", "date": "2019.07.03", "title": "Иван Гешев изпратил на Хелзинкския комитет \"Под игото\" и разкази на Йовков"}
{"url": "https://www.actualno.com/starazagora/zapochva-rehabilitacija-na-bul-krajrechen-v-stara-zagora-news_764839.html", "text": "    Започва ремонт на бул. „Крайречен“ в отсечката от улица \"Христина Морфова\" до надлеза на бул. \"Никола Петков\" в Стара Загора, съобщават от община Стара Загора. Ще бъдат подменени бордюрите, ще се ремонтира западният тротоар и ще се изгради нов от източната страна на булеварда.      Отсечката ще бъде изцяло преасфалтирана, а където е необходимо ще бъде заздравена. Ще бъде подменено и уличното осветление на целия булевард. Ще се поставят нови пътни знаци и ще бъде положена нова пътна маркировка и знаци. Предвидено е да се да се поставят и нови дъждоприемни шахти.   Ремонтните дейности трябва да приключат за срок от два месеца.   ", "date": "2019.07.03", "title": "Започва рехабилитация на бул. „Крайречен“  в Стара Загора "}
{"url": "https://www.actualno.com/politics/gerb-i-ataka-shte-podkrepjat-predlojenieto-za-1-lev-partijna-subsidija-news_764899.html", "text": "    „На среща с колегите от коалиция „Обединени патриоти“ проведохме разговор и обсъдихме предложенията, които са внесени и предстои да бъдат разгледани за субсидията на партиите. От ГЕРБ оставаме на твърдата си позиция за подкрепа на първоначално внесения законопроект от Министерски съвет субсидията да стане 1 лев на глас“. Това обяви на брифинг в парламента председателят на ПГ на ГЕРБ д-р Даниела Дариткова, предаде БГНЕС.      „С коалиционните ни партньори поехме ангажимент след това да продължим разговорите за това как може да бъде ревизиран Закона за политическите партиите така, че да се търсят решения, които те смятат за по-рационални по отношение на финансирането“, обясни още Дариткова.    мнозинството вече подкрепи предложението на Министерски съвет държавното финансиране на партиите и коалициите да бъде драстично намалено от 11 на 1 лев на получен действителен глас. Предстои предложението да бъде окончателно одобрено в пленарната зала.\r\nОт своя страна лидерът на „Атака“ Волен Сидеров подчерта, че депутатите му и посочи, че колегите им от НФСБ и ВМРО са имали различно мнение по време на разговорите.  „Няма как да правим сега крачка назад. Още повече, че имаше и референдум. 2,5 млн. българи се произнесоха по тази тема. Харесва ли ни или не – това е гласът на българите“, заяви Сидеров. ", "date": "2019.07.03", "title": "ГЕРБ и „Атака“ ще подкрепят предложението за 1 лев партийна субсидия"}
{"url": "https://www.actualno.com/business/tokyt-za-biznesa-poskypna-s-nad-200-samo-za-sedmica-news_764840.html", "text": "    Само в рамките на седмица токът за бизнеса поскъпна с над 200%. Увеличението е с 203 процента в сравнение с цените от миналия петък. На енергийната борса 1 мегаватчас електроенергия за бизнеса струва 196 лева, съобщава Нова телевизия.      За сравнение, цената в много по-богатите страни в Европа е близо 3 пъти по-ниска - около 70 лева за мегаватчас.   Днес едрият бизнес ще поиска отново оставката на шефа на Националната електрическа компания (НЕК) Петър Илиев. , като дори изтъкват, че умишлено влияе на цените в полза на голям играч на енергийния пазар (неофициално се споменава името на Христо Ковачки).\r\nМиналата седмица Българският енергиен холдинг (БЕХ) от шефското място в НЕК, която той подаде на 19 юни. Шефът на АИКБ Васил Велев публично обвини НЕК, че действа като организирана престъпна група. Илиев отхвърли обвиненията.   ", "date": "2019.07.03", "title": "Токът за бизнеса поскъпна с над 200% само за седмица"}
{"url": "https://www.actualno.com/burgas/napraviha-pyrva-kopka-na-novata-sgrada-na-onkologichnija-centyr-v-burgas-news_764916.html", "text": "    Лечение на на ново, по-високо ниво, обещават лекарите от Комплексния онкологичен център в Бургас. Това ще стане възможно с с построяването на новата сграда на болницата, която се намира само на метри от сега съществуващата на булевард „Демокрация\" 86.      На символичното начало за построяване на сградата, проф. Бозов, който е управител на КОЦ Бургас каза:\r\n\"Това е един проект, който ще допринесе за развитието на медицината в Бургас и югоизточния регион и ще помогне на хилядите онкоболни. В региона те са 30 000 и усилията на медиците са насочени към по-добро и качествено лечение\".  Проектът се състои от двуетажна сграда. На първия етаж ще бъде разположен апарат за позитрон емисонна компютърна томография, който съчетава най-новите възможности за хибридна диагностика на туморните заболявания. Апаратът ще позволи да се диагностицират не само онкозаболявания, но и да се проследи периода на лечение, да се види до каква степен са унищожени туморите и след това да се подходи още по-насочено към унищожаването на появили се малки метастази. На втория етаж на сградата ще се намира апарат, който ще дава възможност да се диагностицират онкологичните заболявания в цялото тяло. По този начин, ако има такива в костите или в меките тъкани, лекарите ще могат да ги диагностицират и лекуват.\r\nАпаратурата за брахитерапия ще даде възможност в борбата с рака да се запазят тъканите в съседство до лекувания орган. Този метод е приложим при рака на простатата, на яйчниците, на гърдата и други. Срокът за реализация на проекта е две години . Строителната фирма е обещала да построи сградата за девет месеца, апаратурата ще бъде доставена за четири месеца, след което ще бъдат получавани съответните лицензи за нейното използване.    В целия период на подготовка на проекта, от КОЦ Бургас са си сътрудничели с общината, градския фонд за регионално развитие, общинския съвет. Кредитът, който болницата е изтеглила, е на стойност седем милиона лева, който ще бъде изплащан за 12 години.\r\nНа първата копка на новата онкоболница, присъстваха общински съветници, лекари, кметът на Бургас и негови заместници, медицински работници и граждани. ", "date": "2019.07.03", "title": "Направиха първа копка на новата сграда на онкологичния център в Бургас"}
{"url": "https://www.actualno.com/europe/britanski-ministyr-brekzit-bez-sdelka-shte-struva-90-mlrd-liri-news_764836.html", "text": "    Министърът на финансите на Великобритания Филип Хамънд предупреди претендентите за председател на управляващата Консервативна партия, че Брекзит без сделка може да струва на икономиката на страна 90 млрд. паунда, пише лондонският The Times.      Кои ще са най-големите губещи и колко ще струва на България Брекзит без сделка, .   Хамънд засили атаките си срещу обещанията за разходи на кандидатите за нов премиер Борис Джонсън и Джереми Хънт и каза, че напускането на ЕС без споразумение няма да остави пари за планираните им действия.\r\nОсвен това той направи най-явния си намек досега, че може да гласува срещу правителството на торите, за да предотврати Брекзит без сделка.  \"Вярвам, че зависи от Камарата на общините, на която ще продължа да бъда горд член, да гарантира, че това няма да се случи\", заяви Хамънд пред депутатите. Очаква се той да загуби работата си, когато новият премиер встъпи в длъжност. ", "date": "2019.07.03", "title": "Британски министър: Брекзит без сделка ще струва 90 млрд. лири"}
{"url": "https://www.actualno.com/music/hitovijat-maluma-s-pyrvi-koncert-v-bylgarija-video-news_764470.html", "text": "     Maluma пристига на 10 юли за първия си концерт в България. Известният колумбийски певец, достигнал върховете на световните класации с хитовете \"Clandestino\" и \"Chantaje\" (и двата в дует с Шакира), \"Vente pa'ca\" (записан с Рики Мартин), \"Corazon\" и \"Felices Los 4\", ще се качи на сцената в \"Арена Армеец\" в 20 часа. Вратите на залата ще отворят в 18ч.      На 17 май се състоя официалната премиера на последния четвърти студиен албум на 25-годишния изпълнител \"11:11\", част от който са хитовете \"НР\" и „11 PM“. Той съдържа общо 16 нови песни и включва колаборации с някои от най-големите имена в музикалната индустрия, сред които кралицата на поп музиката Мадона, Рики Мартин, Nicky Jam Oficial, Ozuna и други. Малко преди излизането на новия му албум, Maluma тръгна на световно турне, за да представи на живо най-новата си продукция. Турнето \"11:11\", от което е част и България, минава през Европа, Северна и Южна Америка.  След точно 9 дни, българските фенове ще станат свидетели на едно грандиозно шоу с много пиротехника и аудио-визуални ефекти. Подкрепен от силен лайв бенд и дванадесет танцьора, Maluma ще изпълни нови версии на някои от най-големите си хитове, както и последните си сингли \"HP\",  \"11PM\" и \"Hola Señorita (María)\". Специално за родната публика певецът записа и личен поздрав.     Билети за първото шоу на Maluma в България, което е след малко повече от две седмици, могат да се намерят в мрежата на Eventim на цени между 80 и 120 лева. ", "date": "2019.07.03", "title": "Хитовият Maluma с първи концерт в България (видео)"}
{"url": "https://www.actualno.com/curious/zodiite-koito-pravjat-ot-muhata-slon-news_764850.html", "text": "    Има хора, на които винаги нещо не достига. Те могат да превърнат дори най - малкия проблем в нещо изключително сериозно, с което ангажират всички. Колкото и щастливи да са, все ще намерят за какво да се оплакват. Те често не забелязват всичко хубаво, което им се случва.      Фокусират се само и еднинствено върху проблемите си, колкото и незначителни да са те. Обзалагаме се, че познавате поне един такъв човек или пък самите вие сте такива. Тези хора ще познаете по постоянното мрънкане и недоволството, което е неизменна част от тяхното ежедневие. Те дори понякога могат да бъдат наречени неблагодарни.   Ако искате да видите кои за тези , ето ги и тях: 1. Близнаци - Тези хора винаги драматизират прекалено много. Дори проблемът им да е нищожен и да може да бъде решен за няколко минути, те го приемат като нещо огромно. Способни са да разказват с месеци за този толкова \"значителен\" проблем. Наясно са, че могат да намерят решение само за няколко минути, но драмата винаги е на лице. Губят изключително много време в оплаквания, вместо да решат проблемите си. Също така, представителите на този зодиакален знак са наистина много критични към околните. Често се оплакват от колегите си и видимо показват недоволството си, което естествено дразни хората около тях. Те никога не биха простили грешки, които иначе допускат и то редовно.   2. Стрелец - Те са най-  мрънкащите, сред най - мрънкащите. Толкова много се оплакват, че могат да накарат абсолютно всеки един човек да ги съжали. Обикновено дори не могат да осъзнаят какъв точно е проблема, заради който не са в настроение. Ако кажете това на представител на тази зодия, той ще остане истински озадачен от думите Ви. Стрелците нямат реална самооценка и дори не могат да осъзнаят, че този вреден навик е неизменна част от ежедневието им. Превръщането на нищожни пречки в колосален проблем за тях е начин на живот. Дори не могат да осъзнаят, че драматизират прекалено много. 3. Везни - Това са хората, които просто обожават да създават проблеми и да се преструват, че ги решават. Обикновено не могат да решат нито един техен проблем. Имат милиони идеи и нито една от тях не е осъществена напълно. Те просто се преструват, че полагат много усилия, докато единственото, което правят е да се оплакват. Везните имат навика да казват директно какъв е проблемът им, без дори да имат представа каква сила имат думите им. Те също имат навика да преувеличават. Обикновено просто обичат да влизат в ролята на жертва, а оплакването е наистина лесен начин да постигнат това.    4. Дева – Девите са от хората, които наистина могат да съсипят обстановката около себе ис, ако решат. Понеже са крайни перфекционисти, всяка малка нередност ги дразни. Това ги кара да мърморят и правят от мухата слон докато проблемът им не се реши по начинът, по който те искат. Обикновена, нещата които ги дразнят са напълно незабележими за околните, но пък за една Дева могат да бъдат катастрофален проблем.     ", "date": "2019.07.03", "title": "Зодиите, които правят от мухата слон"}
{"url": "https://www.actualno.com/europe/silno-zemetresenie-se-useti-na-gryckite-ostrovi-i-v-turskite-kurorti-news_764851.html", "text": "    Силно земетресение с магнитуд 4,3 разлюля южните гръцки острови и беше усетено на турските курорти в югозападната част на Турция.      Трусът е регистриран на дълбочина 7 км в 4.02 часа местно и българско време край южните брегове на остров Родос.\r\nЕпицентърът на земетресението се е намирал на 155 км от туристическия район Мармарис в турската провинция Мугла.\r\nЗеметресението е усетено и край съседния на Родос гръцки остров Карпатос в Егейско море, съобщават гръцки медии.  Според данни на Института по геодинамика на Атинската обсерватория трусът е бил с магнитуд от 4,1 по скалата на Рихтер. Епицентърът е бил на 82 км от Карпатос на дълбочина около 20 км. ", "date": "2019.07.03", "title": "Силно земетресение се усети на гръцките острови и в турските курорти"}
{"url": "https://www.actualno.com/society/socialno-slabi-bylgari-poluchiha-nad-32-tona-hrani-ot-es-news_764844.html", "text": "    Над 32 000 тона хранителни продукти са реализирани в трите осъществени до момента кампании за подкрепа, осигурени  по Оперативната програма за храни и/или основно материално подпомагане от Фонда за европейско подпомагане на най-нуждаещите се лица, съобщиха от Агенцията за социално подпомагане.      Ежегодно помощта по операцията „Предоставяне на индивидуални пакети хранителни продукти“ достига до над 500 000 лица. Данните бяха изнесени по време на съвместна работна среща между Управляващия орган на програмата в лицето на Агенцията за социално подпомагане и партньорската организация, която организира раздаването на пакетите – Българския червен кръст.   Срещата се проведе в гр. Пловдив. На нея беше изнесена също и информация, обобщена от експертите на Управляващия орган, от проучването на мнението на правоимащите лица по време на последната приключила кампания, която стартира през м. декември 2018 г. и приключи през м. май 2019 г.\r\nНад 95% от потребителите са изразили своята обща удовлетвореност от подпомагането с индивидуални пакети с хранителни продукти, осигурени по Оперативната програма за храни. Одобрение на асортимента са изразили почти 99% от подпомогнатите, а от организацията по раздаването на пакетите удовлетвореността е почти 100%. Проучването се организира от партньорската организация БЧК в рамките на всяко раздаване и оценката на подкрепените лица традиционно е много висока.  Стремежът на Управляващия орган в лицето на Агенцията за социално подпомагане е да оказва подкрепа на партньорската организация БЧК и да следи процеса на изпълнение на раздаването на хранителните продукти с цел успешното реализиране и постигане на заложените показатели, отчитащи влиянието на програмата върху лицата, живеещи в крайна бедност в Република България. На срещата беше представена още степента на постигането на целите и бяха обсъдени постиженията и трудностите в организиране изпълнението на операцията \"Предоставяне на индивидуални пакети хранителни продукти\".\r\nБЧК е дългогодишен партньор на Агенция за социално подпомагане при предоставянето на подкрепа под формата на пакети хранителни продукти от първа необходимост, предназначени за лица и семейства, живеещи в материални лишения.\r\nПри последното раздаване в периода декември 2018 г. – май 2019 г. помощта от над 7000 тона хранителни продукти отново достигна до над половин милион българи, живеещи в крайни лишения. Правоимащите получиха индивидуални пакети с 16 вида хранителни продукта от първа необходимост. По информация на Българския червен кръст пакетите са достигнали до нуждаещите се лица благодарение на 3175 доброволци, дарили  над 106 000 часа доброволен труд.       Според анализа над 1/4 от нуждаещите се от подпомагане (27%) са деца до 15 г., 25% са хора с увреждания, 22% са възрастни над 65 г. и др. Според пола 55% са жени.\r\nКонсултиране на уязвими лица за балансиран режим на хранене и здравословен начин на живот; консултиране за управление на семейния бюджет; насочване на целевите групи за отпускане на социални помощи и предоставяне на социални услуги в общността и резидентен тип; информиране за предоставяните услуги, финансирани от Европейския социален фонд; други форми на подкрепа, съдействие, индивидуално или групово консултиране, реализирани в отговор на установени конкретни нужди и проблеми на представителите на целевите групи, са съпътстващите мерки, осигурени за уязвимите лица от партньорската организация БЧК.\r\nНа срещата беше обсъдена и възможността при предстоящото раздаване като съпътстваща мярка за желаещите да бъде организирано и професионално обучение по професиите „Болногледач“, „Домашен помощник“, „Социален асистент“, както и да се оказва съдействие за намиране на работа.\r\nЗа следващата кампания е предвидено  пакетите да включват 17 вида храни. Очаква се през месец юли да стартира поетапното зареждане с продукти на складовете на Българския червен кръст, след което ще стартира процеса на организация на раздаването им.\r\nПредставителите на партньорите от Българския червен кръст бяха запознати и с отговорностите както на Управляващия орган, така и на бенефициентите по отношение на предотвратяването на нередности и измами. Беше акцентирано и върху националната нормативна база в тази посока.      На срещата бяха отчетени и някои трудности в процеса на реализация на представянето на индивидуални пакети хранителни продукти, но участниците се обединиха около мнението, че добрата комуникация и партньорство между Управляващия орган и БЧК подобрява нивото на организацията и е гарант за успешното реализиране на всяка кампания за предоставяне на хранителни продукти. ", "date": "2019.07.03", "title": "Социално слаби българи получиха над 32 тона храни от ЕС"}
{"url": "https://www.actualno.com/burgas/sofijski-firmi-obnovjavat-kulturnija-dom-na-neftohimika-v-burgas-news_764845.html", "text": "    Измежду осем кандидата консорциум „БМ“ между двете софийски фирми „Мууд Констръкшън“ ООД и „Булпласт БГ“ ЕООД е избран да обнови Културния дом на Лукойл Нефтохим в Бургас.      Договорът на общината с изпълнителя за реконструкция, ремонт, обновяване и внедряване на мерки за енергийна ефективност на сградата е за 6,3 млн. лв . без ДДС (над 7,5 млн. лв. с ДДС).\r\nДейностите ще се изпълнят по проекта, спечелил архитектурния конкурс за преустройство на съществуващата сграда, проведен през 2014 година. Той е на архитектурно студио „Мото“ ООД с ръководител на колектива арх. Десислава Стоянова-Иванова.\r\nОбщата площ на парцела е 4180 кв. метра, застроената му площ е 2 304 квадрата, а разгънатата застроена площ е 6 597 кв. метра. Проектът предвижда промени в обемно-пространствения образ на сградата, във функционалната схема с осигуряване на достъпна среда, конструктивно укрепване на сградата, мерки за постигане на енергийна ефективност, ремонт на зрителната зала, сцената и спомагателните пространства, ремонт и подмяна на съществуващи настилки, облицовки, инсталации и др.  Променят се местата и размерът на седалките в амфитеатъра. Зрителната зала има 605 места в завареното си положение. Новото решение намалява общия брой до 537 места, разпределени по следния начин: партер с 330 места, от които 320 стола (вкл. 28 стола в двете ложи) и 10 места за хора в неравностойно положение. Балконът ще е с 207 стола.\r\nСрокът за изпълнение е не по-дълъг от 420 календарни дни . Проектът е обезпечен с комбинирано финансиране – със средства от Оперативна програма „Региони в растеж“ и от бюджета на община Бургас.  \r\nДоговорът е докладван пред Агенцията за обществени поръчки на 1-ви юли, но към този момент не е публикуван в сайта на община Бургас.    Видно от протоколите по процедурата, кандидати за поръчката са били: ДЗЗД „Геоплан Инфраструктура“ (с участници в обединението „Геоплан Кънстракшън“ и „Планекс инфраструктура“ ЕООД); ДЗЗД “Планекс-Мидия-Мклима“ (с участници „Планекс Бургас“ С“ ЕООД, „Мидия Инфраструктурно строителство“ ООД и „Мартинов-Клима“ ООД); ДЗЗД „ЕН ЕН Груп“ (с участници „Алди Комерс Груп“ ЕООД, „Енерджи Ефект ” ЕАД и „Енергоинвестинженеринг“ ЕООД); ДЗЗД „КДЛ - БУРГАС” (с участници „Стройкомерс“ ЕООД и „Хит Строй К“ ЕООД); фирма„Артстрой 1 Кънстракшън““ ЕООД; ДЗЗД „Дом на НХК- 2019” ( с участници „Билдникс“ ЕООД, „Обонато Билд“ ЕООД и „Термал Инженеринг““ ООД; Консорциум „Холдинг Бургас Инфраструктура ” ДЗЗД (с участници „Даскон“ ЕООД и „СМК-Монтажи“АД).\r\nДо крайното класиране са стигнали ДЗЗД „БМ“, ДЗЗЗД „Дом на НХК-2019“, ДЗЗД „Геоплан Инфраструктура“ и ДЗЗД „КДЛ-Бургас“. ", "date": "2019.07.03", "title": "Софийски фирми обновяват Културния дом на Нефтохимика в Бургас"}
{"url": "https://www.actualno.com/politics/bsp-poiska-izslushvane-na-dvama-ministri-za-remonta-na-samoletite-su-25-news_764829.html", "text": "    Парламентарната група на “ настоя за изслушване на двама министри заради ремонта на щурмовите изтребители Су-25.      Опозицията поиска в парламента още днес да дойдат министрите на отбраната и на икономиката – Красимир Каракачанов и Емил Караниколов, които да изяснят пред депутатите всички обстоятелства около ремонта и цялостната поддръжка на самолетите.   Позицията на левицата аргументира от парламентарната трибуна депутатът от БСП и член на Комисията по отбрана Николай Цонков.\r\n„Ние питаме – има ли разнобой в управлението? Министър Каракачанов казва, че има подписан договор от миналата година. Има преведени пари по този договор. В същото време , че този договор не може да бъде изпълнен.  Вие, г-жо Караянчева, от Русия казахте, че руски специалисти ще дойдат в България и тук, заедно с българска фирма, ще ремонтираме изтребителите Су-25“, заяви Цонков.\r\nОт своя страна председателят на парламента Цвета Караянчева увери, че веднага ще информира двамата министри от кабинета за искането за изслушване.    ", "date": "2019.07.03", "title": "БСП поиска изслушване на двама министри за ремонта на самолетите Су-25"}
{"url": "https://www.actualno.com/varna/panihida-v-pamet-na-mitropolit-kiril-shte-byde-otslujena-vyv-varna-news_764837.html", "text": "    Тази година, на 9 юли се навършват шест години от кончината на митрополит Кирил. По този повод, в морската ни столица ще бъде отслужена заупокойна света литургия и панихида от Варненския и Великопреславски митрополит Йоан в съслужение със свещенослужители от цялата епархия. Богослужението в най-големия варненски храм \"Свето Успение Богородично\" ще започне в 9.00 часа на 6 юни (събота).      В 11.30 часа духовенството и миряните ще се отправят към старите гробища, където на митрополитската алея ще бъде отслужена заупокойна молитва.\r\nВарненският и Великопреславски митрополит Кирил е роден на 8 юни 1954 година в село Царев брод, Шуменско със светското име Богомил Петров Ковачев. Той се смяташе за един от символните владици на прехода в България. Избран в също толкова символичната 1989 година за митрополит той е от поколението - наред с новия патриарх Неофит, както и вече повечето настоящи владици. Митрополит Кирил беше открит мъртъв на 9 юли 2013 г. във водите на Черно море, на плажа под варненската местност \"Траката\". Резултатите от аутопсията тогава показаха, че причината за смъртта е удавяне. ", "date": "2019.07.03", "title": "Панихида в памет на митрополит Кирил ще бъде отслужена във Варна"}
{"url": "https://www.actualno.com/cars/jaguar-i-pace-avtomobilyt-kojto-pokori-evropa-i-sveta-news_764731.html", "text": "     Новият е първия премиум електрически SUV автомобил в света. Той е  произведението на изкуството, което всички чакаха – луксозен,  интелигентен и безопасен.   Грациозната кола перфектно съчетава динамиката на спортен автомобил с  модерните технологии от бъдещето. А признанието за Британския ягуар е  повече от категорично - 70 престижни международни награди само за  няколко месеца от официалното му представяне досега. Перлите в короната  от отличия са \"Световен автомобил на 2019\", \"Най-добър дизайн в света\",  \"Най-екологичен автомобил в света\", \"Европейски автомобил на годината\",  \"Най-добър автомобил на годината в Германия, Норвегия и Великобритания\". \"Докато другите компании само говорят за бъдещето, Jaguar вече го  гради. С нулеви емисии въглероден диоксид и без твърди частици новият  I-PACE ни приближава по впечатляващ начин към визията на Jaguar за  чисто, безопасно и устойчиво бъдеще\", подчертава главният изпълнителен  директор на Jaguar Land Rover Ралф Шпет.\r\nБезспорно впечатление в прави котешката му издържливост - той е способен на преход от 470  километра със само едно зареждане на батерията. Тя е литиево-йонна, с  капацитет 90 кВ/ч. Същата тази батерия може да бъде заредена от 0 до 80%  за точно 40 минути посредством специалните електрически станции, които  осигуряват постоянен ток от 100 Kw. В България вече има над 130 зарядни  станции, като броя им непрестанно нараства. Батерията на новият I-PACE  може да бъде заредена и посредством най-обикновен контакт от стената  вкъщи, който предоставя променлив ток от 7 Kw. Необходими са малко над  10 часа, за зареждане на 80%, ако батерията е била напълно изтощена.  Това дава възможност колата да бъде спокойно заредена през нощта, докато  почиваме. Груби изчисления показват, че за 1 година при 25 000 изминати  километра бихме спестили 6 000 лв. от разхода на ток спрямо дизелов  агрегат на автомобил със същите параметри.\r\nНовият I-PACE се задвижва от 2 електрически мотора, изцяло  разработени от Jaguar, които спечелиха приза за най-добро задвижване на  официално награждаване в Щутгарт. Те са разположени съответно върху  предната и задната ос, предоставяйки впечатляваща мощ от 400 к.с. и 696  Nm въртящ момент. С тях I-PACE е в състояние да ускори от 0-100 км/ч за  впечатляващите 4,8 секунди. Чистокръвният \"британец\" се предлага с AWD  задвижване, което осигурява перфектно сцепление върху всякакъв вид  настилки. Батерията е разположена централно между двете оси и позволява  идеалното разпределение на теглото 50:50 с много нисък център на  тежестта. По отношение на дизайна едно е сигурно – на пътя няма да има друг  подобен автомобил, който изглежда или се шофира като I-PACE. Елегантният  му, подобен на купе силует, е повлиян от супер автомобила прототип  JAGUAR C-X75. Плавните и изчистени линии на купето подчертават неговия  характер на първокласен продукт, докато агресивната предна решетка  подсказва за дързост и мощ под капака на автомобила. За да има има  перфектното съчетание между охлаждане и аеродинамика, ребрата на  предната решетка се отварят за охлаждане на мотора, а после се затварят  при нужда.\r\nИнтериорът е изпипан до съвършенство. Всички точки на допир в купето  са индивидуално проектирани за максимален комфорт и наслада за шофьора и  возещите се. И въпреки че е наглед малък SUV автомобил, всъщност  мястото в купето е напълно сравнимо с това на големите SUV автомобили.  Под задните седалки има  свободно място за съхранение на лаптоп, таблет,  книга или други скъпоценни вещи. Багажникът също впечатлява с  пространство – 656 литра. Когато задните седалки в автомобила се сгънат,  това пространство се увеличава на 1453 литра. Jaguar I-PACE създава бъдещето с иновативна Electric Vehicle  навигационна система, която оценява топографията на маршрута до  дестинацията и данните от предишни пътувания, включително и стил на  шофиране, за да изчисли до максимална точност възможен пробег и статус  на батерията. Новият Jaguar I-PACE се предлага с иновативна  информационно развлекателна система Touch Pro Duo, която се състои от  12.3“ дисплей за водача с висока резолюция и 2 тъчскрийн дисплея на  централната конзола съответно 10 и 5 инча.\r\nНовият се предлага в България с 3 нива на оборудване – S, SE и HSE. Изборът на  цветове и джанти е много широк - 12 цвята и 9 вида джанти. По отношение  на интериора клиентите ще избират между 5 вида седалки и 5 различни  цвята на интериора. Цената на автомобила започва от малко над 150 000  лв. с включено ДДС.  ", "date": "2019.07.03", "title": "Jaguar I-PACE - автомобилът, който покори Европа и света"}
{"url": "https://www.actualno.com/politics/parlamentyt-prie-promeni-v-privatizacionnija-zakon-na-vtoro-chetene-news_764860.html", "text": "    Парламентът прие на второ четене.      Промените са технически и целят отразяване на извършени промени във фирмени наименования на дружества от забранителния списък и отстраняване на допусната грешка във фирменото наименование на \"АРМСТРОИНВЕСТ\" ЕАД София, водено погрешно в списъка като \"Триармстройинвест\" ЕООД София.   Според проекта в т.нар. забранителен списък - приложение № 1 към чл. 3, ал. 1 от Закона за приватизация и следприватизационен контрол, в раздела за дружества с принципал Министерство на транспорта, информационните технологии и съобщенията се включва \"Информационно обслужване\" - АД, София, което продължава да се води в раздела с дружества на финансовото министерство, макар, че още от 2012 г. е променен органът, упражняващ правата на държавата в капитала и на това дружество от министъра на финансите на министъра на транспорта, информационните технологии и съобщенията.\r\nВ раздела от забранителния списък за дружествата с принципал военното министерство се включват \"ТЕРЕМ – ХОЛДИНГ\" ЕАД, София“, което в списъка се води с предното наименование \"Терем\" ЕАД - София; „ АРМСТРОЙИНВЕСТ“- ЕООД, София, грешно водено в списъка като Триармстройинвест ЕООД София; МНОГОПРОФИЛНА БОЛНИЦА ЗА ПРОДЪЛЖИТЕЛНО ЛЕЧЕНИЕ И РЕХАБИЛИТАЦИЯ „ВИТА“ - ЕООД, Велинград“, която се води в списъка като „Многопрофилна болница за долекуване, продължително лечение и рехабилитация \"Вита\" - ЕООД, Велинград .  В раздела за дружествата с принципал Министерство на културата се вписва „Национален дворец на културата – Конгресен център София“ ЕАД, София, което в списъка към приватизационния закон се води с принципал финансовия министър, но от 2013 негов принципал стана министъра на културата. ", "date": "2019.07.03", "title": "Парламентът прие промени в приватизационния закон на второ четене"}
{"url": "https://www.actualno.com/business/borisov-pak-se-hvali-kak-spiraneto-na-kontrabandata-na-tutuna-vdiga-dohodite-news_764897.html", "text": "    Толкова много искания има за увеличаване на доходи и заплати, че всеки лев ни е важен да влезе в бюджета. Това заяви премиерът Бойко Борисов при представянето на статистиката за контрабандата на цигари, която се прави на база изчисления по празни цигарени кутии.      Стана ясно, че от началото на годината са задържани 11 тона нарязан тютюн, а вече бил задържан 1 тон канабис, но това било „началото на жътвата“, по думите на министър-председателя. През миналата година били конфискувани 110 тона канабис. \"Намалението спрямо предишното тримесечие за края на 2018 година е 0,6 процентни пункта, а спрямо същото тримесечие миналата година е 2 процентни пункта, което е значително намаление\", уточни Верджиния Джевелекова от инициативата \"Срещу незаконната търговия\". Делът на незаконните цигари на българския пазар е 3,8%.\r\nБорисов обясни и, че по-големия процент контрабанда в Свиленград например бил заради идващите да играят хазарт турци. Притеснително обаче било, че във Велико Търново също имало много хванат незаконен тютюн. Всъщност именно там е най-високото ниво.   Специално за методиката да се прави статистика на база събрани от кофите за боклук празни цигарени опаковки, лидерът на ГЕРБ призова експертите да кажат, че това не е измислено от него и че той може да носи отговорност само за резултатите.  По-рано, пред Министерския съвет, Борисов не пропусна да каже и как Асоциацията на индустриалния капитал в България (АИКБ) е отчела значително изсветляване на икономиката. В началото на седмицата АИКБ посочи, че индексът \"Икономика на светло\" вече е 79,10 пункта, което е рекорд, а все повече хора работели на трудови договори. ДДС също се събирало все по-ефективно. За всичко това решаващата роля е на политическата стабилност, смята Борисов.\r\nПри цялата описана розова картина обаче, премиерът каза, че болничните през тази година вече са с 1,5 млн. лева повече от предната. Затова той е възложил на МВР да прави проверка, тъй като, според него, \"някой си пълни джобчетата с раздаване на болнични\".      ", "date": "2019.07.03", "title": "Борисов пак се хвали как спирането на контрабандата на тютюна вдига доходите"}
{"url": "https://www.actualno.com/society/na-pyrvo-chetene-zabranjavat-razhojdaneto-na-kucheta-bez-kaishka-news_764848.html", "text": "    Глоба в размер на 300 лева заплашва всеки собственик на куче с тегло над 5 килограма, който го разхожда в градска среда без повод.      На за онези стопани на агресивни четириноги, които ги извеждат навън без намордник. Това решиха депутатите с промените на първо четене в Закона за ветеринарномедицинската дейност.   Законодателната инициатива за по-строг контрол върху стопаните на четириноги е подета от група народни представители от ГЕРБ, а повод за нея станаха зачестилите инциденти с нападения от пуснати на свобода кучета, които понякога завършват фатално.\r\n„Осъзнаваме, че общественият интерес през последните десет години бе насочен основно към проблема с безстопанствената и бездомни кучета и овладяване на популацията.  Така на заден план останаха обществените отношения, свързани с отглеждането, безконтролното пускане и разхождане на кучета“, заяви по време на дебатите Десислава Атанасова от ГЕРБ, която е сред вносителите.\r\nСпоред нея предложенията ще повдигнат много въпроси и ще предизвикат широк обществен дебат по темата, в който тя призова да се включат всички заинтересовани страни. По думите й е трябва да бъде подложена на обсъждане и възможността за евентуална забрана за отглеждане на някои породи кучета или въвеждане на лицензионен режим за това.   С гласуваните на първо четене промени на 500 лева се повишава и санкцията за разхождане на кучета в забранените от общините за места, каквито са детските площадки например.    Предвидени са и няколко изключения. Няма да бъдат глобявани , които разхождат любимците си в обособени за това места, извън населените места или ги използват при лов.\r\nКонтролът по изпълнението остава задължение на съответната община. ", "date": "2019.07.03", "title": "На първо четене: Забраняват разхождането на кучета без каишка "}
{"url": "https://www.actualno.com/music/dva-dni-do-a-to-jazz-news_764878.html", "text": "    Само няколко дни делят всички фенове на музиката и приятното прекарване от любимия летен уикенд на широките зелени поляни на Южен парк 2. На 5, 6 и 7 юли фестивалът A to JazZ ще посрещне за девети пореден път хилядите си гости с изключителна селекция от най-младите и интересни световни и български артисти, богата съпътстваща програма и разнообразни забавления за всички .        В петък, в 18:00 ч ., румънското трио JazzyBIT ще открие фестивала с енергична комбинация от джаз и рок, примесена с малко блус, латино и фънк. След тях на сцената ще излезе световнопризнатата българска формация Koka Mass Jazz , като специален гост ще им бъде американската арендби певица Tiffany Blu. Програмата ще продължи с атрактивния джаз проект на Теодосий Спасов V Я RA , а гвоздеят на вечерта ще е виртуозният тромпетист, композитор и продуцент Christian Scott aTunde Adjuah , спечелил си прозвището „Богът на новия стил в джаза“ . На 5 юли, преди музикалните изпълнения на сцената, всички професионалисти и заинтересовани могат да посетят и конференцията A to JazZ Talks , която ще се проведе между 10:00 и 17:00 ч. в литературен клуб Перото в НДК. Фокусът на чуждестранните лектори с дългогодишен опит в сферата тази година е насочен към темата „Път към международната сцена“. Съботната и неделната сутрин ще започнат още в 8:30 ч. със специално организирана Йога закуска в парка , която ще се проведе до детската сцена под акомпанимента на традиционна индийска табла и ще завърши със здравословна закуска . В двата дни, в часовете от 10:30 до 13:00, е предвидена и образователна програма за най-малките. A to JazZ KIDS включва концерти, запознаване с инструменти и ритми, танци и игри, а темите ще са „Бразилското влияние в джаза“ и „Етно джаз за деца“.   В 18:00 ч. на 6 юли музикалната програма продължава с любими класически композиции, соул и фънк пиеси, представени от впечатляващия Биг бенд при НМА „Панчо Владигеров“ , ръководен от тромпетиста и композитор Михаил Йосифов. Следва Bodurov Trio с техния разпознаваем почерк, смесващ джаз с фолклорни елементи. Прея ще се качи на сцената на A to JazZ, за да подготви публиката подобаващо за финала на вечерта и да представи дебютния си албум, в който тя и бандата експериментират с различни стилове. Истинската музикална експлозия в събота ще настъпи с появата на Ghost -Note с тяхната дива и богата фънк продукция с елементи на афробийт, хип-хоп, психиделия и дори световен фолклор.   На 7 юли, отново в 18:00 ч ., вечерната програма ще започне с емоционално наситения дебютен албум на контрабасиста Димитър Карамфилов , представен с изключителни гост музиканти и певицата Марина Господинова. След тях MEY feat . JCAT ще омагьосат публиката със своето нежно джазово звучене с поп и соул мотиви, като също ще представят съвсем новата си продукция. След тях, само седмица след изявата си на фестивала Гластънбъри, ще се качат Ritmos Negros с тяхната интересна смесица от афро-перуански ритмики. Последно в програмата, но със сигурност незабравимо, ще е участието на феноменалния Jacob Collier, който е едва на 24, а вече е носител на две награди Grammy. Певецът, мултиинструменталист и продуцент ще представи новия си албум, с който в момента е на световно турне.       Всяка от вечерите ще завършва с традиционните джем сешъни в бар Caché , които са отворени за всички истински фенове на качествената музика и доброто прекарване. Неделима част от фестивала остава и арт-базарът , който ще предложи официален тематичен мърчандайз, както и атрактивни авторски изделия, дрехи и аксесоари. Тази година организаторите са предвидили и комфортна пробна. За първи път фестивалът включва и специално обособена спортна зона , отворена през целия ден, с разнообразни съоръжения и игри като волейбол, федербал, тенис на маса и още забавления.\r\nСтрахотни емоции в приятна компания очакват всички почитатели на музиката и летните дни и вечери на открито. Мястото е Южен парк 2, а гостите и програмата за първия юлски уикенд са атрактивни и разнообразни. Прогнозата е за слънчево време, а в случай на неочаквани изненади, организаторите са подготвили дъждобрани. Входът за фестивала e свободен . A to JazZ Festival се провежда с изключителната подкрепа на фондация Америка за България, Столична община и Министерство на културата. A to JazZ Talks се провежда с подкрепата на Столична програма „Култура“ и Национален фонд „Култура“.\r\nЗа повече информация, детайли и актуални новини около A to JazZ 2019 следете и , както и сайта . Офицалните хаштагове на фестивала са #atojazz, #atojazzfestival, #atojazz2019.    ", "date": "2019.07.03", "title": "Два дни до A to JazZ"}
{"url": "https://www.actualno.com/europe/stanishev-sam-se-otkazal-da-stane-predsedatel-na-evropejskija-parlament-news_764861.html", "text": "    Лидерът на Партията на европейските социалисти Сергей Станишев се е отказал от номинацията му за , твърди в изявление самият политик.      \"За мен е голяма чест, че Европейският съвет е разглеждал (и постигнал широко съгласие за) моята кандидатура за председател на Европейския парламент. Това е признание за моите политически позиции и поведение през годините и оценка на моята категорична европейска ангажираност. Благодаря на премиерите и на европейските лидери за инициативата и номинацията\", пише Станишев, цитиран от Агенция \"Фокус\".\r\n\"Позицията председател на ЕП е една от 5-те ключови за ЕС. Тя би била чест за мен и висок престиж за страната ми. Но кандидатурата ми като президент на ПЕС е обвързваща за политическото семейство и парламентарната група по отношение на постигнатия пакет. Моето участие в състезанието щеше да послужи като печат на взетите решения. Ето защо вчера се обърнах към председателя на групата на социалистите Ираче Гарсия, да не разглеждат моята номинация за президент на Европейския парламент\", заявява социалистът. също подкрепи номинацията му, с думите, че .  Станишев не е подал кандидатура за председател на ЕП, а крайният срок за номиниране изтекъл в 23:00 българско време. Той е разочарован от и , които на практика обезсмислят европейските избори.   \"Не мога да не скрия моето разочарование, че голямата промяна в Европа, която можеше да се постигне с , се отлага. Това породи недоволство и в Групата на социалистите и демократите в ЕП по отношение на постигнатия в Брюксел пакет, както и сред повечето евродепутати. Отстъплението от принципа за Общия кандидат, отстояван вече в два избора, ще разочарова и отдалечи европейските граждани. Логичен е въпросът защо издигаме кандидати и участваме в кампании, щом накрая някой друг взема решенията\", обяснява Станишев.\r\nТой е категоричен, че за него водещият ангажимент е бил и остава този към политическото семейство на социалистите като президент на ПЕС.    \"Отстояването на Социална и справедлива Европа изисква друга моя роля - тази на лидер на европейската левица, която да превърне нашата битка в реални политики - вече имаме повече премиери в Съвета, втори сме в ЕП, а лявата вълна на Стария континент ще укрепи и позициите на партиите ни в отделните държави-членки. А тази битка далеч не е приключила. Бих казал, че тя сега започва\", пише още той.\r\nВъпреки че все още няма нов председател, новият Европейски парламент вече се събра на първото си заседание. Каква скандална случка беляза събитието, . ", "date": "2019.07.03", "title": "Станишев сам се отказал да стане председател на Европейския парламент"}
{"url": "https://www.actualno.com/viewpoint/paradoksyt-na-evropa-kato-bylgarija-news_764890.html", "text": "    Следящите крамолите или казано по европейски за най-апетитните постове в европейските институции със сигурност са направили сравнение с България – какво се случва тук в аналогична ситуация. За такъв паралел се замислих и аз – и определено не ми хареса.      Половин седмица 28 лидери на страни-членки нагаждаха най-важните постове в Европейския съюз (ЕС) – този на председател на Европейската комисия (ЕК), на председател на Европейския съвет, на председател на Европейската централна банка (ЕЦБ) и на върховен представител по въпросите на външната политика. И всъщност именно това само по себе си е проблем – защото ролята на Европейския парламент в процеса буквално е никаква.\r\nЕвропейският парламент е единственият орган на Европейския съюз, чийто състав се избира чрез пряко, всеобщо гласуване. Именно това е основата на демокрацията – директно делегиране на права посредством избори. Но за разлика от националните държави, всъщност законодателната сила на ЕП е споделена с Европейския съвет и то в много силна степен. А той не се формира от пряко, всеобщо гласуване – формира се от премиерите и президентите на всички страни-членки, зависи коя държава какъв тип държавна система има. Само че за тези хора гласуват най-много гласоподавателите в техните държави – никой друг.\r\nЛогичен е и въпросът – защо тогава ЕП и Съвета да са равнопоставени или пък даже Съветът да има превес? Защо решенията за целия ЕС трябва да важат от волята на няколко души, които са подкрепени в идеален вариант само от определена част от гласуващите за Европейски парламент? И отговорът е прост – защото Европейският съюз не е готов да се превърне в едно цяло. Всъщност, откровено казано, е много далеч от това.     Парадоксът, обаче, е следният – точно защото ЕС не прилича на обикновена национална държава, той се клати неудържимо. На никой, който изповядва дори малко ценностите на свобода и зачитане на мнението, няма как да му харесва, че 28 души решават всичко основно за стотици милиони, без мнозинството от тези стотици милиони да може да ги контролира и санкционира по какъвто и да е начин. Гласуват си примерно германците за Меркел – българите няма какво да кажат, когато тя успее да наложи военния си министър за председател на Европейската комисия. Гласуват си българите за Бойко Борисов – е, на ЕС много не му пука за това, макар той да го играе на дипломат номер едно вече и по Facebook.\r\nА къде е паралелът с България – просто е. По Конституция сме парламентарна република, т.е. парламентът има решаващата роля. Кога българският парламент е направил нещо съществено против волята на Борисов? А и несъществено? Във Великобритания се стигна дотам Тереза Мей да си тръгва, въпреки неистовите ѝ усилия да прокара обречена сделка за Brexit. Парламентарна демокрация, макар че Великобритания уж е Обединеното кралство. В България ... хайде да не коментираме.\r\nДа, Европейският съюз сега, в този момент, почва да се харесва все по-малко и да дразни повече. Защото в бюрократичната машина нещата си стоят същите, даже става още по-бюрократично. И на мнозина им писва. Затова и толкова лесно лови проруската пропаганда – защото има почва. Ако нямаше, нямаше и как да цъфти. А времето европейската идея да не се превърне в забрава си тече.       ", "date": "2019.07.03", "title": "Парадоксът на Европа - като България"}
{"url": "https://www.actualno.com/business/neotmennata-chast-ot-syvremennata-reklamna-industrija-pechatyt-vyrhu-tekstil-news_764871.html", "text": "           Периодът между 25 и 27 септември е сред най-важните в календара през тази година за всяка компания, заета в сферата на рекламните и печатните комуникации. Защото през първите дни на есента София посреща единствения български бизнес форум за сектора – COPIS. Мястото ще бъде международният изложбен център Интер Експо Център.\r\nСред открояващите се тематики в представянето на компаниите през тази година е печатът върху текстил. С иновативни машини, технологии и софтуер в 8-ото издание на международното изложение ще се включат компании от България, Китай, Румъния, Полша, Чехия, Италия и Унгария. Ще бъдат представени и новостите при дигиталния печат, материалите и консумативите, графичния и пространствения дизайн, сувенири, подаръци, рекламен текстил и визуални комуникации. Сериозен е фокусът върху управлението на бизнес процесите в условията на съвременните технологични условия. Вниманието ще привлекат и иновативните POS дисплеи, приложими при рекламите в точката на продажба.\r\n„Присъствието на водещи брандове от България и чужбина превръща COPIS в изложение с първостепенно значение за бранша у нас и Югоизточна Европа“, коментираха присъстващи на последното издание, привлякло вниманието на повече от 6000 посетители. Успехът на предишното издание рефлектира в още по-големия интерес на участниците през тази година. Вече е в ход мащабна рекламна кампания, насочена към посетителите специалисти от България и чужбина.   , коментира екипът на изложението. Преференциални условия за участие до 31 юли     Най-мащабното издание на COPIS ще заеме три изложбени зали, на обща площ 8000 кв.м. И за втори път ще се проведе паралелно с ТМТ Експо - изложението, посветено на материалите и технологиите в текстилната индустрия. До 31 юли компаниите могат да се възползват и от преференциалните условия за участие.\r\nПо-малко от три месеца. Толкова време остава до тазгодишното издание на COPIS. Всеки етап от подготовката, както и подробна информация с възможностите за участие ще откриете на сайта . ", "date": "2019.07.03", "title": "Неотменната част от съвременната рекламна индустрия - печатът върху текстил"}
{"url": "https://www.actualno.com/asenovgrad/obshtina-asenovgrad-gotvi-pet-proekta-za-renovirane-i-restavrirane-na-obekti-news_764803.html", "text": "     , съобщиха от общината. Изготвеното проектно предложение вече е изпратено за последно одобрение от Националния институт за недвижимо културно наследство и след това ще бъде включен в Инвестиционната програма на първото възможно заседание на Общинския съвет в града, обясни кметът доктор Емил Караиванов.      Припомняме, че с договор бе възложено на проектантски екип да изработи проект за обследване и основен ремонт на сградата на Караалановото училище. При изпълнение на дейностите бе събрана информация за обекта от Исторически музей-Асеновград и други институции. Главният архитект на общината - Константин Атанасов - издаде разрешение за изготвяне на инвестиционен проект. Разрешението заедно с техническото задание бяха съгласувани и с Министерството на културата.   Готвят се проектите и на още няколко обекта от Инвестиционната програма на община Асеновград. Сред тях е поставяне на ограда в местността \"Метоха\", където преди година и половина от висока скала там падна и загина момче. Припомняме, че в началото на 2019 г. ентусиасти се организираха и поставиха временно заграждение. На този етап, в кореспонденция с Националния институт за недвижимо културно наследство е изготвен проект с елементи на оградата, който е изпратен за съгласуване.\r\n„Преди повече от 10 дни е подписан договор с фирма изпълнител за разработване на идеен проект за градска художествена галерия”- допълни Караиванов. Той посочи, че срокът на изпълнение е 38 работни дни и е на стойност близо 8 000 лева.   Срокът е 90 работни дни, а стойността на изготвяне на проектното предложение ще е около 36 000 лева.\r\nНаскоро е подписан и още един договор - за проектиране на велоалея от читалище „Родолюбие” до Градския басейн. Стойността тук е в размер на 5 400 лева, със срок на изготвяне 60 календарни дни.    ", "date": "2019.07.03", "title": "Община Асеновград готви пет проекта за реновиране и реставриране на обекти"}
{"url": "https://www.actualno.com/health/kakvo-pomaga-za-byrzo-svaljane-na-temperatura-news_764883.html", "text": "           Всички сме били болни и с висока температура. Това се случва както в есенно-зимният период, така и през лятото. Един от показателите, че в организма ни се случва нещо, е повишената температура.\r\nГлавната причина за покачване на телесната температура може да е слаб имунитет, сезонен вирус или инфекциозно заболяване.\r\nСпециалистите съветват в първите дни от покачване на температурата да следим за други промени, настъпващи в организма. Сигналите на тялото като поява на болка, възпаления, оттоци може да са най-добрият показател къде се крие виновникът.  Температурата, по-ниска от 38 градуса, не трябва да бъде парирана с хапчета. С това може само да попречите на тялото да се бори активно с вируса, попаднал в него.\r\nАко температурата е причинена от студ и настинка, а не от по-сложни проблеми, може да се третира с някои народни средства и у дома.\r\nВ случай, че температурата е придружена от студена пот, бледо лице и болка, трябва незабавно да потърсите помощ.    Ако изброените методи не помогнат при опитите за сваляне на температура, ще трябва да се консултирате с медицинско лице. Лекарите твърдят, че високата телесна температура „се третира като асистент, чието участие трябва да е навременно, но и краткосрочно“.\r\nВъпреки че сме насяно с това, високата температура ни плаши!\r\nЕто защо, щом има треска, всички сили са насочени към нападателя. Имунитетът и защитните механизми се активират и започват да се бият с него.   Реално, треската е нормален, дори желан отговор от страна на тялото. С нея то отвръща на заболяване или нараняване. Това е естествено заложено желание за самолечение. Така организмът ни се бори срещу нахлуване на вируси, микроби или вредни вещества. Така бързото сваляне на температура с антипиретични лекарства не е необходимо във всички ситуации.\r\nКато цяло, битката с треската е преди всичко лечение на болестта, която е довела до такова състояние.\r\nСъществуват ситуации, при които свалянето на температурата е животоспасяващо. Тогава е важно бързо да се пристъпи към действия. Допустими и извън допустими граници, в които може да варира температурата на човека, са:\r\nТемпература 38-38,5 ° C, характерно е леко затопляне; 38.6-39.5 ° С, изявена е с умерена топлина; над 39,5 ° C приема се за висока. Температурите над 40.5-41 ° С, могат да са животозастрашаващи за пациента.\r\nОтговорът на организма към покачване на температурата е индивидуален. За хората със сърдечно-съдови заболявания, страдащи от конвулсивна готовност, дори това покачване в температура може да крие много рискове. Тялото увеличава градусите си, редуцира изпотяването, забързва метаболита и това повлиява на мускулния тонус. Кожата е суха и пареща, пулсът се ускорява. Тези симптоми провокират страдащия да трепери. Често се изпитват мускулни болки и отпадналост, апетитът изчезва.       Орално – при този метод средната температура е - 37 ° C. За целта поставете върха на термометъра в устата и под езика. Затворете и задръжте 3 минути. За деца под 4-годишна възраст този начин не е удачен, защото децата не задържат термометъра достатъчно дълго и той не измерва правилно.\r\nРектални термометри – те измерват температура над обичайната от 36, 6. При него нормата е към 37,5 ° C. Този начин се използва за мерене при кърмачета. Прилага се, след като намажете върха на термометъра с мас. След това поставете в ануса и изчакате за около минута.\r\nАксиларно измерване на температура – самото замерване трае 10 минути. Нормата тук варира - от 36 до 37 ° С. Температура в диапазон от 38-38,5 ° C трябва да бъде понижена. Ако трае 3-5 дни, трябва да се търси лекарска помощ. Същото правило важи и ако се покачи към 40-40,5°.         В процеса по сваляне на температурата се активира естественият охлаждащ механизъм - изпотяване. В тези ситуации преобладава усещане на жажда и слабост. Втрисанията също са характерни, макар че при сваляне на температурата започват да намаляват.\r\nДо края на 19-ти век се приемало, че треска се лекува. Когато бил изобретен аспиринът през 1897 г., антипиретичните му свойства се оказали прекалено агресивни и били предпоставка за последвала температурна фобия.   В тези години учените открили, че треската намалява времето на заболяване и намалява рисковете от усложнения. Това прави всяка инфекцията по-малко заразна над околните, а тялото освобождава само токсините.\r\nПрез миналия век дори лекарите изкуствено завишавали температурата за профилактика и лечения на сифилис. Пиенето на много чай, плодови напитки и обикновена (не студена) вода ще предпази тялото от дехидратация, което може да доведе до нова, по-висока температура.\r\nКак да свалим температурата - направете оцетна вана!\r\nСлаб оцетен разтвор, приложен в зоните на обилно изпотяване (подмишници, шия, лакти и подколенни гънки), допринася за активния топлопренасяне на тялото и намалява телесната температура. Добър начин е и накисване на ходилата във вана с оцет и вода.    Добрите антипиретични лекарства включват чайове и инфузии с малинови листа или липов цвят. Прилага се по 1 супена лъжица в чаша гореща вода, като се запарва за около 10 минути.\r\nКак да намалим температурата - направете студени компреси!\r\nПоставете кърпа, навлажнена в студена вода, върху челото и върху областите на особено обилно изпотяване. В това време периодично избърсвате дланите и краката. Въпросът около бързото сваляне на температурата у дома и без хапчета може да се допълни и с някои природни продукти, в т. ч. билки.   Билките се приготвят на същия принцип:\r\n2-3 супени лъжици натрошени листа от билки се заливат в чаша със закипяла вода;\r\nОставят се така да престоят в рамките на 8-10 минути;\r\nГотовият чай се прецежда и се консумира готовата отвара на три части, в рамките на следващите няколко часа.\r\nКъпини, малини, боровинки са отлични помощници за сваляне на температура. Те могат да бъдат сушени или замразени. Перфектно регулират телесната температура и повишават имунитета.\r\nЛимонът също се е доказал добре срещу високи температура. Ако го смесите с мед и джинджифил, получавате енергиен микс. Той ще помогне не само за бързо сваляне на температура, но и за преодоляване на вирусите през зимата, както и за тонизиране на тялото в лятото. ", "date": "2019.07.03", "title": "Какво помага за бързо сваляне на температура"}
{"url": "https://www.actualno.com/society/vypreki-pustite-plajove-hotelierite-ne-svaljat-cenite-news_764765.html", "text": "    Въпреки по Българското Черноморие хотелиерите не смятат да намалят цените. Това \". Заетостта на хотелите в края на юни е едва 30%, а миналата година по това време е била около 37%. Според експерти в бранша ситуацията няма да се подобри в следващите едва няколко активни седмици за сезона по българското море. Хотелиерите обаче отдават този факт на зловредна реклама и на атаки от конкурентни страни, а не на проблеми, които те самите биха могли да оправят.      По данни на Румен Драганов от Института за оценки и анализи на туризма има спад на туристите по морето от 6%. Според него страната ни е проспала възраждането на туристическите пазари в Египет, Тунис и Турция и не е направила нищо, за да предотврати очертаващия се провал на сезона. Той признава, че проблем е и лошото обслужване, което отблъсква както българите, така и чужденците.   Според Георги Николов от Българската туристическа камара хотели, които работят с руснаци и немци, отчитат по-малко записвания и това ги принуждава да намалят цените с до 15%. Според него в момента няма празни хотели по Черноморието, но ще има спад след 8 юли, когато ще започне високият сезон. \"За българите това ще бъде добре, защото ще получават по-добри оферти за своята почивка\", допълва Николов.\r\nРеално обаче на добра заетост се радват единствено хотели с добра репутация и лоялни клиенти. За останалите ситуацията се очертава като доста драматична. \"Дори и в пика на сезона - края на юли и началото на август, се очаква заетостта да бъде отново под границата за миналата година, която е средно около 71% по Черноморието\", прогнозира Румен Драганов. Тази година се очаква не повече от 67% заетост за периода.  \"Цените по българското море са същите както през миналия сезон\", казва Георги Николов от Българската туристическа камара. В същото време Гърция привлича с по-ниски цени и по-добро обслужване. Това обяснява и колоните от автомобили с български туристи, които задръстват южните гранични пунктове. Преди ден гранична полиция отчете рекордните 30 000 автомобила, които са напуснали страната за ден през КПП \"Кулата\" в посока Гърция.\r\nСправка в сайтовете за почивки показва, че цените у нас са доста по-неизгодни от тези в съседните държави. В Созопол например един възрастен, който ще почива седмица на море с оферта олинклузив в четиризвезден хотел, ще плати близо 1900 лв., което е по около 270 лв. на ден. В Северна Гърция за същите условия е два пъти по-евтино - около 1000 лв. Същата е цената, и то за петзвезден хотел с включен транспорт със самолет, в Турция. В Италия почивката при тези условия ще излезе около 1500 лв. на човек отново с включен транспорт.   От няколко дни в социалните мрежи се разпространява видео, заснето в курорта \"Слънчев бряг\", което показва празните шезлонги на плажа и липсата на туристи. „В този период на сезона винаги посещаемостта на плажа е била в тези рамки. Знаете, че от 10 юли започва високият сезон. Тогава курортите се изпълват с туристи. Може би има лек спад на младежкия туризъм, който всъщност е в тези по-ранни периоди.Това вероятно се дължи на проверките през миналия сезон”, коментира концесионерът на плажа Кирил Спасов пред Нова тв. Той обяснява, че липсата на туристи не се дължи на високи такси за ползване на чадъри и шезлонги. Те не били променяни от години, тъй като стойността на услугата била вписана в концесионния договор. В \"Слънчев бряг\" обаче сянката по морето е сред най-скъпите. Според данни на Министерството на туризма цената на чадъра и шезлонга поотделно варира от 9 до 10 лв. В други курорти в близост до \"Слънчев бряг\" е два пъти по-евтино. В стария град Несебър например цените са около 5 лв. Но не са изключение и рекордни цени като тези на северния плаж \"Св. св. Константин и Елена\", където за шезлонг се плащат 20 лв., а за чадър -10 лв.    Председателката на Сдружение \"Клуб на хотелиера\" в Несебър Диана Колчева изтъкна, че от бранша са алармирали за предстоящия слаб сезон още от февруари, когато вече е било ясно, че ранните записвания се бавят. Според нея е необходимо да се намалят цените на шезлонги и чадъри и да се проведе масирана реклама на страната ни. Колчева смята, че министърът на туризма трябва да убеди големите туроператори, че българският туристически продукт е по-качествен. Трябвало да се проведе и агресивна реклама на всички пазари, на които България имала добри позиции.\r\nМинистерството на туризма по традиция предпочита да не се занимава със същинските проблеми на сектора, а се отчита единствено с показни акции и проверки по Черноморието - предимно в \"Слънчев бряг\", Равда, Св. Влас, \"Елените\" и някои плажове на концесия. Рейдовете на министъра на туризма Николина Ангелкова потвърдиха нередности, които отдавна са известни - от липса на категоризация до мизерни условия в стаите. Само че министър Николина Ангелкова не се притеснява от намаляващия брой туристи. През май тя отчете 2% спад на ранните записвания, а очакваните полети за летище Варна да са по-малко с 13%. Но остана оптимистка, че независимо от отдръпването на немските и руските туристи спадът ще бъде компенсиран от страни като Украйна, Франция, Великобритания, Чехия и Полша.\r\nКак Ангелкова вижда положението на туризма по Черноморието - научете в !    ", "date": "2019.07.03", "title": "Въпреки пустите плажове хотелиерите не свалят цените"}
{"url": "https://www.actualno.com/society/georgi-mihajlov-gotov-sym-da-se-otkaja-otnovo-ot-imuniteta-si-news_764857.html", "text": "    Аз съм готов да дам своя имунитет в рамките на срока, който се предвижда Народното събрание, заяви народният представител от групата на „БСП за България“ проф. Георги Михайлов, предаде БГНЕС.      Главният прокурор за снемане на депутатския имунитет на проф. Михайлов, повод за което стана разследване срещу него за извършване на данъчно престъпление.   Според данни на държавното обвинение в декларацията си по ЗДДС за 2016 г., народният представител не е декларирал 44 000 лв., които е получил като лихви от дружеството, на което е предоставил 200 000 евро в заем.\r\n„Получих документите от деловодството. Моите адвокати ще направят проверка. Както казах и предния – не считам, че съм нарушил законите на републиката.  Всички свои сили съм дал за укрепването и работата на здравното заведение, което съм ръководил като изпълнителен директор“, поясни проф. Михайлов.\r\n„Всички мои имотни декларация отразяват данъците, които съм плащал. Аз не плащам данъци от 1 или 2 години, а от много години. От 7 години съм регистриран по ДДС“, допълни още той.   Депутатът бе категоричен, че не е извършил нищо незаконно и ще използва всички средства, за да докаже правотата си.     ", "date": "2019.07.03", "title": "Георги Михайлов: Готов съм да се откажа отново от имунитета си"}
{"url": "https://www.actualno.com/art/ivan-dodov-predstavja-prikazki-ot-cjal-svjat-news_764766.html", "text": "    Тази година месец юли е посветен на акварела- на 1-ви юли се открива изложбата на второто Международно триенале „Духът на акварела”- Варна 2019. В конкурса ще вземат участие 375 художника от 64 държави. ФестивалнатапрограманаТриеналетощесепроведеот 01.07 до 05.07.2019 г., а изложбата на селектираните от конкурса творби ще може да бъде разгледана до 31.07.2019 г. в ГХГ Варна. Галерия Ларго ще се присъедини към акварелната програма с една изключителна и дългоочаквана експозиция.      На 4-ти юли, четвъртък, от 19:00 ч. с удоволствие ще ви представим страхотния майстор на акварела- софийския художник Иван Додов. Той се завръща във Варна с шеста самостоятелна изложба в пространствата на галерия Ларго и носи със своите творби лятно настроение и много „Приказки от цял свят”. Ще се насладите на живописни пулсиращи градски пейзажи, ярък колорит и разливания на боята в големи петна, но също и на прецизен и изящен детайл, изпипан майсторски с върха на четката.   В картините си софийският акварелист е закодирал настроенията и емоциите, които е изпитал,когато е посещавал някои от най- красивите и живописни градове в света- Барселона, Прага, Париж, малките китни градчета на Южна Франция, европейската столица на културата Матера в Италия и още, и още… Шумът на тълпата, мирисът на подправки и традиционни ястия, слънцето, процеждащо се между клони и керемиди- всичко това е изобразено с леки, ефирни полупрозрачни петна, с много настроение и с типичната за Додов наблюдателност и усет за детайла.\r\nОчакваме ви на откриването на изложбата на 4-ти юли от 19:00 ч. в Арт Галерия Ларго, гр. Варна, ул. Хан Крум 8. Елате и се докоснете до светлия, вълшебен свят на Иван и чуйте многобройните интересни истории и приказки, които има да разкаже художникът за пътешествията си по света.  Иван Додов е роден в София през 1960 г. Завършва Националната Художествена Академия в София през 1986 г. със специалност “Художествено пространствено оформление” в класа на проф. Георги Петров. От 1989 г. до днес Иван Додов има над 50 самостоятелни изложби в България и по света. Почти всяка година участва в пленери, организирани от “Център по изкуствата” към Кметство на гр. Пасау, Германия и в ателиетата на СБХ в “Сите Интернасионал дез Арт” в Париж. Картини на Иван Додов се намират в галерии и колекции в България, САЩ, Германия, Италия, Франция, Испания, Австрия, Холандия. Швеция, Финландия, Унгария, Израел, Гърция, Турция, Полша, Чешка република. Живее и работи в София.\r\nВижте някои от творбите му в     ", "date": "2019.07.03", "title": "Иван Додов представя \"Приказки от цял свят\""}
{"url": "https://www.actualno.com/business/plamen-dimitrov-dohodite-trjabva-da-rastat-pone-s-10-15-na-godina-za-da-dogonim-evropejcite-news_764808.html", "text": "    \"Много се спекулира с процентите... но България е с най-дълбоката бедност в ЕС.\" Това каза председателят на КНСБ Пламен Димитров в интервю за bTV.      Димитров уточни, че с вдигането на цената на тока увеличението на сметките ще е с около 1 лв., но \"и 50 ст. да му вземеш на пенсионера е много.\"   \"Миналата година успяхме да договорим заедно с премиера Бойко Борисов 10% увеличение на заплатите в публичния сектор, увеличи се максималния осигурителен доход и тавана на пенсията стана 1200 лева, около 40 милиона повече за енергийни помощи\", припомни още той.\r\n\"Не стана ясно с каква цел се предлага намаляването на ДДС на храните. Нека да не лъжем хората, с тази мярка няма да паднат цените. Много хлебопроизводители казват, че са стигнали до предела на разходите си, това ще е глътка за тях\", коментира още Димитров.  Той предложи да се намали облагаемият данък на доходите: \"Това е мярката, която ще остави пари в хората. Трябва да намаляваме косвените данъци, но е нужно да има дебат за това.\"\r\n\"От 12 години предлагаме да се увеличи цената на нощния труд. Поне с едно левче да се увеличи. Заплатите трябва да се увеличават. Цените ще растат и занапред. Доходите трябва да растат поне с 10-15% на година, за да догоним европейците\", смята още Пламен Димитров.   По-рано от предложиха до 10 дни платен годишен отпуск за гледане на болни роднини - чичовци, лели и братовчеди, да се въведе в нашето законодателство, предлагат от КНСБ. Сега право на този вид обезщетение имат само тези, които трябва да се погрижат за болен член на своето семейството - съпруг, родител, дете.     ", "date": "2019.07.03", "title": "Пламен Димитров: Доходите трябва да растат поне с 10-15% на година, за да догоним европейците"}
{"url": "https://www.actualno.com/burgas/po-chernomorieto-osven-mineralna-voda-za-11-lv-supa-za-14-lv-pyrlenka-za-950-lv-news_764809.html", "text": "    Освен , в Албена продават и пилешка супа за 14 лева, а пърленката струва 9,50 лева. Това стана ясно от интервю на Васил Чергов, който е човекът, публикувал снимка с касовия бон от заведение в курорта Албена.      Изрично Чергов е питал дали няма грешка, но е нямало. А случаят е от края на месец май тази година.\r\nНаправиха ни впечатление цените, но си избрахме някакви по-евтини неща. Подобни цени не съм срещал – много често съм бил в Албена, това е изключение, добави още Чергов пред Нова телевизия.\r\nОбяснението на собственика на заведението имало много хора, предимно чужденци, които му сядали за една минерална вода и му заемали маси, без да има реално консумация. А сега – супата вече е 7 лева, пицата е 12-13 лева.  Искам да се извиня за грешката, която е допуснал нашият партньор. Доброто съотношение качество-цена е водещо в днешно време. Това заяви Маргита Тодорова, търговски директор на курорта \"Албена\". Същевременно Тодорова заяви, че не би казала, че наемите в курорта се покачват драстично.\r\nА какво е положението с чадърите и шезлонгите - припомнете си в ! ", "date": "2019.07.03", "title": "По Черноморието: Освен минерална вода за 11 лв. – супа за 14 лв., пърленка за 9,50 лв."}
{"url": "https://www.actualno.com/society/dyrjavata-otpuska-2-miliona-leva-za-pryskane-sreshtu-komari-kraj-dunav-news_764882.html", "text": "    Държавата ще отпусне 2 милиона лева за пръскане срещу комари в общините, разположени край река Дунав. Това съобщи министърът на земеделието, храните и горите Десислава Танева на брифинг след заседанието на Министерския съвет, предаде БГНЕС.      \"По искане на кметове на дунавски общини и по предложение на вицепремиера Томислав Дончев Министерски съвет днес взе решение за отпускане на 2 млн. лв. за самолетно пръскане срещу комарите по поречието и дунавските общини\", съобщи Танева.   Пръскането ще бъде извършено от териториалните дирекции на Българската агенция по безопасност на храните. Идентично пръскане е имало през 2015 г., като ефектът от него е бил много добър, съобщи още Танева.\r\n\"Правим възможно най-спешната организация. До края на деня директорите на областните дирекции на БАБХ по съответните области следва да представят териториите и площите, които да бъдат третирани. А след като се направи необходимата процедура по възлагането на това пръскане със самолети, ще бъде направена и организация за времето, часовите зони и териториите, които ще бъдат третирани, така че да опазим пчелите и всичко, което би се засегнало\", обясни Танева. Пръскането трябва да стартира до няколко дни.  През последните 2 седмици буквално имаше нашествие от комари в крайдунавските градове. Най-потърпевши са в Русе, а положението е тежко и в Свищов и дори Плевен. Общините пръскат редовно срещу насекомите, но препаратите не действат заради всекидневните дъждове.\r\nВ дискусията по проблема се включи и премиерът Бойко Борисов, който призова хората да сигнализират и да се възлагат извънредни процедури, за да се действа по-бързо, но да се заобиколят обществени поръчки. Борисов поиска извънредните мерки, \"за да спасим хората от това бедствие\". По време на днешното правителствено заседание премиерът поиска Танева, заедно с БАБХ да влязат във връзка с кметовете на засегнатите общини, за да може да се реагира незабавно като се отпуснат средства и се осигури самолетно пръскане. \"Лично ги прозвънете и им кажете, че имаме желание да им помогнем и то максимално бързо, но трябва да съдействат\", каза Борисов на Танева. Министър-председателят специално обърна внимание, че е важно да бъдат предупредени пчеларите и животновъдите.   Очаквайте по-късно днес в материал за проблема с комарите в Русе и областта.     ", "date": "2019.07.03", "title": "Държавата отпуска 2 милиона лева за пръскане срещу комари край Дунав "}
{"url": "https://www.actualno.com/america/venecuela-pomoli-papa-francisk-da-posrednichi-za-reshavane-na-krizata-news_764776.html", "text": "    Венецуелският външен министър Хорхе Ареас прикани папа Франциск да вземе участие в диалога, който властите и опозицията провеждат за разрешаване на ситуацията в страната.      \"Каним папа Франциск да се присъедини към всяка възможна форма на помощ ( на диалога в Осло)\", каза Ареас, цитиран от РИА Новости.\r\nВ края на юни венецуелският президент заяви, че диалогът, който започна в Норвегия за стабилизиране на ситуацията в южноамериканската страна, ще продължи. Норвежкото правителство съобщи за напредъка на преговорите между властите и опозицията, проведени през май в Осло. Комюникето гласеше, че страните са показали своята готовност да търсят координирано и конституционно решение за страната по политически, икономически и изборни теми.\r\nАреас съобщи за предстоящото посещение в страната на специалния представител на ЕС за Венецуела - бившия външен министър на Уругвай и за срещата му президента Мадуро и опозицията, допълни БГНЕС.  Междувременно лидерът на венецуелската опозиция Хуан Гуайдо заяви, че за сега неговите поддръжници не планират нови срещи с властите. \"Когато наближи решението на кризата, на трагедиите, с които се сблъскват венецуелците чрез посредничеството на Кралство Норвегия и с помощта на Международната контактна група, ще информираме за това\", се казва в изявление на Гуайдо пред местни медии. ", "date": "2019.07.03", "title": "Венецуела помоли папа Франциск да посредничи за решаване на кризата"}
{"url": "https://www.actualno.com/politics/ekspert-bylgarinyt-ima-lojalnost-kym-gyrcija-zashtoto-znae-kakvo-shte-poluchi-za-parite-si-news_764819.html", "text": "    \"Българинът има лоялност към Гърция, защото знае какво ще получи там за парите си, докато в България никога не знае какво ще се случи.\" Това каза Константин Занев от Института за анализи и оценки на туризма.      По думите му, нашият туризъм започва да губи българския турист, защото не може да се предложи това, което той очаква. Занев обърна внимание на това, че в Гърция туризмът е обвързан с добър маркетинг.   \" ни нямаше устойчива концепция за развитие, а нашите конкурентни дестинации се засилиха, те намалиха цените, докато ние седим и наблюдаваме. Загубено е време. Ние не се възползвахме да използваме един по-добър маркетинг, да използваме натрупаната енергия, имахме европредседателство, но не се възползвахме правилно\", допълни още Занев в интервю за bTV.\r\nСпоред него не е късно да се спаси сезонът, но е необходимо добро партньорство и диалог с бизнеса.  Занев припомни, че туристите идват у нас и заради природата и плажовете, не само заради инфраструктурата, така че трябва да има концепция на ниво дестинация. \r\nСпоред Василка Цанева от министерство на туризма сезонът не е загубен и тепърва започна.   \"Не смятам, че туризмът е на автопилот, политиката е в посока на един висококачествен продукт, не случайно всички договори са с лимит на чадъри и шезлонги.\"    По думите ѝ застрояването се контролира от съответните компетентни органи.\"\r\nПрипомняме, че през последните дни се появиха снимки на касови бележки с , напитки и храна по заведенията на българските плажове. Така например, освен минерална вода 1,5 литра за 11 лева, в Албена продават и пилешка супа за 14 лева, а пърленката струва 9,50 лева. Това обаче вече не било така - а защо се е стигнало до тези цени, научете в ! ", "date": "2019.07.03", "title": "Експерт: Българинът има лоялност към Гърция, защото знае какво ще получи за парите си"}
{"url": "https://www.actualno.com/america/novi-protesti-sreshtu-migracionnata-politika-na-sasht-vkluchitelno-v-aljaska-news_764785.html", "text": "    Протести срещу миграционната политика на американските власти имаше в повече от 100 американски града, включително в Аляска, където проблемът с нелегалните мигранти и тяхната поддръжка не е толкова остър, колкото в южните щати.      Няколкостотин души се събраха в близост до Белия дом във Вашингтон. Множеството протестираше най-вече срещу задържанието на деца на нелегални мигранти на границата с Мексико, пише БГНЕС.   Протестиращите са носели плакати с надписи: \"Ние изискваме справедливост\", \"Семействата трябва да останат обединени\", и \"Лагерите за задържане трябва да изчезнат\".\r\nПод същите лозунги, по различно време, бяха проведени протестни действия в повече от 100 американски града. Участниците поискаха да се затворят временните лагери за бежанци, където не са създадени нормални условия за тях, да се прекрати разпределянето на средства за задържане и депортиране на семейства на нелегални имигранти и за събиране на семействата, чиито членове са разделени в САЩ поради правителствени политики.  Няма информации за безредици.\r\nМеждувременно американското правителство предприе важна крачка по отношение на гражданството - научете каква в !    ", "date": "2019.07.03", "title": "Нови протести срещу миграционната политика на САЩ, включително в Аляска"}
{"url": "https://www.actualno.com/cosmos/ekspert-chesto-za-nlo-se-vzemat-obekti-s-napylno-estestven-proizhod-news_764764.html", "text": "    Често пъти при нас пристигат съобщения за наблюдавани . Това каза в интервю за Агенция \"Фокус\" физикът Пенчо Маркишки от Института по астрономия с Национална астрономическа обсерватория в Рожен при Българска академия на науката (БАН) по повод Световния ден на НЛО. По думите му често пъти за НЛО се вземат обекти с напълно естествен произход.      \"Типични случаи това са съединенията на ярки планети. Когато са във видима близост Венера и Юпитер са особено ярки. Много хора не знаят, че планетите от Меркурий до Сатурн могат да се наблюдават с невъоръжено око и се виждат като ярки звездоподобни обекти над хоризонта. Често пъти при такива видими сближавания на планети се появяват съобщения за наблюдавани НЛО. Такива случаи има не един или два\", обясни физикът и допълни, че често пъти идват сигнали за наблюдаване на НЛО заедно с фотографии.   \"Ние сме си поставяли за задача да разберем какво представляват те и с помощта на софтуер, може да върнем вида на небето във въпросния момент, за който ни сигнализират. Тогава виждаме, че за НЛО са взети двете планети Юпитер и Венера или Сатурн и Венера, или Юпитер и Сатурн, които са били във видима близост и по този начин са привличали погледа към хоризонта и че става дума за напълно естествено явление\", допълни още Маркишки.\r\nПланетите, ярките сателити и Международната космическа станция са бъркани с , допълни  Маркишки.  \"Имали сме случаи с туристически групи, които идват на Рожен, за да видят звездно небе и някои от нашите дежурни астрономи да им покаже обекти, които се виждат в дадената нощ по небето. Мога да кажа от личен опит, че много често за НЛО бъркат светлините на Международната космическа станция, която е особено ярка. Нейната яркост е съизмерима с яркостта на Венера или Зорницата и Вечерницата, както я знаят много хора\", обясни Пенчо Маркишки. Той посочи, че друго, което привлича вниманието, това са мигащите светлини на самолетите. \"Ако ги гледаме от София, когато самолетите прелитат нощем ниско над града, няма да ги сбъркаме. Ако един самолет лети високо или на около 10 км от земята и се виждат мигащите му светлини, много хора, заради голямото разстояние, бъркат това с НЛО\", поясни физикът. По думите му сателитите, които също са ярки, също привличат поглед и будят догадки.\r\n\"Особено спътниците Iridium. Те правят кратковременни особено ярки проблясъци в небето. Често пъти могат да бъдат взети за метеори или пък НЛО, защото са особено ярки. Iridium са много по-ярки от Венера или траят по няколко секунди. Човек, който не очаква такова явление, може да бъде развълнуван от него\", допълни още той.   Неотдавна получихме кадър в района на Рилския манастир, който предизвика съмнения за наблюдавани НЛО, каза още той.    \"Това бяха така наречените флеъри, които фотографите много добре знаят какво представляват. Става въпрос за вътрешни отражения в лещите на обектива, които са с цвета на антирефлексните им покрития\", каза Маркишки. Той обясни, че те са обикновено червеникави, зеленикави и синкави на цвят.\r\n\"Тези отражения се дължат на наличието на ярки лампи, влизащи в зрителното поле на фотообектива. Те могат да се случат на произволни места в кадъра: на фона на небето, на покриви на сгради. Човек, който не е запознат с този ефект и не го е наблюдавал, защото друг път не е снимал нощем, се впечатлява от наличието на такива отблясъци, които имат овален или кометоподобен вид. След това тези ефекти получават странни тълкувания\", посочи Маркишки. ", "date": "2019.07.03", "title": "Експерт: Често за НЛО се вземат обекти с напълно естествен произход"}
{"url": "https://www.actualno.com/america/meksiko-deportira-vse-poveche-migranti-news_764781.html", "text": "    Мексико депортира 33% повече чужденци този месец, съобщиха официални представители във вторник, след като страната се съгласи да предприеме \"безпрецедентни\" стъпки за намаляване на миграцията, предаде БГНЕС.      Общият брой на депортиранията от Мексико през юни е 21 912, спрямо 16 507 през май, според предварителни данни от националната миграционна служба на латиноамериканската държава.   Промяната се случи, след като през май американският президент да наложи мита върху всички мексикански стоки, ако страната не направи повече, за да намали потока от мигранти от Централна Америка, пресичащи американско-мексиканската граница. След седмица на напрегнати преговори двете страни обявиха на 7 юни споразумение, според което Мексико се съгласи от Националната си гвардия, за да защити границите си и да разшири политиката си за връщане на търсещите убежище. Тази политика, известна като \"Остани в Мексико\", изпрати досега близо 17 000 имигранти обратно от САЩ в Мексико.\r\nВ отделно изявление мексиканското правителство заяви, че е изпратило първа група от 66 от тези завърнали се хора обратно в родните им страни, съгласно временна нова програма за \"доброволно завръщане\".  Мигрантите от Гватемала, Хондурас и Салвадор са изпратени по суша от граничния град Сиудад Хуарес, след като са поискали да бъдат репатрирани.\r\nОчаква се миграционното споразумение да доведе до желания от Тръмп резултат: броят на мигрантите, задържани на южната граница на САЩ, се очаква да спадне с 25% за юни, заявиха властите в САЩ.    ", "date": "2019.07.03", "title": "Мексико депортира все повече мигранти"}
{"url": "https://www.actualno.com/varna/8-pyti-e-razlikata-mejdu-naj-evtinata-i-naj-skypata-sjanka-po-rodnoto-chernomorie-news_764849.html", "text": "    И тази година посещението на някои плажове на родните ни курорти се оказва за някои плажуващи. Оказва се, че на места, цената за нощувка в хотел се равнява на 2 шезлонга. Такава е ситуацията в курортното селище Черноморец, където почиващите плащат около 50 лв за една вечер , а за шезлонги- 40лв. м . За да излезе на печалба, . По неговите думи 40 лева за сянка взимали само за малък участък от плажа, а на останалите места било по-евтино.      Ситуацията в Созопол е малко по-добра. Там, на централния плаж, чадър и шезлонг се предлагат за 12 лв. в комплект . Без промяна остават цените на Централния в Бургас - 5 лева за чадър и 7 лева за шезлонг (т.е. отново 12 лева общо).   По-високи са цените в трите плажа в Слънчев бряг. Централната и южната ивица запазват миналогодишните цени от 10 лв. за чадър и още толкова за шезлонг, а на северния екстрите са по 9 лв. Интересен е случаят на плажа на къмпинг \"Нестинарка\" край Царево. Там цените са най-евтини в сравнение с цялото ни Черноморие (но само на хартия). Официално чадърите и шезлонгите там струват по 36 стотинки бройката, но реално плажуващите заплащат общо 1 0лв за двете екстри. Всъщност реалната цена на шезлонга наистина е 36 ст., но той з адължително върви в комплект с шалте , за което плащаме тези 5 лв. Така комплектът с чадър и два шезлонга излиза 15 лева вместо 1,08 лв. В друг много предпочитан морски град- Несебър, туристите ще плащат по 8 лева за чадър и шезлонг. Същите са цените и на ивиците в Св. Влас. Тези, които искат да си наемат чадър с два шезлонга във ВИП-зоната на Централния плаж в Лозенец, трябва да си подготвят 30лв.ЦЕнак\r\nВъв Варненско, на плажа на курорта \"Камчия“, който за първа година това лято има концесионер, ще плащаме рекордната за района цена от по 15лв за шезлонг и чадър (общо 30лв).  Високи и тази година си остават цените на плаж \"Св. Св. Константин и Елена – Север“, където за сянка ще плащаме 20лв., а за шезлонг – 10 лв. В \"Златни пясъци\", чадър и два шезлонга са от 24 до 36 лв., според мястото на плажа. Във Варна цената е наполовина – по пет лева за ползване на всяка от двете екстри. На плж \"Рапонги“, предпочитам от по-заможните варненци, цената за двете екстри е 40лв. \r\nВсе пак има и някои места, които са запазили по-нормалната цена от 5лв за сянка. Това са: Приморско, “Каваците - Юг\", “Смокините\", къмпинг \"Градина\", Лозенец, Арапя, централният плаж в Царево, северният в Ахтопол.    ", "date": "2019.07.03", "title": "8 пъти е разликата между най-евтината и най-скъпата сянка по родното Черноморие"}
{"url": "https://www.actualno.com/chronicles/osnovan-e-kvebek-news_764756.html", "text": "    Квебек е столицата на канадската френскоезична провинция Квебек.      Градът е разположен около устието на река Сейнт Лорънс. Население 528 595 жители (2005), с предградията – около 717,6 хил. души.   В отличие от Монреал жителите с роден английски език са много малко - около 2%, докато тези с роден испански са 3%. Френският е роден език за 94,8% от жителите на града, едва около 15% знаят английски език на добро ниво. Над 90% от гражданите изповядват католицизъм.\r\nСред главните забележителности на града е „Замъкът Фронтенак“ – хотел, построен в края на 19 век в стил Късно Средновековие.  Въпреки близостта до Атлантическия океан климатът в града е континентален, със студена зима и топло лято. ", "date": "2019.07.03", "title": "Основан е Квебек"}
{"url": "https://www.actualno.com/europe/italianski-syd-vbesi-mateo-salvini-zaradi-reshenie-po-sluchaj-s-migranti-news_764797.html", "text": "    Италиански съдия съобщи, че капитанът на Sea Watch 3 Карола Ракете е свободна, след като прекара 3 дни в ареста, съобщи АФП. акостира на италианска земя в нарушение на италианската забрана, предаде БГНЕС.      Крайнодесният вицепремиер на Италия Матео Салвини, който пое твърд курс срещу мигрантите, реагира яростно на присъдата.   \"Тази жена е опитала да убие пет италиански войници. Оставам безмълвен! Какво трябва да направите, за да бъдете изпратени в затвора в Италия\", попита Салвини. Той заяви във Facebook, че обещава да прогони \"тази опасност за националната сигурност\" възможно най-скоро.\r\nРакете беше арестувана след като блъсна с кораба си полицейска моторна лодка на влизане в пристанището на южния остров Лампедуза. Така приключи двуседмичния престой на кораба в морето.  Съдията заяви, че италианският декрет за сигурност е \"неприложим в случай на спасяване на хора\".\r\n\"Бях облекчена от решението на съдията, което виждам като голяма победа за солидарността с всички, включително бежанци, мигранти и търсещи убежище, и срещу криминализирането на помагащите им в много страни в Европа\", заяви Ракете в изявление до медиите.   \"Бях много трогната от солидарността, изразена към мен от толкова много хора\", каза германката и отдаде почит на екипажа. \"Въпреки че вниманието е насочено към мен, ние като екип спасихме хората и се погрижихме за тях, довеждайки ги на безопасно място\", добави тя.     ", "date": "2019.07.03", "title": "Италиански съд вбеси Матео Салвини - заради решение по случай с мигранти"}
{"url": "https://www.actualno.com/cinema/10-te-naj-kasovi-amerikanski-filma-ne-tochno-tezi-koito-moje-bi-predpolagate-news_764784.html", "text": "    Да, живеем в епоха, когато следващият хит филм е толкова вероятно да попадне в класация за популярност, ако докара повече зрители в киносалона. Но определянето на филмите, които получават най-голямата аудитория, все още е от значение, защото Холивуд е бизнес - и ако може да донесе огромни приходи, той има силата да влияе върху културата като цяло, предаде БГНЕС, позовавайки се на CNN.      Ето защо списъкът с най-печелившите американски филми е толкова показателен - стига да търсите правилните класации.\r\nИстинският списък е този, който отчита инфлацията. Този списък включва класики като \"Челюсти\", \"Снежанка и седемте джуджета\" и \"Звукът на музиката\" - филми, които не са просто популярни и доходоносни, но също така са важни събития в историята на филмите и са помогнали за формирането на американската култура, за добро или лошо.\r\nТова са 10-те най-големи блокбастъра в американската история, според сайта за индустриални данни „Box Office Mojo”:   10. „Снежанка и седемте джуджета“ Година на създаване: 1937\r\nПечалба след инфлацията: 982 милиона долара.     9. \"Екзорсистът\" Година на създаване: 1973\r\nПечалба след инфлацията: 996.4 милиона долара 8. \"Доктор Живаго \"\r\nГодина на създаване: 1965   Печалба след инфлацията: 1,11 млрд. долара 7. \"Челюсти \"\r\nГодина на създаване: 1975\r\nПечалба след инфлацията: 1,15 млрд. долара 6. \"Десетте Божи заповеди\" Година на създаване: 1956\r\nПечалба след инфлацията: 1,18 млрд. долара    5. \"Титаник\" Година на създаване: 1997\r\nПечалба след инфлацията: 1,22 млрд. долара 4. \"Е.Т.: Извънземното\" Година на създаване: 1982   Печалба след инфлацията: 1,27 млрд. долара 3. \"Звукът на музиката\" Година на създаване: 1965\r\nПечалба след инфлацията: 1,28 млрд. долара 2. \"Междузвездни войни\"    Година на създаване: 1977\r\nПечалба след инфлацията: 1,6 млрд. долара 1. \"Отнесени от вихъра\" Година на създаване: 1939\r\nПечалба след инфлацията: 1,82 млрд. долара ", "date": "2019.07.03", "title": "10-те най-касови американски филма - не точно тези, които може би предполагате"}
{"url": "https://www.actualno.com/balkani/stachka-na-feribotite-v-gyrcija-news_764805.html", "text": "    Днес, 3 юли, фериботите в цяла Гърция стачкуват. Общогръцката федерацията на моряците (PNO) е обявила 24-часова национална стачка.      Стачните действия ще обхванат изцяло морския транспорт. Заради това МВнР предупреждава българските граждани, пребиваващи или пътуващи до Гърция, да се информират предварително за разписанията на морските превозни средства и възможните алтернативни връзки с друг вид транспорт.\r\nПри необходимост от съдействие българските граждани могат да се свържат с посолството ни в Атина на следните телефони:\r\n1. Дежурен директен телефон: +30 210 67 48 107  2. Мобилен телефон за спешни случаи: +30 693 70 96 220 ", "date": "2019.07.03", "title": "Стачка на фериботите в Гърция"}
{"url": "https://www.actualno.com/football/brazilija-slomi-arjentina-i-e-na-polufinal-za-kopa-amerika-news_764929.html", "text": "    Бразилия надделя над Аржентина с 2:0 в първия полуфинал Копа Америка. Домакинът на турнира стигна до успеха с голове на Габриел Жезус в 19-ата минута и Роберто Фирмино в 71-ата.      Така мечтата на легендата на световния футбол Лео Меси да стигне до трофей с националния отбор на Аржентина претърпя пореден крах.   Меси на свой ред имаше шансове за Аржентина, но веднъж уцели гредата, а един път прати топката агонизиращо близо до целта.\r\nВ директния спор за трофея \"селесао\" ще срещне победителя от мача между носителя на трофея Чили и изненадата в надпреварата до момента Перу, които ще се изправят един срещу друг тази нощ.   ", "date": "2019.07.03", "title": "Бразилия сломи Аржентина и е на полуфинал за Копа Америка"}
{"url": "https://www.actualno.com/america/amerikanski-tulen-poluchi-prisyda-za-pozirane-za-snimka-do-ubit-boec-na-id-news_764780.html", "text": "    40-годишният Едуард Галахър беше оправдан по две обвинения за опит за убийство срещу цивилни граждани в Ирак, но беше осъден за позиране на снимка до трупа на убит заподозрян член на групата \"Ислямска държава\" (ИД), предаде БГНЕС.      Максималната присъда, която Галахър може да получи, е четири месеца лишаване от свобода. Това означава, че той би трябвало да бъде освободен, поради факта, че е прекарал девет месеца в затвора по време на процеса.   Обвиненията идват от военнослужещи, които са били под негово командване в американските военноморски сили за специални операции. Те са били сред американските войски, разположени в Мосул, в Северен Ирак, заедно с иракските сили, които се борят с ИД за контрол на втория по големина град в страната.\r\nСлучаят на Галахър се оказа дискусионен в Америка, където обвиненият във военни престъпления офицер се възприема от мнозина като герой от войната. Неговата кауза бе подкрепена от около 40 републиканци - членове на Конгреса, както и от информационния канал Fox News, който има реномето на любимата конвенционална медия на американския президент Доналд Тръмп.  През месец май Доналд Тръмп изрази загриженост във връзка с наказателното преследване на американски войници, обвинени във военни престъпления, като се предполага, че Галахър ще е сред онези, които обмисля да помилва. Заглавна снимка:   ", "date": "2019.07.03", "title": "Американски \"тюлен\" получи присъда за позиране за снимка до убит боец на ИД"}
{"url": "https://www.actualno.com/society/forbes-se-vryshta-v-bylgarija-s-podkrepata-na-chetirima-izvestni-biznesmeni-news_764794.html", "text": "    Ивайло Пенчев, собственикът на Walltopia, издателят и лице на \"Софарма\" Огнян Донев, лицето на \"Фикосота\" Жечко Кюркчиев и Станимир Каролев, учредител на фондация \"Карол\" де факто са хората, които стоят зад прераждането на известното в цял свят бизнес издание Forbes в България. Четиримата предприемачи де факто са дарили по 50 000 лева на \"Българска бизнес медия\", която поема списанието в България, става ясно от материал на \" \".      Всъщност \"Българска бизнес медия\" е дъщерна компания на \"Фондацията за насърчаване на предприемачеството\", където отиват даренията. Лицето на фондацията е Йордан Матеев - бившият главен редактор на \"българския\" Forbes.   Настоятелството на фондацията на практика е борд на големите дарители. В момента в него има трима бизнесмени - Сашо Дончев (“Овъргаз” и издател на в. “Сега”), Огнян Донев и Ивайло Пенчев, който може би ще излезе от борда и само финансово ще подкрепя проекта. Заложено е членовете на борда да стигнат до 9 души, но според Матеев той може да бъде разширяван. Бившият главен редактор на Forbes разчита основно на дарения за фондацията през първите 3 години на новото българско приключение на списанието, а след това, по план, би трябвало то вече да се самоиздържа. Редакционното съдържание ще е фокусирано върху класациите на най-богатите и на най-влиятелните хора, “30 под 30” и други бизнес истории за успешни предприемачи, инвеститори и водещи мениджъри. Над 70% от съдържанието ще бъде местно.\r\nДоговорът на досегашния издател на списанието - \"Атика Ева\", изтече на 31 декември 2018 г. и не бе подновен заради слухове, че са правени нарочно платени корици на списанието в полза на хора, давали най-много пари. На 2 януари 2019 г. бе съобщено, че лицензодателят е решил да даде лиценза на друг местен издател, но не бе съобщено кой е той. Сега това вече е ясно.   ", "date": "2019.07.03", "title": "Forbes се връща в България с подкрепата на четирима известни бизнесмени"}
{"url": "https://www.actualno.com/business/knsb-iska-platen-otpusk-i-za-gledane-na-bolni-po-dalechni-rodnini-news_764793.html", "text": "    До 10 дни платен годишен отпуск за гледане на болни роднини - чичовци, лели и братовчеди, да се въведе в нашето законодателство, предлагат от КНСБ. Сега право на този вид обезщетение имат само тези, които трябва да се погрижат за болен член на своето семейството - съпруг, родител, дете и пр, пише в. \" \".      Идеята идва заради приетата през юни Директива на Европейския парламент и на Съвета за  равенство между професионалния и личния живот на родителите и лицата,  полагащи грижи. Срокът за въвеждането ѝ в законодателството ни е 3 години, но според нея срокът за такъв тип отпуск трябва да е 5 дни. Всъщност промяната за нашето законодателство, предлагана от синдикатите, е да има увеличение на кръга хора, заради които може да се излиза в такъв отпуск - вътре да влизат и по-далечни роднини, като лели, чичовци, братовчеди. КНСБ настоява и за въвеждане на гъвкави схеми на работа, което да става  по искане на работника, когато това се налага по семейни причини.   Освен това, КНСБ предлага да се увеличи платеният отпуск за родителите до навършване на 10 г. на детето вместо сегашните 8 г. Същността на предложението е месеците да останат 6, но майките да могат да прехвърлят 2 месеца от тях на бащите, а останалите 4 да са платени от държавата. Така няма единствено майките да се натоварват с отглеждането на децата, обясни Виолета Иванова от синдиката на форума \"Работно време, извънреден труд и сумирано изчисляване на работното време. Работно време и време, посветено на личния живот и семейството\".\r\nДругото предложение е да се въведат 2 платени дни за отпуск по \"семейни причини\". \"Той ще е при форсмажорни обстоятелства, когато роднина внезапно се разболее, за да може да му се окаже помощ и да се заведе на изследвания или манипулации или когато е болен, да може за кратко време да се погрижи за него\", поясни Иванова. Това предложение обаче дотук се харесва само на синдикатите, не и на работодателите и държавата.  През миналата година 20 хил. души не са ходили на работа, защото не могат да съчетаят личния и професионалния живот. В България 41% от работниците казват, че работното време не съответства на семейните и социалните им ангажименти. Средно за ЕС този дял е около 22%. А заключението на синдикатите е, че това се получава заради навлизането на новите технологии в живота ни, които всъщност изяждат от времето ни за семейството, защото позволяват все повече да се работи от дистанция. ", "date": "2019.07.03", "title": "КНСБ иска платен отпуск и за гледане на болни по-далечни роднини"}
{"url": "https://www.actualno.com/society/novini-ili-novini-kartinata-na-pechata-za-3-uli-news_764758.html", "text": "    Редакционният екип на ви представя краткия преглед на печата, посветен на акцентите за днешния ден – 3 юли.       Въпреки пустите плажове хотелиерите не свалят цените - тoва гласи първа страница на в \"Сега\". Заетостта на хотелите в края на юни е едва 30%, а миналата година по това време е била около 37%, показва проверка на вестника. Според експерти в бранша ситуацията няма да се подобри в следващите едва няколко активни седмици за сезона по българското море. Хотелиерите обаче отдават този факт на зловредна реклама и на атаки от конкурентни страни, а не на проблеми, които те самите биха могли да оправят.   Измамен чужд инвеститор пита Цацаров и Борисов: Аз ли греша, или държавата България в някои малки градчета спира да функционира, пише медията. Става въпрос за изкуствено оплетен юридически казус със съмнения за пристрастност, допълва вестникът. Американските инвестиционни фондове “Аполо” са кредитори с над 95% от вземанията на кината “Арена”, но юридически хватки все повече отдалечават възможността да си възвърнат инвестициите. Лекарства правят ХИВ неоткриваем в кръвта, твърди в интервю за вестника проф. Марияна Стойчева. Вирусът, който се открива в момента, когато имаме разгърната болест, няма почти нищо общо с този, с който пациентът се е заразил. Толкова бърза е неговата мутация, неговата промяна. Затова опасността от развиване на резистентност към лекарствата след спирането им е толкова голяма, разкрива още тя.     Собственици на магазини и заведения ще може да следят дистанционно работата на хората си и отчитания оборот, пише \"Труд\". Те ще могат да получават на мобилния си телефон или на компютъра вкъщи същата информация за регистрирания оборот на касовия апарат, каквато получават и в НАП. Като данните ще постъпват на всеки 5 минути. Това гласят промени в Наредбата Н-18 за отчитане на оборотите, които са обнародвани в последния брой на “Държавен вестник” и вече са в сила. За да получава данни от касовия апарат търговецът или собственикът на заведението трябва да заяви желанието си пред производителя или вносителя на фискалното устройство. А достъпът до данните ще става със SIM карта. ", "date": "2019.07.03", "title": "Новини или Novini – картината на печата за 3 юли"}
{"url": "https://www.actualno.com/sofia/spasi-sofija-novi-tramvai-se-polzvat-za-rezervni-chasti-news_764862.html", "text": "    Уж нови трамваи в София са извадени от употреба и от тях се вземат части, за да се ползват за резервни в случай на отказ или дефект по някой от останалите нови трамваи в столицата ни. Това твърди неправителствената организация \"Спаси София\".      За доказателство, във Facebook страницата на НПО-то са приложени снимки. Към тях има и твърдение - че от 25 нископодови нови трамвая се ползват само 19. Четири трамвая стоят в резерв, а последните два вече се ползват за резервни части, твърди \"Спаси София\". \"Въпреки че под 10% от трамваите в София имат климатик, даже в най-горещите дни, новите стоят в депото, вместо да превозват пътници. Логично е през лятото, когато температурите са високи, а летните разписания увеличават времето за чакане, пътниците да очакват, че всички превозни средства с климатик ще бъдат пуснати в движение, но това не е така. Защо от Столичен електротранспорт не купуват части, така че поне малкото нови трамваи да бъдат в полза на пътниците? Какво правят транспортните дружества с парите от увеличената цена на билета\", пита \"Спаси София\".  Зададен е и друг въпрос - след като за всеки трамвай са платени 3,4 млн. лева, защо няма пари за нормална поддръжка? \"Докога ще се толерира безотговорното управление на Столичен електротранспорт от ретроградния дългогодишен директор Евгений Ганчев\", питат още от неправителственото сдружение.\r\nПрипомняме, че при вдигането на цената на билета на 1,60 лева, управлящите от ГЕРБ в Столичния общински съвет (СОС) обясняваха, че така ще бъдат набрани още 15 млн. лева - . Беше обаче заведено и спечелено дело на първа инстанция срещу това решение, но СОС промени наредбата, за да обезсмисли съдебния процес. Какво излезе наяве в делото - припомнете си в ! ", "date": "2019.07.03", "title": "\"Спаси София\": Нови трамваи се ползват за резервни части"}
{"url": "https://www.actualno.com/balkani/jasni-sa-datite-na-prezidentskite-izbori-v-rumynija-news_764816.html", "text": "    Първият тур на президентските избори в Румъния ще се състои на 10 ноември, а вторият – на 24 ноември. Това стана ясно след предварителни консултации между премиера Виорика Дънчила и представителите на Постоянния избирателен орган (ПЕО).      Решението ще бъде взето официално от правителствена резолюция, изготвена от ПЕО и Министерството на вътрешните работи като съ-инициатор.\r\nПроектът ще бъде изпратен от ПЕО на МВР днес и може да бъде приет от правителството следващата седмица.\r\nПоследните президентски избори се състояха през ноември 2014 г., след като Клаус Йоханис ги спечели след втория тур.  Президентът Клаус Йоханис заяви в неделя в Брюксел, преди заседанието на Европейския съвет, че иска да бъде президент на Румъния, като по този начин отрече информацията, че ще се кандидатира за висок пост в Европейския съвет или до Европейската комисия.   Последните социологически проучвания показват, че Йоханис ще спечели втори мандат в президентския дворец в Коточани.\r\nУправляващата социалдемократическа партия (СДП) все още не е решила кой ще е нейния кандидат. Очаква се няколко души да се състезават в партията за кандидат – президент. Премиерът Дънчила каза, че няма да участва в надпреварата, докато Еуген Теодоровичи, Ливиу Плесояну и Сербан Николае изразиха намерението си да се включат в нея.    В същото време Дънчила се съгласи с Калин Попеску Търичану да има коалиция между социалдемократите, АЛДЕ и Про-Румъния с общ кандидат за Коточани.\r\nЩо се отнася до Алианса USR-PLUS, от тях се очаква да изберат кандидат за президент по време на Конгреса си на 13 юли. Най-добре позициониран е председателят на USR Дан Барна. ", "date": "2019.07.03", "title": "Ясни са датите на президентските избори в Румъния "}
{"url": "https://www.actualno.com/cars/pochina-bashtata-na-emblematichnija-ford-mustang-news_764790.html", "text": "    Лидо Антъни \"Лий\" Якока, бивш президент на Chrysler и човекът, който често е наричан \"бащата\" на легендарния \"Форд Мустанг\" почина на 94-годишна възраст, съобщи източник от семейството, цитиран от Спутник.      Якока започва кариерата си в автомобилната индустрия през 1946 г. във Ford Motor Company. Той е ръководител на инженерния екип, който разработва и създава първата версия на емблематичния автомобил Ford Mustang през 1964 година.   През 1970 година Якока става главен изпълнителен директор на Ford, преди да бъде уволнен от Хенри Форд II около 8 години по-късно. След това Лий се присъединява към Chrysler и става главен изпълнителен директор на компанията. Той стана популярен във всяко американско домакинство, участвайки в серия от телевизионни реклами на Chrysler с фразата: \"Ако можеш да намериш по-добра кола, купи я!\".\r\nПрезидентът на САЩ Роналд Рейгън назначи Якока за председател на Комисията за възстановяване на Статуята на свободата през осемдесетте години на миналия век, възлагайки му задачата да събере средства.   ", "date": "2019.07.03", "title": "Почина бащата на емблематичния \"Форд Мустанг\""}
{"url": "https://www.actualno.com/america/pak-strelba-i-raneni-v-tyrgovski-centyr-v-sasht-news_764783.html", "text": "    Четирима души бяха ранени в резултат на стрелба в търговски център в град Сан Бруно в щат Калифорния, предаде телевизия ABC, цитирана от БГНЕС.      Както съобщава градската полиция, търговският център Tanforan е бил евакуиран спешно. Ранените са откарани в различни болници. Двама от тях са тийнейджъри, че единият е в критично състояние, а другият е в много сериозно.   Засега полицията не смята, че става въпрос за масова стрелба, а че жертвите са нарочно подбрани. Счита се, че стрелците са били няколко, има показания и за хора, стреляли един срещу друг. Блокирани са влаковете, минаващи при търговския център, защото има предположение, че виновните са опитали да избягат с влак. ", "date": "2019.07.03", "title": "Пак стрелба и ранени в търговски център в САЩ"}
{"url": "https://www.actualno.com/politics/nito-stanishev-nito-veber-shte-sa-predsedateli-na-evropejskija-parlament-news_764792.html", "text": "    Четирима са кандидатите за председатели на Европейския парламент (ЕП), след като в полунощ българско време изтече срокът за подаване на кандидатури. Сред тях обаче ги няма лидерите на двете най-големи партии в ЕП - Сергей Станишев и Манфред Вебер.      Отсъствието на двамата е изненадващо, след като на Европейския съвет беше постигнато за подкрепа от страна на лидерите на страните-членки на вариант, в който Европейската народна партия (ЕНП) и Партията на европейските социалисти (ПЕС) си поделят председателските мандати в парламента - за всяка партия по 2,5 години.   Припомняме, че Станишев първоначално изобщо не влезе в листата на БСП за евроизборите, след като председателят на БСП Корнелия Нинова не пожела да го включи. Впоследствие листата беше пренаредена на Национален съвет и той зае петото място, а на самия евровот се качи до второ място, защото взе малко над 30 000 преференции.\r\nДнес, 3 юли, в 10:00 часа започва изборът на председател на ЕП. Кандидати са - лицето на \"Зелените\" Ска Келер, които още вчера обявиха, че не харесват договорката на Европейския съвет за четирите председателски поста в европейските институции (ЕК, Европейски съвет, върховен представител по външната политика и ЕЦБ), евроскептичният Ян Захрадил, крайнолявата Сира Рего, която взе мандат за ЕП като представител на \"Подемос\" и Давид-Мария Сасоли от ПЕС.  В новия Европейски парламент 7 политически семейства. Най-много депутати има ЕНП - 182, а социалистите са със 154. Либералите, вече с новото име \"Обнови Европа\", имат 108 депутати, а \"Зелените\" са със 74. Зелената партия обаче няма нито един премиер в Европа и няма думата в Европейския съвет. А става този, който събере обикновено мнозинство плюс 1 глас, като има три тура от тайни гласувания, за да се събере това мнозинство. Ако не се случи, двамата кандидати с най-много гласове отиват на четвърти, финален тур, където печели този, който събере повече гласове. ", "date": "2019.07.03", "title": "Нито Станишев, нито Вебер ще са председатели на Европейския парламент"}
{"url": "https://www.actualno.com/sofia/v-sofija-shte-se-razdava-voda-zaradi-goreshtinite-news_764761.html", "text": "    Столичната община осигурява раздаване на минерална вода на четири пункта във връзка с прогнозите за горещо време на 3 юли. Това съобщиха от пресцентъра на Общината.      От 13.00 часа минерална вода ще се раздава на четири пункта – на площадното пространство при храма „Св. Неделя”, на \"Орлов мост\" – при езерото „Ариана”, на пилоните на Националния дворец на културата и на пл. „Славейков“.   Инициативата е част от ежегодната кампания на Столична община за предоставяне на вода на гражданите в горещите летни месеци. Водата ще бъде раздавана от служители на общината до изчерпване на количествата. Тя е осигурена от Столична община, направление „Социални дейности и интеграция на хора с увреждания”.    ", "date": "2019.07.03", "title": "В София ще се раздава вода заради горещините"}
{"url": "https://www.actualno.com/balkani/bezprecedentna-manevra-na-albanija-za-diplomatichesko-obedinenie-s-kosovo-news_764778.html", "text": "    На международната сцена Албания и Косово ще имат съвместни дипломатически мисии, съобщава кореспондентът на МИА, цитиран от БГНЕС.      В споразумение, подписано в Тирана от министрите на външните работи на двете страни Гент Цакай и Беджет Пацоли, се предвижда да се стартират дейности за откриване на съвместни посолства и консулски служби. Споразумението очерта обща стратегия в областта на външната политика.   \"Споразумението се основава на четири стълба и е в услуга на общия интерес на международната сцена. Четирите стълба са: политика, дипломация, професионализъм на служителите и дипломатическа култура\", каза албанският външен министър Цакай.\r\n\"От политическа гледна точка, Република Албания предприема конкретни действия за представяне, защита и утвърждаване на политическите възгледи на Република Косово във всички случаи, когато присъствието и утвърждаването на политически ѝ възгледи е невъзможно по обективни причини. Освен това Албания ще предприеме специална кампания, насочена към укрепване на държавността на Косово в международен план\", допълни Цакай.  Според двамата министри, споразумението отваря нова глава във външната политика между Албания и Косово.\r\nЗаместник-премиерът на Косово и министър на външните работи, обръщайки се към Цакай  с \"братко\", каза, че Косово е \"стая в нашия общ дом\". \"Заедно ще бъдем по-силни,\" каза Пацоли.   А какво се случва с властта в самата Албания - научете в !     ", "date": "2019.07.03", "title": "Безпрецедентна маневра на Албания за дипломатическо обединение с Косово"}
{"url": "https://www.actualno.com/society/prognoza-za-vremeto-3-uli-srjada-news_764760.html", "text": "    Днес ще бъде слънчево, около и след обяд - горещо. Това съобщи за Агенция \"Фокус\" Георги Цеков, дежурен синоптик в Националния институт по метеорология и хидрология. Максималните температури отново ще достигнат 34-39°, в отделни райони ще са и по-високи. По-късно след обяд над северните и планинските райони ще се образуват купести облаци, на отделни места - и купесто-дъждовни, и ще превали краткотраен дъжд. Възможни са локални гръмотевични бури и градушки. Вятърът ще е слаб, от северозапад, в източните райони - от юг.          По Черноморието ще бъде слънчево и горещо. Ще духа характерен бриз. Максималните температури ще са 30-33°. Температурата на морската вода е 26-28°. Вълнението на морето ще е 2-3 бала.\r\nНад планините ще е предимно слънчево. След обяд ще се развива купеста облачност, а до полунощ на места ще превали и прегърми. Вятърът ще е слаб, предимно от изток-североизток, като привечер ще се ориентира от север-северозапад. Максималната температура на височина 1200 метра ще е около 29°, на 2000 метра – около 22°  Атмосферното налягане ще е близко до средното за месеца.\r\nПрез следващите дни температурите ще се понижат, а въздушната маса над страната ще е неустойчива. В четвъртък и петък над много райони ще се развива купесто-дъждовна облачност и ще има краткотрайни валежи и гръмотевични бури. Очакват се локални интензивни валежи и градушки. Максималните температури в петък ще бъдат между 27° и 32°. В събота ще преобладава слънчево време, около и след обяд - с купеста облачност. Има малка вероятност за локални краткотрайни валежи. Температурите отново ще се повишат. ", "date": "2019.07.03", "title": "Прогноза за времето - 3 юли (сряда)"}
{"url": "https://www.actualno.com/celebrate/sv-mychenik-jakint-news_682843.html", "text": "    Римският император Траян (царувал от 98 г. до 117 г., бел. Pravoslavieto.com) започнал жестоко гонение против християните, като изисквал от всички свои поданици да се покланят само на идолите. При него в двореца служил един 20-годишен момък, на име Якинт, родом от Кесария КападокийскаРечник. Той бил таен християнин.      В един тържествен езически празник царят с всички свои придворни извършвал жертвоприношение на боговете. В това време Якинт се молел в своята стая на истинския Бог. Един от другарите му казал за това на царя. Царят повикал Якинт и го принуждавал да вкуси от месото на жертвоприношението. Якинт отказал, като заявил, че е християнин.   Започнали да го бият и мъчат, но той все повтарял: \"Аз съм християнин, Христа почитам и на него са покланям.\" Затворили го в тъмница като забранили да му дават храна, освен идоложертвена. Якинт търпял глад, но не се докосвал до донесената му храна. Така минали тридесет и осем дни. Веднъж поставения на стража воин влязъл в тъмницата и видял, че тя е озарена от чудна светлина, а ангели подкрепят верния служител на Христа.\r\nСлед известно време царят заповядал да доведат отново Якинт при него, но го намерили умрял в тъмницата. По заповед на царя тялото на мъченика било хвърлено вън от града, за да бъде изядено от зверове. Но един благоговеен свещеник, на име Тимотей, тайно го взел и погребал у дома си. След няколко години мощите на светия мъченик били пренесени в Кесария Кападокийска.    ", "date": "2019.07.03", "title": "Св. мъченик Якинт"}
{"url": "https://www.actualno.com/actualno/prijatnata-misyl-che-chernomorieto-si-zaminava-news_764659.html", "text": "    Идва класическият момент от лятото, в който из сайтове и социални мрежи циркулират клипчета, касови бележки, архив на безумия и малоумия, които се трупат ден след ден по курортите. Навремето Панайот Рейзи си беше заградил цял плаж, един бизнесмен беше увил дърво с черен найлон в Несебър, щото падали иглички върху масите, отделно цени на , шезлонги, , коктейли и салфетки трупат масово обожание, сриват се дюни, дълбаят се трапове за бетон: върви големият атракцион на нелепото.      Има две тези за масовото злобеене по повод опустелия Слънчев бряг и намалелия брой туристи. Едната е, че идва от недоволни хора, \"хейтъри\", маргинали и \"вечно недоволни\", на които все нещо не им е наред и просто търсят отходни тръби на мразенето - като има избори ще е Бойко, като има лято ще е Черноморието, като има Хелуин ще са маските и т.н. Втората обаче е по-реалистична: радостта от провала на Черноморието не е радост на и без това нямащи пари да почиват маргинали, а просто удовлетворение от някаква справедливост. \r\nСправедливостта идва от това, че години наред за Черноморието се говори със статистики. Толкова туристи, толкова приходи, много повече руснаци, още повече скандинавци, 5 милиона, 10 милиона, 100 милиона. Слушаш тези цифри, пък после вземеш, че отидеш на море и веднага разбираш защо са толкова големи тези приходи - от абсурдни надценки, принципът \"ден година храни\", нещо средно между \"давай да изпомпаме чужденците\", пък българите да се оправят. Това обикновено се комбинира с бодри призиви на Борисов да не ходим в Гърция, а тук, ей тъй от единия патриотизъм. Най-смешното в цялото нещо е заръката \"да се грижим за икономиката\", което преведено означава да си прецакаме морето, за да може препраните пари по Черноморието да продължат да се препират в още повече бетон и ние да станем добросъвестна част от циклите на застрояване, които се редуват с циклите на по-голямо застрояване, а накрая някой министър да се похвали, че е повишил приходите от туризъм. Но тук има особено инстикт за самосъхранение - така и така държавата те прецаква, докато ходиш на работа, дай едни две седмици поне да й се отблагодариш другаде. Видяло се е - ще се почива на нос еми - не.     ", "date": "2019.07.03", "title": "Приятната мисъл, че Черноморието си заминава"}
{"url": "https://www.actualno.com/society/vnimanie-opasni-goreshtini-news_764759.html", "text": "    Жълт код за високи температури е обявен в цялата страна за 3 юли, сочи справка на сайта на Националния институт по метеорология и хидрология (НИМХ).      В повечето райони ще надвишават 36 градуса. При тази степен на предупреждение са възможни здравни проблеми за чувствителни и болни хора, възрастни и деца. ", "date": "2019.07.03", "title": "Внимание - опасни горещини!"}
{"url": "https://www.actualno.com/analysis/pojaryt-na-ruska-podvodnica-kakvo-e-izvestno-do-momenta-news_764877.html", "text": "    На 1 юли вечерта при , недалеч от база на Северния флот на Русия загинаха 14 моряци. Според официалната информация машината е изучавала релефа на дъното. Типът подводница не се уточняваше, но по данни на РБК е загинал екипажът на атомната дълбоководна станция \"Калитка\"   (АС-12, неофициално наименование \"Лошарик\"). По-късно \"Открытые медиа\", позовавайки се на два източника от Северния флот съобщиха, че аварията се е случила на подводницата  БК-64 \"Подмосковье\". Според \"Коммерсант\" петима моряци са хоспитализирани с различна степен на изгаряне и отравяне. Ето какво е известно за двете подводници и тяхната дейност.          Атомната станция АС-12  е развитие на предишни проекти на дълбоководни станции (\"Кашалот\" и \"Палтус\") от 70-90-те години на миналия век. Всички те са създадени за изследване и дейности с обекти на дъното на океана, като извличане на кораби, самолети, спътници и т.н. смятат, че станциите може да се използват и за диверсионни цели: присъединяване към подводни кабели за секретни връзки. В действие са пуснати три \"Кашалота\", три \"Палтуса\" и един \"Лошарик\". Всички станции имат атомен реактор. Официално нямат въоръжение. Вместо това имат техника с различно предназначение за работа с подводни обекти.\r\n\"Лошарик\" е пуснат под вода през 2003 година. Максималната му дълбочина на потапяне е много  по-голяма от предшествениците му (3000 м при него, в сравнение с 700-1000 м при Кашалота и Палту с- над 1000 м)    През 2012 година, когато Русия за пореден път реши да докаже, че преминаващите през Северния полюс подводни хребети Ломоносов и Менделеев принадлежат към руския континентален шелф, на дъното на океана бе изпратен именно \"Лошарик\". Взетите от него проби, в ролята им за обосновка бяха изпратени в ООН през 2015 година. Аналогична заявка през 2014 година подаде Дания, която смята, че хребетът Ломоносов е продължение на шелфа на Гренландия. До момента комисията към ООН не е взела решения.        Атомните не могат да плуват сами в далечни плавания, затова се транспортират към мястото на провеждането на изследването от голяма атомна подводница със специално предназначение. При подхода станцията се закрепва към долната част на голяма подводница. От 2002 година такъв носител бе БС-136 \"Оренбург\", която през 2015 година е изпратена на ремонт (информация за неговото приключване засега няма.), припомня Медуза.ио.\r\nВ продължение на две години \"Лошарик\" и другите станции нямаха носител, докато през 2016 година не беше спусната  БС-64 \"Подмосковье\" (бивш ракетоносител К-64). През 2020 година към \"Подмосковие\" ще се добави още една голяма лодка  К-329 \"Белгород\" . Тя може да носи, както атомни дълбоководни станции, така  и безпилотни подводници (торпеда) \"Посейдон\" с мощен ядрен заряд. В момента \"Белгород\" преминава изпитания.\r\n\"Подмосковие\", \"Белгород\" и всички атомни дълбоководни станции са от 29-та бригада за подводници, която е пряко подчинена на Главното управление за дълбоководни изследвания към министерството на отбраната на Русия. Командването на частите е базирано в Петергоф, а самите лодки и станции в Оленья Губа близо до село  Гаджиево Мурманска област. Президентът на руската федерация Владимир Путин проведе съвещание с министъра на отбраната Сергей Шойгу. Путин съобщи, че сред загиналите има седем капитана от първи ранг и двама герои на Русия.      \"Това е голяма загуба за флота и изобщо за армията\", каза Путин. Той заръча на Шойгу да отиде в Североморск, за да чуе лично докладите за случилото се. От руското министерство на отбраната съобщиха за гибелта на моряците на 2 юли, обявявайки, че пожарът е станал в \"научно-изследователски дълбоководен апарат.\" Други подробности в изявлението на МО на Русия не се уточняват. Руски чиновници са съобщили на норвежката агенция за радиационна и ядрена безопасност за това, че борда на подводницата е станал взрив на газ. Това е съобщил директорът на агенцията за Reuters. По думите му не е регистрирано повишаване на нивото на радиация в района.  ", "date": "2019.07.03", "title": "Пожарът на руска подводница - какво е известно до момента"}
{"url": "https://www.actualno.com/america/trymp-se-primiri-i-v-sasht-shte-ima-prebrojavane-bez-da-se-pita-za-grajdanstvo-news_764779.html", "text": "    В Съединените щати ще започне отпечатването на формуляри за преброяване на населението без графа \"гражданство\", съобщи представител на Министерството на правосъдието на САЩ, предаде БГНЕС.      По-рано миналата седмица Върховният съд на САЩ блокира въпроса за добавяне на колона \"гражданство\" към преброяването, за което настояваше президентът на страната Доналд Тръмп. Съдът прецени, че администрацията не е представила достатъчни основания за добавяне на новата колона. В отговор на това решение президентът на САЩ обяви намерението си да отложи преброяването.   \"Можем да потвърдим, че беше решено да се отпечата въпросник за преброяването на населението през 2020 г. без въпрос за гражданство и вече са дадени инструкции за започване на процеса на отпечатване\", се казва в публикувано писмо от говорителя на Министерството на правосъдието.\r\nВъпросът за евентуалното включване на графата \"гражданство\" в националното преброяване на населението предизвика широка дискусия. Според критиците, включването на колоната \"гражданство\" в преброяването ще доведе до това, че милиони хора ще останат непреброени, тъй като ще се страхуват да признаят, че нямат американско гражданство.  Разпределението на местата в Камарата на представителите на САЩ зависи от броя на населението във всеки щат. Освен това, размерът на населението влияе на разпределението на федералното финансиране по различни програми. ", "date": "2019.07.03", "title": "Тръмп се примири и в САЩ ще има преброяване, без да се пита за гражданство"}
{"url": "https://www.actualno.com/cite/i-50-st-da-mu-vzemesh-na-pensionera-e-mnogo-news_764811.html", "text": "     Това каза председателят на КНСБ Пламен Димитров в коментар за увеличаването на цената на тока и водата. Вижте какво каза още той в        ", "date": "2019.07.03", "title": "И 50 ст. да му вземеш на пенсионера е много "}
{"url": "https://www.actualno.com/curious/3-te-naj-strastni-jenski-zodii-news_764925.html", "text": "                 Овен – жените Овни, пръскат страстта си повече в леглото, вместо в целуването. Предпочитат по-кротките и нежни изпълнения и не обичат да ги принуждават. Изключителни любовници.   Телец – представителките на зодия Телец са истински виртуози в целуването. Те познават всички техники и прилагат уменията си майсторски. Много нежни и търпеливи.     Близнаци – любопитни са по природа, което ги подтиква да опитват все нови неща. Не отделят много време в целувки, ако могат да опитат нещо по-възбуждащо и еротично.     Рак – за Раците, целувката е най-важният ритуал в любовта. Те обожават целуването и понякога се задоволяват само с него. Най-добрите майстори в киното са родени под този знак. За Ракът целувката е цяла история, не само допиране на устните.  ", "date": "2019.07.03", "title": "3-те най-страстни женски зодии "}
{"url": "https://www.actualno.com/curious/naj-goljamata-vodna-pyrzalka-v-sveta-shte-zaraboti-prez-avgust-snimki-video-news_764935.html", "text": "    Повечето водни пързалки не предлагат твърде дълго забавление - докато сте се пуснали, и вече сте във водата. Не такава обаче ще бъде ситуацията със съоръжението в парка Escape на остров Пенанг, Малайзия. То ще бъде най-голямото подобно в целия свят, пише Travel + Leisure.      Дължината на водната пързалка е около 70 метра,      Очаква се строителството да приключи през юли. Впечатляващо е, че то се извършва без участието на тежки машини, за не се навреди на природата в джунглата.   Клиентите вероятно ще са доволни и от факта, че няма да им се налага да изкачват много стъпала до отвора за пускане, защото до него ще има лифт.    Настоящата най-дълга водна пързалка в света се намира в Ню Джързи, но пускането там трае само 90 секунди.     ", "date": "2019.07.03", "title": "Най-голямата водна пързалка в света ще заработи през август (СНИМКИ, ВИДЕО)"}
{"url": "https://www.actualno.com/bgfootball/kralev-iska-ustrojstvena-promjana-za-vsichki-sportni-syoryjenija-v-borisovata-gradina-news_764813.html", "text": "    Това е демокрацията. По принцип част от този процес е допитването до гражданите, до народа какво да се прави. Това заяви спортният министър Красен Кралев по въпроса с бъдещето на Националния стадион „Васил Левски” и стадион \"Българска армия”.      Кралев заяви, че подопечното му министерство (ММС) е подало възражение за спортните съоръжения в Борисовата градина, защото всички тези съоръжения били съседи с части имоти в урегулирани поземлени имоти (УПИ). Затова ММС иска промяна на УПИ.   Спортният министър посочи, че при стотиците приложения има рационални, има и безумни. А специално за \"Българска армия\" той обяви, че капацитетът може да бъде разширен много, за сметка на лекоатлетическата писта и без да се излиза от чашката на стадиона. Колкото до Националния стадион \"Васил Левски\", щяло да е ясно какъв тип стадион ни трябва след като минели изборите в Гърция и Румъния – за да е ясно дали ще се кандидатства съвместно за световно първенство по футбол или за европейско. Кралев добави и, че кметът на София Йорданка Фандъкова дала няколко предложения за терени за строеж на бъдещ стадион.\r\nКакви са знаковите предложения за Борисовата градина и докъде стигна процедурата за приемане на подробен устройствен план - припомнете си в !   Българският спорт в момента Успехите на Европейските игри в Минск няма да са много високи – за сребро например се дават 10 000 лева. Това стана ясно от думите на Кралев, който добави, че много държави не давали никакви премии за европейски първенства, а Европейските игри се приравняват от България на европейско първенство по важност. Спортният министър изрази и задоволство от цялостната ситуация с финансирането на спорта ни.    ", "date": "2019.07.03", "title": "Кралев иска устройствена промяна за всички спортни съоръжения в Борисовата градина"}
{"url": "https://www.actualno.com/education/uchenici-ot-stolichno-uchilishte-s-naj-visoki-rezultati-na-maturite-sled-7-klas-news_764952.html", "text": "    16 ученици са получили максимален брой точки на изпита по БЕЛ след 7. клас, а по математика – 141. Toва каза Евгения Костадинова, директор на Дирекция „Съдържание на предучилищното и училищното образование“ към МОН, на пресконференция във връзка с резултатите от , предаде репортер на Агенция „Фокус“. „Средният резултат по български език е 53,06 точки, а по математика - 33,62 точки. По БЕЛ има близка постижимост на отворените и затворените отговори, докато по-математика затворените отговори са с по-голяма постижимост“, посочи Костадинова и обясни, че част от учениците не са работили по отворените отговори. Тя уточни, че тази година има повече ученици със 100 точки и по двата предмета, както и по-малко с 0 точки.      Костадинова представи резултатите от националното външно оценяване след 7. клас. На изпит по БЕЛ са се явили 55567 ученици, а по математика - 55474. По БЕЛ със 100 точки са 16 души, а с 0 т. – 107. По математика броят на получилите максимален резултат е 141, а 109 са с 0 точки. Само един ученик е получил максимален брой точки и по двата предмета, а с 0 т. и на двата изпита са 12 души.   С най-високи резултати и по двата предмета са регионите София, Смолян, Перник и Варна. А с най-ниски по БЕЛ са областите Ямбол, Сливен и Шумен, а по математика – Видин, Шумен и Монтана.\r\nУчилищата с най-висок резултат по БЕЛ са пловдивската математическа гимназия „Акад. К. Попов“ и софийската математическа гимназия „П. Хилендарски“. По математика най-добре са се представили възпитаниците на варненската математическа гимназия „Д-р Петър Берон“ и софийската математическа гимназия „П. Хилендарски“.  Вижте кой беше преразказът, който се падна на изпита по БЕЛ в  ", "date": "2019.07.03", "title": "Ученици от столично училище с най-високи резултати на матурите след 7 клас"}
{"url": "https://www.actualno.com/america/paradyt-na-trymp-za-4-uli-shte-struva-dosta-skypo-na-amerikancite-news_764821.html", "text": "    Службата на Националните паркове в САЩ ще \"отклони\" почти 2,5 милиона долара, за да финансира парада за Деня на независимостта във Вашингтон, съобщава Russia Today.      Колко точно ще струва на данъкоплатците парадът, който президентът Доналд Тръмп нарече \"Поздрав към Америка\", в момента е най-добре пазената тайна в страната.   По традиция американските президенти се въздържат от участие в честванията на Деня на независимостта. Тази година обаче Тръмп ще държи реч пред Мемориала на Линкълн, което предизвика опасения, че държавният глава ще превърне националният празник в събитие от кандидат-президентската си кампания.\r\nСпоред запознати въпросният четвърт милион долара е много малка част от действителната сума, която ще бъде похарчена за празненствата.   ", "date": "2019.07.03", "title": "Парадът на Тръмп за 4 юли ще струва доста скъпо на американците"}
{"url": "https://www.actualno.com/sofia/skandalyt-s-novite-tramvai-v-sofija-se-razrastva-poziciite-si-protivorechat-news_764930.html", "text": "    Категорично не отговарят на истината разпространeните в социалните мрежи твърдения, че  части от новите трамваи PESA се монтират на стари трамвайни мотриси. Това е технически и практически напълно невъзможно, тъй като става дума за трамваи от различно поколение. Това заявиха от Столична община (СО) в отговор на запитване на .       отправи въпроса заради , че нови мотриси се ползват за резервни части и така се движат по-малко трамваи PESA, отколкото са купени.\r\nСтолична община е категорична, че в движение има 23 трамвая, а не 19, както твърди неправителствената организация, която обаче не отстъпва от своята версия и поиска доказателство за общинските твърдения - чрез пътен лист. При 2 трамвая е установен технически проблем при ходовата част. Рекламацията е заявена и приета от производителя PESA, като се доставят безплатно в завода на производителя в рамките на 5-годишната гаранция за този тип части, гласи информацията от общината. Публикуваната от \"Спаси София\" снимка е на един от тези два трамвая, твърди СО.\r\nДокато се изчаква заявената за доставка част, от трамвая е свалена маска и поставена на катастрофирал трамвай от същия модел. Целта е именно да не бъдат спирани от движение нови трамвайни мотриси, които са климатизирани и комфортни за пътниците, уточнява общината. \"Столичен електротранспорт\" има сключен договор за доставка на резервни части за трамваи PESA, като е заявена и т-нар. маска, повредена в следствие на ПТП.     От \"Спаси София\" обаче казват, че показания от тях трамвай не е в движение от април, 2018 година, като стои в депото в \"Красна поляна\". Те питат и защо е изваден бордовият компютър, след като официалната информация е само за проблем с ходовата част !\r\nПрез тази година Столична община закупува още 13 нови трамвая и това е част от цялостната политика за модернизация на градския транспорт и повече удобства за пътниците, добавят от общината. отправи към СО и \"Столичен електротранспорт\" и следните въпроси - дали има достатъчно средства за ремонт и поддръжка на трамваите, както и какъв е предвиденият за ремонт и поддръжка размер на тези средства - месечно и годишно. Очакваме и отговорите на общинските власти - както и на въпроса за бордовия компютър плюс този за пътния лист на показания на снимката трамвай.      ", "date": "2019.07.03", "title": "Скандалът с новите трамваи в София се разраства, позициите си противоречат"}
{"url": "https://www.actualno.com/curious/kyde-shte-sreshtnete-srodnata-si-dusha-spored-zodijata-news_764922.html", "text": "                 Овен   Ако има знак за зодиака, който обича първата среща, това е Овен. Той не може да живее, без трудностите и новите усещания. Такива са най-засилени в първите срещи. В резултат на това на първата среща винаги оставя впечатление на самоуверен ентусиаст. Любопитното тук е, че винаги избира за приятели, хора с противоположни на своя нрав черти. Местата, които предразполагат към хармония и равновесие са идеални за целта. Телец Телецът се чувства най-добре и в комфортна зона, заобиколен от приятели и близки. Отнема време да превърне непознат в свой партньор, но не е изключено скромният Телец да бъде флиртуващ и очарователен, дори на първа среща. Най-подходящи места за това са пазари, супермаркети, изискани ресторанти и кафенета.         Близнаци Близнаците, имат много приятели, лесно се сприятеляват и са душата и сърцето на компанията. Лесно откриват сродна душа, сред любимите занимания. Например фотографията, извеждане на домашния любимец в парка и пр. Рак Ракът често се притеснява и е склонен към самотни изживявания. Предпочита усамотението в дома, вместо шумни места и компании. Сродната си душа може да открие на планински курорт, сред природата, на брега на морето и пр. На такива места много вероятно да открие друга самотна душа, която заслужава доверие и уважение.       ", "date": "2019.07.03", "title": "Къде ще срещнете сродната си душа според ЗОДИЯТА"}
{"url": "https://www.actualno.com/sofia/v-chasti-ot-sofija-spirat-vodata-news_764768.html", "text": "    На 03 юли 2019 г. (сряда), във връзка с монтаж на спирателни кранове на ул. „Две могили“ кв. „Кумарица“ гр. Нови Искър, се налага спиране на водоподаването от 09:00 до 21:00 часа на клиентите на „Софийска вода”, живеещи в района на ул. „Светлина“, ул. „Дъбиците“, ул. „Леярска“, ул. „Свещеник Юрдан Ангелов“, ул. „Кумарица“, ул. „Хаджи Димитър“.      При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес ул. „Две могили“, ъгъла с ул. „Плиска“.\r\nВъв връзка с пресвързване на уличен водопровод на ул. „Каменоделска“  НПЗ „Хаджи Димитър“, се налага спиране на водоподаването от 09:00 до 21:00 часа на клиентите на „Софийска вода”, живеещи в района на ул. „Грънчарска“ от ул. „Индустриална“ до ул. „Каменоделска“, от ул. „Грънчарска“ до ул. „Кожарска“.\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес ул. „Каменоделска“, ъгъла с ул. „Кожарска“.     Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.`\r\nЗасегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx.\r\n“Софийска вода” АД предварително се извинява на своите клиенти за причинените временни неудобства!    Интернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС. ", "date": "2019.07.03", "title": "В части от София спират водата"}
{"url": "https://www.actualno.com/sofia/tihata-vojna-mejdu-dve-traurni-agencii-v-sofija-news_764879.html", "text": "    Пред вечния дом на покоя всичко става тихо и смирено. Поне така трябва да бъде. И място за хумор там няма, освен черен като на комичния герой Шишо Бакшишо: „Днес си на 40, утре ти правят 40“, „Днес носиш цветя, утре ти носят“, „Днес носиш таблата, утре теб те носят“...      Две траурни агенции в София обаче от две години водят тиха и не толкова тиха война помежду си.\r\nПричината е, че едната от тях, макар да е глобена веднъж, продължава да имитира другата . И както пишат от Комисията за защита на конкуренцията – се създава обективна възможност за заблуда на потребителите и привличането им като клиенти на едната за сметка на другата агенция.\r\nСтава въпрос за фирмите „Покой 1945“ ЕООД и „Покой“ ЕООД, като и двете се наричат, поне до март месец т.г. „Траурна агенция „Покой“.  „Покой 1945“ е създадена през юли месец 2017 г. През март месец тази година променя наименованието си на „Елида МГ“ ЕООД. Нейн собственик е Мария Петрова, а управител – Галина Цифудина.\r\n„Покой“ ЕООД е регистрирана през 2010 г. Тя е собственост от 2017 г. насам на Славчо Величков. По-рано обаче съдружници в нея са били той, Мария Петрова и Петър Петров, а управител - Галина Цифудина.    Драмата помежду им официално започва миналата година с жалба от по-старата фирма пред Комисията за защита на конкуренцията (КЗК).\r\nВ хода на проучването тогава КЗК установява, че „Покой 1945“ ЕООД осъществява конкурентна на „Покой“ ЕООД търговска дейност по предоставяне на погребани и траурно-обредни услуги, като използва фирмено наименование и домейн, имитиращи фирменото наименование и домейна на молителя. На сайта си и чрез смс-и до клиенти на „Покой“ ЕООД тя се представя по начин, по който въвежда в заблуждение кое е дружеството, осъществяващо дейност като „Траурна агенция Покой“.\r\n„На сайта е публикувана информация с невярно съдържание, увреждаща доброто име и репутация на „Покой“ ЕООД. Мария Петрова и Асен Алексиев са съдействали на дружеството, съответно за извършване на нарушението свързано с имитацията на фирменото наименование ( М. Петрова) и при имитацията на домейна (А. Алексиев)“, сочи КЗК.   За установените нарушение на дружеството са наложени имуществени санкции общо в размер на 6 175 лв., а на физическите лица са наложени глоби – 1000 лв. на Мария Петрова и 1500 лв. на Асен Алексиев.\r\nВчера обаче КЗК отново излезе с решение срещу „Покой 1945“ с ново име „Елида МГ“ ЕООД. И отново ги глоби. На дружеството са наложени две имуществени санкции от по 3 250 лв. – за неизпълнение на постановеното прекратяване на нарушенията „имитация на фирма“ и „имитация на домейн“. Домейнът на по-старата фирма е pokoy.bg, а на по-новата - pokoybg.com. От края на март месец т.г. тя използва нов домейн: traurniuslugi.online, като те са с идентично съдържание. ", "date": "2019.07.03", "title": "„Тихата“ война между две траурни агенции в София"}
{"url": "https://www.actualno.com/crime/s-10-000-lv-garancija-se-razmina-shved-blysnal-i-ubil-velosipedist-u-nas-news_764799.html", "text": "     Това решение е на Пловдивския апелативен съд, който отмени определение на Окръжен съд–Кърджали за налагане на най-тежката мярка за неотклонение „задържане под стража“, спрямо шведския гражданин. Срещу мъжа е повдигнато обвинение за това, че през нощта на 14-ти срещу 15-ти юни 2019 г. по непредпазливост е причинил смъртта на велосипедист при катастрофа в района на село Загорско, кърджалийска област.       Апелативните магистрати приемат, че няма спор за наличие на двете изискуеми от закона предпоставки за вземане на мярка за неотклонение. А именно: тежестта на престъплението, за което се предвижда наказание \"лишаване от свобода\" и обосновано предположение за авторство на деянието. Съдиите прецениха, че не се установява опасност обвиняемият да извърши престъпление при налагане на по-лека мярка за неотклонение.   Въззивният съдебен състав счита, че интензитетът на опасността от укриване на шведа не е достатъчен. Мотив за твърдението на магистратите е, че мъжът развива бизнес в България, има регистрирана фирма, не е напуснал страната след катастрофата и не се е укрил в Швеция, нито е направил опит да скрие автомобила, а е имал такава възможност, тъй като е задържан дни след катастрофата. Определението на Апелативния съд-Пловдив е окончателно. ", "date": "2019.07.03", "title": "С 10 000 лв. гаранция се размина швед, блъснал и убил велосипедист у нас"}
{"url": "https://www.actualno.com/burgas/bum-na-letnite-virusi-sred-decata-v-burgas-news_764936.html", "text": "    Децата са особено уязвими към ентеровирусите , които са една от причините, много малки пациенти да влизат за лечение в болници. Симптомите са свързани с висока температура, гадене и разтройство. Лекари от УМБАЛ Бургас дават съвети на родителите, да не се опитват да се справят сами, а да търсят професионалисти, за да не се стига до усложнения. Престоят в болница може да достигне до десет дни, ако заболяването бъде подценено или лекувано неправилно.      „Причините най-вече са в тежкото обезводняване, с което се налага да се справим с поставяне на интравенозни системи, защото детето вече отказва да приема течности през устата. Тежкото обезводняване от повръщането, съпътствано от висока температура, е сериозно състояние и не винаги минава в домашни условия“ казва д-р Хрипсиме Каспарян, която е началник на Второ детско отделение в УМБАЛ Бургас.\r\nПневмонии и бронхити са едни от усложненията, които следват при неправилно лекувани летни вируси. Педиатрите съветват родителите, да не пренебрегват престоя в болница, ако специалистите преценят, че е наложителен. В горещите дни децата да поемат повече течности и електролитни разтвори, които се продават в аптеките. Ако няма подобрение до два дни, значи е нужно по-сериозно лечение или хоспитализиране.       ", "date": "2019.07.03", "title": "Бум на летните вируси сред децата в Бургас"}
{"url": "https://www.actualno.com/velikotarnovo/myj-poluchi-6-akta-za-narushenija-ot-shvecija-bez-da-e-bil-tam-news_764815.html", "text": "    Мъж от Велико Търново получи шест акта за неправилно паркиране в Стокхолм, без да е напускал България, предаде БГНЕС. Глобите са за кола, която продал пред 6 години на мъж от село Петко Каравелово, община Полски Тръмбеш, Велико Търново.      През август 2013 година Райко Раков продал автомобила си на мъж от село Петко Каравелово. Сделката за покупко-продажба се случила при нотариус. Още същия ден, договорът е заведен в Местни данъци и такси и КАТ – Велико Търново. Издали на Райков входящ номер и с това той решил, че нещата са приключили.\r\nШест години по-късно, обаче, получил по куриер глоби за неправилно паркиране на вече продадения автомобил в Стокхолм. \"Въобще номера на автомобила бях забравил, - получавам в един щастлив момент две писма без никакви щемпели по тях, отварям пише само номера на колата. Съответно вярно моето име и моя адрес, две писма глоба за неправилно паркиране в Стокхолм!\"\r\nРайков направил справка и се оказало, че нито новия собственик, нито автомобила са напускали границите на страната в последните шест години. Когато обаче започнал да разнищва случая се оказало, че глобите всъщност са не две, а шест.  \"76 лв и стотинки български пари, всяка от тях. Първо се опитах да видя в компютъра на КАТ дали колата се води на мое име, оказа се, че се води. Аз съм записан като първи собственик, и като нов собственик е записан купувача. Десет дни след продажбата, колата трябва да се прехвърли на новия собственик – това не е направено, служба регистрации също не са го направили. И след това подадох жалба в прокуратурата!\"\r\nДва месеца след като подал жалба до прокуратурата, Райков все още няма развитие по казуса. От Пътна полиция – Велико Търново заявиха, при тях няма подадена жалба по случая и предстои да извършат проверка. ", "date": "2019.07.03", "title": "Мъж получи 6 акта за нарушения от Швеция, без да е бил там"}
{"url": "https://www.actualno.com/dobrich/holandec-shte-polaga-100-chasa-obshtestvenopolezen-trud-u-nas-po-prisyda-izdadena-v-rodinata-mu-news_764989.html", "text": "    Окръжният съд в Добрич призна присъда от 100 часа безвъзмезден труд в полза на обществото срещу холандски гражданин, постановена в родината му. Живеещият в балчишко село е бил осъден от нидерландски съд за отглеждане на 145 растения марихуана и кражба на електроенергия в периода 1 - 17 септември 2014 г. в град Ейнховен.      Делото срещу чужденеца е образувано в Окръжния съд в Добрич след постъпило удостоверение от холандските власти за прилагане на принципа на взаимно признаване на съдебни решения и решения за пробация, които са постановени в друга страна членка на Европейския съюз.   Подсъдимият не е бил открит на адреса по регистрация и делото срещу него се е гледало без присъствието му, а служебен адвокат е поел защитата на чужденеца. Мъжът е със статут на постоянно пребиваващ в страната ни.\r\nРешението на съда може да бъде обжалвано и протестирано в 5-дневен срок.   ", "date": "2019.07.03", "title": "Холандец ще полага 100 часа общественополезен труд у нас по присъда, издадена в родината му"}
{"url": "https://www.actualno.com/pleven/mladejkijat-cherven-kryst-organizira-ljatno-uchilishte-za-pyrva-pomosht-v-pleven-news_764856.html", "text": "    Младежкият Червен кръст в Плевен и Центърът за работа с деца в областния град организират този месец лятно училище за оказване на първа помощ на пострадали. В него червенокръстците ще учат деца и възрастни как да бъдат полезни на себе си и на останалите при спешни ситуации, съобщиха от БМЧК - Плевен.       Часовете ще се провеждат в Центъра за работа с деца от 10,00 ч.    В обучението ще участват доброволци от Българския Младежки Червен кръст. Те ще преподават на теория и ще показват на практика основите на първата долекарска помощ. Ще бъдат разигравани различни бедствени ситуации, в които „учениците“ ще усвояват умения за оказване на първа помощ. Занятията ще траят около час и половина.\r\nЛятното училище започва на 8 юли с темата „Въведение в Първата помощ“. Занятията продължават през ден до 24 юли. Останалите теми са:  „Психосоциална подкрепа“, „Рани и кръвотечения“, „Безсъзнание и шок“, „Реанимация и задавяне“, „Фрактури, навяхване, изкълчване“, „Състояния и наранявания следствия от околната среда (изгаряне, измръзване и др.)“, „Специфични състояния и отравяния“. ", "date": "2019.07.03", "title": "Младежкият Червен кръст организира лятно училище за първа помощ в Плевен "}
{"url": "https://www.actualno.com/business/pak-zaplahi-ot-predprijatija-che-spirat-da-rabotjat-zaradi-mnogo-skyp-tok-news_764953.html", "text": "    Поредно оплакване заради високата цена на тока на свободния пазар. Става въпрос за три предприятия от системата на \"Холдинг Металик\".      Според съобщението, машиностроителният завод \"Металик\" АД - Стара Загора, леярското  предприятие \"Чугунолеене\" - Първомай и \"Енергоремонт - Гълъбово\" АД -  Гълъбово работят с наполовина по-малък капацитет и предупреждават, че ако нещата с цената на тока си останат така, утре, 4 юли, спират работа.   Според Асоциациата на организациите на работодателите в България (АОРБ) цената на тока за днес, 3 юли, през сегмента \"Ден напред\", е най-високата в Европа. Базовата цена за мегаватчас достигнала 195,40 лв., при цени на офпик и пик - съответно 144,08 лв. и 246,72 лв. Това ценово ниво надхвърля средноевропейското 2 пъти, а спрямо пазарите с най-развити икономики – Германия и Франция превишението е 3 пъти, казват работодателите.\r\nОт \"Металик\" се оплакват, че и предните дни цената на борсовия ток бил над 100 лева за мегават, което също било много скъпо. Това е над три пъти повече от прогнозираните от КЕВР цени на тока на борсата в рамките на 50 - 70 лв. за мегават, казват от предприятието. Какво направи \"Металик\" при предния такъв случай - припомнете си в !  Работодателите пък питат защо ТЕЦ \"Марица изток 2\" не излезе на свободния пазар.\r\n\"Всъщност на пазара се случи това, за което предупреждавахме в медиите през последните седмици – при настоящите трудности в генерацията на електроенергия от въглища и скъпите емисионни квоти, ако и допълнително се създадат условия за концентрация, респективно контролирано ограничено предлагане, пазарът ще изпитва хроничен недостиг на електроенергия, а цените биха били лесно манипулируеми\", оплаква се и АОРБ.    ", "date": "2019.07.03", "title": "Пак заплахи от предприятия, че спират да работят заради много скъп ток"}
{"url": "https://www.actualno.com/africa/desetki-migranti-zaginaha-sled-vyzdushen-udar-sreshtu-lager-news_764946.html", "text": "    Близо 40 са загинали, а повече от 70 други са ранени при въздушен удар по център за задържане в предградие на либийската столица Триполи, предава AFP, като се позовава на информация от говорител на местните служби.      \"Това е предварителна оценка, жертвите може да са повече\", предупреди говорителят Осама Али, като уточни, че в центъра е имало около 120 души.   В края на юни мигранти загинаха при инцидент с микробус. Може да прочетете повече за          ", "date": "2019.07.03", "title": "Десетки мигранти загинаха след въздушен удар срещу лагер"}
{"url": "https://www.actualno.com/business/bylgarinyt-e-niskoefektiven-i-zatova-trjabva-da-raboti-poveche-smjatat-ot-aikb-news_764959.html", "text": "    Предложението на бизнеса за увеличение на нормата за извънреден труд е повод за широко обществено обсъждане, тъй като пазарът на труда не съумява да покрие нуждите на работодателите у нас. Изпълнителният директор на Асоциацията на индустриалния капитал в България (АИКБ) Добрин Иванов е на мнение, че ефективността на българските служители е прекалено ниска и това налага нуждата от повече извънреден труд за постигане на заложените цели пред бизнеса . Той коментира темата в ефира на сутрешния блок на Bloomberg TV Bulgaria.      „В България производителността на българския работник е в пъти по-ниска от тази на средния европеец. Затова трябва да се работи повече, за да се намери начин как да се произвежда повече . Доходите и ефективността на работа в момента са свързани с количеството на положения труд“, заяви Иванов.   Индустриалният сектор е този, в които най-често се налага на работниците да се трудят извънредно, отбелязва изпълнителният директор на АИКБ. Административният и търговският сектор рядко имат подобни нужди.\r\n„Нека влезем в една хипотеза. Аз съм работник, а вие - работодател. Вашата фирма поема голяма поръчка за определено време, но предприятието ви е прекалено малко, за да се справи. В ситуация, в която на пазара на труда липсват достатъчно квалифицирани нови служители за наемане, вие ми предлагате да работим извънредно при по-добри финансови условия за мен. Аз приемам предложението ви, но вместо да започнем работа, законът ни забранява, защото в Кодекса на труда е вписано, че не може на годишна база да работя повече от 150 часа извънредно. Това е прекалено малко и именно затова искаме да увеличим максимално допустимата норма на 300 часа на година “, каза още Иванов.  Добрин Иванов е съгласен със синдикатите, че увеличеното работно време ще повлияе негативно на личното време и ангажиментите към семейството, но крайното решение остава в ръцете на служителите.\r\nПрипомняме, че по-рано разговаря с Ваня Григорова от КТ \"Подкрепа\" по темата с . По думите ѝ всъщност Кодексът на труда забранява извънредния труд, освен в някои изключения – ако дадено производство не може да бъде прекъснато, без да бъдат нанесени непоправими щети, или ако има договорка между синдикат и работодател и се представи пред Инспекцията по труда.   Във втория случай обаче процедурата е сложна, с няколко етапа на доказване, че това трябва да стане, уточни Григорова, която предупреди: Има две предложения на Социалното министерство, като първото е да се увеличава работата по график до 12 месеца годишно (в момента е 6, при европейско изискване 4), а второто е за увеличението на извънредния труд. И за двете промени Министерството иска да могат да се случат само при колективен трудов договор – но в много сектори няма синдикати и нищо не пречи работодателите да си \"създадат\" такива, да си договорят с тях каквото си искат, каза Григорова. Искаме ограничение и на сегашното положение – 150 часа, добави синдикалният експерт.      ", "date": "2019.07.03", "title": "Българинът е нискоефективен и затова трябва да работи повече, смятат от АИКБ"}
