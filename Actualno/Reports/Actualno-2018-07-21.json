{"url": "https://www.actualno.com/balkani/izvestni-lichnosti-ot-evropa-i-sasht-podkrepiha-dogovora-mejdu-makedonija-i-gyrcija-news_686121.html", "text": "       Писмото е публикувано в днешния брой на британския вестник \"Гардиън\". Под него са се подписали професори и учини от университетите в Лондон, Бъркли, Болоня, Ню Йорк, Варшава, Кеймбридж, както и членове на Европейския парламент. Според тях \"договорът уважава достоинството и на двата народа и тяхното право на самоопределение и демонстрира волята на двете държави за мирно съжителство\", предаде БГНЕС.   \"Този Договор ясно разграничава политическите, историческите и културните граници между класическата гръцка Македония и днешна, вече Северна Македония\", подчертават учените.\r\nЕвропейските и американските учени признават, че и \"в двете страни съществуват екстремисти и радикални елементи, които са срещу Договора\".    \"В тези критични времена, когато Европа е изправена пред десния национализъм и расизъм и опасността от ревизионистки прояви на Балканите и Европа, които разделят хората на \"предатели\" и \"патриоти\", днес е необходимо да бъдат подкрепени повече от всякога онези, които поемат риска за помирение. Ние подкрепяме този честен договор и призоваваме всички страни да изпълнят своята част от него\", се казва още в писмото, разпространено от \"Гардиън\".   ", "date": "2018.07.21", "title": "Известни личности от Европа и САЩ подкрепиха договора между Македония и Гърция"}
{"url": "https://www.actualno.com/showbusiness/popfolk-pevicata-emilija-mina-pod-venchiloto-snimka-news_686129.html", "text": "       Двамата са сключили граждански брак тази сутрин в тесен семеен кръг. Веднага след подписването, двойката е заминала на романтична ваканция на морето.\r\nЕмилия побърза да смени статуса си във Facebook на \"омъжена\" и публикува снимка от сватбата. \r\nПоследните месеци бяха повече от тежки за двойка. В края на май Емилия, Жорж и неговият син Фреди претърпяха тежка катастрофа. Вследствие на катастрофата в болница, борейки се за живота си.     ", "date": "2018.07.21", "title": "Попфолк певицата Емилия мина под венчилото (СНИМКА)"}
{"url": "https://www.actualno.com/politics/bsp-predloji-nov-model-za-razvitie-na-stranata-news_686123.html", "text": "       Нинова представи проекта „Визия за България“, изготвен от БСП и предлагащ нов модел за развитие на страната. В изготвянето му са участвали членове на Националния съвет на партията, народни представители, членове на общински и областни структури на партията, както и представители на граждански организации.   „Днес не се обръщаме към политическите се опоненти, днес се обръщаме към народа си. Можем ли да събудим и обединим националната си енергия? Да сложим карай на прехода, да очертаем хоризонт и друг път за развитие на България“, посочи Корнелия Нинова в началото на изказването си.\r\nЛидерът на БСП призова за обединение на обществото по всички ключови въпроси, които са важни за страната. Предложенията за промяна на левицата в четири сектора – икономика и доходи, регионално развитие, здравеопазване и образование.    „Защо правим това по този различен начин? Защото 29 години политически грешки, грабеж на национални богатства, сговор между власт и пари, между леви и десни ни доведоха до стряскащите думи на доц. Петър Иванов, директор на Демографския институт към БАН: „България е в клинична демографска смърт“. България изчезва“, заяви още Нинова.\r\nОт БСП аргументират изготвения проектодокумент с нуждата от нова перспектива за страната. Според опозицията изтъкваните като успешни макроикономически достижения не само не представят реалното състояние на страната, но и крият системни проблеми, които трябва да се решават.   „Един от най-големите проблеми на страната ни са регионалните различия, довели до обезлюдяване на цели региони и струпване на населението в големите градове. Със всички тежки последици за това – пустеещи земеделски земи и напускащи страната българи. Ето защо, оттук нататък, предлагаме всички политики да пречупваме през регионите“, допълни лидерът на БСП.    От левицата настояват страната ни да поеме нов път към устойчив икономически растеж, базиран на потребление и износ. Според визията на левицата той включва инвестиции в нови и с висока добавена стойност производства, както и прилагане на секторна стратегия за привличане на инвестиции в страната. Анализирана е още необходимостта от благоприятна бизнес среда и развитието на „зелена“ икономика, която да намали екологичните рискове.\r\nОт БСП обръщат специално внимание на кадрите и работната ръка, като предпоставка за развитието на икономиката. „Голяма грешка е да се смята, че мигрантите ще ни решат проблема с работната ръка. Държавата върви по пътя на най-лекото съпротивление: „Нямаме – ще си внесем“. Не! Нямаме – ще си произведем“, призова Нинова.\r\nВ проекта „Визия за България“ се обръща внимание на българското производство, избягването на двойния стандарт при храните, както и необходимостта от намаляването на ДДС при храните.   В сферата на здравеопазването на БСП предлагат гарантиран достъп до безплатно и навременно медицинско обслужване на здравноосигурените лица, както и държавно гарантиран базов пакет от медицински услуги, заплащан с публични средства, за неосигурените.\r\nСред една от първите и неотложни задачи, според левицата, е спасяването на българското училище. Те настояват за улесняване на достъпа да образование на децата в малките селища и от бедните семейства, както и разширявания на персонализирания учебен процес, съобразен с отделния ученик и с неговите възможности.   Приоритет е поставен и в областта на вътрешната сигурност, обществения ред и борбата с корупцията. „Пари има, но много се краде. Политиката се храни от кражбите“, смята лидерът на БСП.", "date": "2018.07.21", "title": "БСП предложи нов модел за развитие на страната"}
{"url": "https://www.actualno.com/politics/gerb-ninova-syzdava-umishleno-naprejenie-v-strandjansko-news_686128.html", "text": "       На брифинг в централата на партията от ГЕРБ алармираха за съществуващо видео в социалните мрежи, което показва, че по време на протестите и блокадата в село Шарково един от най-активните протестиращи е бил в контакт по телефона с лидера на БСП Корнелия Нинова. „Този човек се казва Тодор Атанасов и е един от най-активните организатори, които възпрепятстват достъпа на службите, на оторизираните институции, по отношение на това огнище на чума, което е там“, поясни Антон Тодоров.   Според него този казус е изключително сериозен, защото във видеото Атанасов твърди, че е в пряко комуникация с Корнелия Нинова по телефона, която им дава „екшън план“ за това какво да правят, за да възпрепятстват полицията.\r\nОт ГЕРБ очакват незабавен отговор от лидера на левицата. „Първо – познава ли този човек? Общувала ли е с него във времето, в което сама тя присъстваща в Странджа? Поддържала ли е контакти с други хора от групите, които организират провокации в Странджа през последните няколко дни? Поддържала ли е контакти с хората, които са изцяло външни лица за това село, бяха отишли там с луксозни автомобили и възпрепятстваха хората да си свършат работата?“, попита народният представител Тома Биков.    ГЕРБ се заканиха, че ако не получат незабавни и адекватни отговори от лидера на БСП Корнелия Нинова, ще се обърнат към прокуратурата с искане да разследва случая. „Това, което се случи в Странджа, прилича на провокация срещу националната сигурност на България, не срещу ГЕРБ и не срещу правителството“, смята Биков.   ", "date": "2018.07.21", "title": "ГЕРБ: Нинова създава умишлено напрежение в Странджанско"}
{"url": "https://www.actualno.com/politics/rumen-radev-nikola-vapcarov-se-osmeli-da-predizvika-istorijata-news_686133.html", "text": "       \"Никола Вапцаров се осмели да предизвика историята от името на малкия човек, останал извън нейните празни контури. И ако днес стиховете му продължават да ни окриляват и смущават, то е, за да ни напомнят, че да хленчим не ще ни помогне. Че между нас и надеждата за утрешния ден са барикадите на живота, които единствено делата и ръцете ни могат да срутят.   Разстрелът не съкруши гласа на поета, не ни отне Вапцаровата убеденост в прогреса – технически, човешки, обществен, социален - напредък за всички, за безброя. Упованието, че дори когато животът без милост ни връзва крилата, с главите си можем да счупим ледовете, да снемем слънцето при нас. Защото вярата е също така нужна на човека, както и хлябът.\r\nОставил приживе само една стихосбирка, Никола Вапцаров доказа, че талантът не се измерва с обема на творчеството. И от дистанцията на отминалите години все по-ясно виждаме как със силата на своя стих и съвест поетът надживява палачите си – и физическите, и тези от ново време\", написа президентът.    Поклон пред паметта на Никола Вапцаров!   ", "date": "2018.07.21", "title": "Румен Радев: Никола Вапцаров се осмели да предизвика историята"}
{"url": "https://www.actualno.com/curious/dneven-horoskop-za-22-uli-news_686060.html", "text": "       Тази неделя ви предстои непланирана среща с ваш стар приятел. Не мерете кой колко е постигнал. Говорете с добро за миналото. Тази неделя ще получите награда за постоянството си. За да доведете нещата до край обаче ще трябва да проявите още мъничко търпение.     Тази неделя не се затормозявайте с излишни тревоги. Каквото има ще става и вие ще се справите чудесно с обстоятелствата. Запазете доброто си настроение.     Тази неделя не се колебайте да зададете въпросите, които ви вълнуват. Питайте без да се срамувате и ще ви бъде отговорено на всичко. През този ден не забравяйте, че с подходящите думи и тон е възможно да получите всичко, което желаете, така че си заслужава да направите тази жертва. Това е ден, в който да преодолеете съмненията си в добрите намерения на останалите. Не може вечно да се съмнявате. Това е толкова уморително.   Днес ще имате много варианти за забавление. Докато се чудите кой да изберете може да мине прекалено много време. Хващайте първия. Останете верни на убежденията си. Може да се стигне до сериозен спор, но в крайна сметка ще излезете победител от ситуацията.    През този ден не подценявайте приятелски съвет. Важно е да разберете, че всичко което ви се казва е с цел да ви се помогне, а не да ви се навреди. Днес дайте думата на другите. В техните приказки ще откриете отговорите на много свои въпроси. Бъдете положителни.    Днес ще се сбъдне ваша мечта.. Колкото и да сте се подготвяли за него ще се почувствате малко неловко. Опитайте се да сте естествени. Бъдете по-взискателни към себе си и останалите. Може да изживеете едни ден на високо ниво - позволете си го.", "date": "2018.07.21", "title": "Дневен хороскоп за 22 юли"}
{"url": "https://www.actualno.com/politics/manol-genov-dyrjavata-uprajnjava-genocid-kym-obshtinite-news_686140.html", "text": "       „Трябва да сме пълни наивници да прескочим българските общини - там, където са хората, там където тече животът, там където нещата се случват всеки ден за тях. Това, на което са подложени общините през годините на вече трети управленски мандат на ПП ГЕРБ, е направо стряскащо за описване. Централната власт ползва какви ли не механизми и лостове на закона, за да притиска, изнудва, наказва едни и награждава и стимулира целенасочено други общини. Това се прави абсолютно безскрупулно и без страх от търсене на отговорност“, каза Манол Генов.   По думите му българските кметове управляват проформа бюджетите на общините си, защото са силно зависими. „Тоягата и морковът, целуването на ръка, потупване по рамото и размахването на пръст са все публични сценки, на които сме били свидетели“, каза народният представител. Той посочи, че през 2017 г. с 12 на брой постановления на Министерски съвет са предоставени допълнителни трансфери на 132 общини в размер на 243 млн. лв. „Какво правят останалите 130 общини? Още по-драстично изглежда картинката като се има предвид как е разпределена тази сума“, допълни депутатът от БСП.\r\n„Една от всеки десет общини са били зарадвани с благословията на ПП ГЕРБ да имат държавно финансиране за младежта и спорта. Има изключително преповтаряне на общините, които по различни пътища получават държавни пари. Това радва само тях и техните партийни активисти. Останалите ръководства на българските общини са изнервени и отчаяни“, каза Манол Генов. Според него един от категоричните резултати на тази уродлива и умишлен аполитика е фактът, че в анализа за изпълнение на бюджетите, направен от НСОРБ, недостигът на средства в общинските бюджети за изграждане,ремонт на общински пътища, улици, булеварди, е все по-осезаем и достига до 70%“, коментира Генов. Той посочи, че ПГ на „БСП за България“ е била последователна и винаги са изваждали на показ тези действия на правителството.    Той посочи, че близо 50% от финансовата подкрепа на държавата за 2017 г. е концентрирана в 70 общини, което е 2% от всички в страната и само в четири областни града. „Уродливостта на това субсидиране е на принципа - както, на когото и колкото си искаме ще му дадем“, заяви още Манол Генов.   По думите му всяка втора община не е получила допълнителна подкрепа за 2017 г. „Около 110 общини в последните три години не са получили нито един лев. Лоша е тенденцията като цяло в общинските бюджети именно заради това високомерие на държавата и силовото разпределение на инвестиционните средства“, каза още народният представител. Според него, ако се направи още един прочит ще се убедят, че за кой ли път държавата умишлено или от безотговорност обезкръвява финансово, често и до фалит българските общини, въпреки обещанията на властта за децентрализация.", "date": "2018.07.21", "title": "Манол Генов: Държавата упражнява геноцид към общините"}
{"url": "https://www.actualno.com/politics/siderov-shte-proverjava-proverkata-na-simeonov-news_686144.html", "text": "       \"Започвам проверка на ударите по българския туристически бизнес по Черноморието, тъй като нямам доверие на досега изнесената информация от вицепремиера Валери Симеонов. Смятам, че новият закон не е съобразен с актуалната обстановка по курортите и имам опасението, че новите мерки ще доведат до финансови щети за бюджета на Република България. Ще проверя дали действията на създадения набързо, по болшевишки, извънреден щаб, са законни. От информацията, която получих по Черноморието, съм склонен да мисля, че действията на щаба тормозят българския туристически бизнес избирателно. Искам да знам по какъв начин се взимат решения кой да бъде проверяван по курортите\", казва Волен Сидеров.   ", "date": "2018.07.21", "title": "Сидеров ще проверява проверката на Симеонов"}
{"url": "https://www.actualno.com/crime/edin-ot-zadyrjanite-nadzirateli-na-zatvora-vyv-varna-ostava-v-aresta-news_686145.html", "text": "       Варненският окръжен съд определя поотделно мерките за неотклонение на всеки от тримата задържани надзиратели, за да не комуникират те помежду си. Задържаните са: Милен Добрев, Николай Тонев и Стоян Петров.   Добрев е пуснатият под домашен арест, Тонев е смятан за ръководител на групата и той бе оставен в ареста.\r\nТримата надзиратели от Варненския затвор бяха задържани след акция заради това, че срещу пари пускали в отпуск автокрадец. Обвиненията срещу тях са нарушаване на служебните задължения с цел да набавят за другиго облага, от което са могли да настъпят немаловажни вредни последици.    Със започнатото досъдебно производство бяха установени 6 случая за времето от 31 май до 18 юли тази година, в които длъжностните лица от Варненския затвор са освобождавали нерегламентирано лишен от свобода, като са му позволявали да напуска територията на затворническото общежитие. Затворникът изтърпява наказание лишаване от свобода за срок 6 години и 8 месеца по присъда на Пловдивския военен съд за участие в организирана престъпна група, специализирана в кражби на автомобили. Към днешна дата му остават да изтърпи още 4 години и 4 месеца.   ", "date": "2018.07.21", "title": "Един от задържаните надзиратели на затвора във Варна остава в ареста"}
{"url": "https://www.actualno.com/crime/kradci-obrali-bankovija-klon-v-nesebyr-prez-dupka-v-stenata-news_686147.html", "text": "       Полицията в морския град издирва извършителите, преглеждат се записи от камери, търсят се свидетели, предава кореспондентът на БГНЕС за региона.   Обирът е извършен рано сутринта в петък, 20 юли. Сигналът в Районното управление в морския град е подаден 20 минути след 5 часа.\r\nПроникването в сградата е осъществено след пробиване стената на съседен офис. През отвора извършителите достигнали до сградата на банковия клон и след разбиване на касата, откраднали наличната сума пари, чийто точен размер е в процес на изясняване.    Назначени са множествени експертизи. Работата по случая продължава от служители на Районно управление – Несебър.   ", "date": "2018.07.21", "title": "Крадци обрали банковия клон в Несебър през дупка в стената"}
{"url": "https://www.actualno.com/crime/momiche-padna-ot-lifta-v-dragalevci-news_686149.html", "text": "       Сигналът за инцидента е получен малко преди 3 часа, а момичето е откарано във ВМА. Без опасност за живота е, но със съмнения за счупвания и на двете ръце. Причините за тежкия инцидент се изясняват.   ", "date": "2018.07.21", "title": "Момиче падна от лифта в Драгалевци"}
{"url": "https://www.actualno.com/crime/samo-edin-ot-zadyrjanite-nadzirateli-na-zatvora-vyv-varna-ostava-v-aresta-news_686150.html", "text": "       През днешния ден Варненският окръжен съд гледаше поотделно мерките за неотклонение на всеки от тримата задържани надзиратели, за да не комуникират помежду си. В крайна сметка съдът реши само Николай Тонев да остане зад решетките. Милен Добрев и Стоян Петров бяха пуснати под домашен арест.   Тримата надзиратели от Варненския затвор бяха задържани след акция заради това, че срещу пари пускали в отпуск автокрадец. Обвиненията срещу тях са нарушаване на служебните задължения с цел да набавят за другиго облага, от което са могли да настъпят немаловажни вредни последици.\r\nСъс започнатото досъдебно производство бяха установени 6 случая за времето от 31 май до 18 юли тази година, в които длъжностните лица от Варненския затвор са освобождавали нерегламентирано лишен от свобода, като са му позволявали да напуска територията на затворническото общежитие. Затворникът изтърпява наказание лишаване от свобода за срок 6 години и 8 месеца по присъда на Пловдивския военен съд за участие в организирана престъпна група, специализирана в кражби на автомобили. Към днешна дата му остават да изтърпи още 4 години и 4 месеца.    ", "date": "2018.07.21", "title": "Само един от задържаните надзиратели на затвора във Варна остава в ареста"}
{"url": "https://www.actualno.com/society/novinite-naj-vajnoto-za-denja-21-uli-news_686135.html", "text": "        Умъртвяването на животни в Шарково и района ще продължи. Това стана ясно след извънредното заседание на Кризисния щаб късно снощи. Заради напрежението в Болярово през последните часове, щабът е решил нов екип от ветеринарни лекари да вземе необходимата втора проба за изследване.     Нинова представи проекта „Визия за България“, изготвен от БСП и предлагащ нов модел за развитие на страната. В изготвянето му са участвали членове на Националния съвет на партията, народни представители, членове на общински и областни структури на партията, както и представители на граждански организации. ГЕРБ обвини БСП в умишлен сценарий за създаване на напрежение около регистрираните огнища на чума по дребните преживни животни с Странджанско и започналата евтаназия, предаде репортер на БГНЕС.       ХАМАС и Израел се договориха за примирие, обяви представител на палестинската радикална групировка. Палестинските групировки, действащи в сектора Газа, се съгласиха на примирие с Израел със съдействието на ООН и Египет, добави телевизия „Ал Арабия”. Примирието влезе в сила в полунощ в събота.    След протестите на овцевъди и козевъди, към подобни действия се насочват и производителите на водоплаващи птици в България, които не са доволни от промени в наредба на Българската агенция по безопасност на храните (БАБХ). Пет поръчки на обща стойност над 878 млн. лв. с ДДС блокира журналистката Росица Александрова Кирева от Хасково. Три от спрените процедури чрез едноличната ѝ фирма \"Рос БГ\", регистрирана в бургаски апартамент, са обявени от Националната компания \"Железопътна инфраструктура\" (НКЖИ). Общата им стойност е 727 406 701 лв. без ДДС (или 872 888 041 лв. с ДДС). Другите две са на община Велинград. За първи път Западна държава сътрудничи с Русия, за да помогне на контролирани от режима на Асад райони Франция изпрати хуманитарна помощ в Сирия. Това е първият случай, в който западна държава сътрудничи с Русия, за да помогне на контролирани от режима на Асад райони. Трима български граждани са задържани при операция на служители от Главната дирекция „Национална полиция“ и РУ - Своге, проведена в района на Искърското дефиле в петък. Българите са били наблюдавани известно време. Вчера те направили опит незаконно да изведат от страната осем души – четирима мъже, три жени и момиче – по техни думи, иракчани, всички без документи за самоличност. Здравните власти призоваха японците да вземат предпазни мерки срещу неистовата жега в страната, причинила смъртта на 30 души, съобщава BBC.      ", "date": "2018.07.21", "title": "Новините: Най-важното за деня, 21 юли"}
{"url": "https://www.actualno.com/bgfootball/levski-pobedi-botev-s-gol-v-kraja-news_686148.html", "text": "       През по-голямата част от срещата 26-кратните шампиони на България бяха по-добрият тим, като единствено силните изяви на Кайзер под рамката за \"канарчетата\" спасяваше тима от Пловдив от попадения. \r\nТака се стигна до втората минута от трите добавени, като след бърза атака през центъра, преминала от дясно през Габриел Обертан, завърши с прекрасен пас на французина, който златната резерва Илия Димитров превърна в победно попадение.\r\nВсичко най-интересно от победата на Левски над Ботев може да прочетете в .    ", "date": "2018.07.21", "title": "Левски победи Ботев с гол в края"}
{"url": "https://www.actualno.com/actualno/koj-shte-vzeme-nova-i-oshte-neshto-news_685835.html", "text": "           Решението изглежда изключително странно предвид следното – де факто сделката не е сливане между медии, а е купуване на медии, които ВЕЧЕ така или иначе са на пазара в група. КЗК обаче не се притеснява от сегашното състояние, след като продажбата на \"Нова Броудкастинг груп\" може да да доведе до \"съществена промяна в условията и цените на Нова в посока ощетяване на крайния потребител\", като Комисията напомня, че \"пазарното присъствие на предоставянето на медийни услуги пряко влияе и на пазара на рекламата\". \"Значителният брой средства за масова информация, с които ще разполага обединената група, ще й даде съществено предимство пред останалите участници, предоставящи медийни услуги\", пише още КЗК, визирайки как ще се смени собствеността върху \"Нова Броудкастинг груп\" и нейните дъщерни дружества \"Нет Инфо\" АД и \"Агенция Ева\" ООД и това щяло да окаже влияние върху дейността им.\r\nИнтересно обаче, че от Комисията се иска да обърне внимание на евентуално господстващо положение на \"Нова Броудкастинг груп\" и \"НетИнфо\" АД в момента, сега, преди сделката. в тази насока е на компанията EasyAds – заради комбинирана рекламна отстъпка на \"Нова Броудкастинг груп\" и \"НетИнфо\", с която се привличат рекламодатели. \"Имаме опасения, че последните биха рекламирали онлайн само за да получат отстъпка в телевизионна реклама\", казва EasyAds, а има и още за комбинираната рекламна отстъпка, внесена в КЗК.    Сега КЗК се страхува от бъдеще, което отдавна е тук. И възниква въпросът – защо?   Преди Петр Келнер да се появи като евентуалния нов собственик на всички медии под шапката на марката Nova, в публичното пространство усилено вървяха слухове, че депутатът Делян Пеевски иска да вземе още поне една голяма телевизия. Конкретен интерес към Нова телевизия официално, разбира се, не беше заявен, но сегашното решение на КЗК бие аларма. Освен противоречието, описано по-горе, следва да добавим, че председател на КЗК е Юлия Ненкова, една от най-приближените до Бойко Борисов през цялата му политическа кариера. С решението за ЧЕЗ, взето успоредно с това за \"Нова Броудкастинг груп\" обаче, подопечната на Ненкова комисия спира сделка, която държавата т.е. Борисов първо увери, че няма да се случи, но месец по-късно нещата се промениха и отидоха на плочата \"две частни компании, пазарна ситуация\" (ето и ). Затова и действията на КЗК са толкова учудващи, при това в две посоки – видяха концентрация в тези случаи, но не и на пазара на горива. И въпросът дали не се разчиства път за няКОЙ почва да виси със страшна сила. При това не само за Нова телевизия, а и за още едно парче от държавата. Като например ЧЕЗ, където мотивите за спиране са също толкова абсурдни - щяло да има монопол при фотоволтаиците, след като ЧЕЗ и \"Инерком\" имат ОБЩО 26 мегавата мощност от 1043 мегавата. Голям монопол ще пада. А добавим ли поправката на \"Атака\" и ГЕРБ в Закона за приватизация и следприватизационен контрол да се намали срока за ангажименти, от която Кирил Домусчиев спечели директно 58 млн. лева, е ясно едно - баницата никога не е в безопасност ...", "date": "2018.07.21", "title": "КОЙ ще вземе Нова и още нещо?!"}
{"url": "https://www.actualno.com/politics/karakachanov-ima-trusove-v-koalicijata-na-patriotite-news_686087.html", "text": "       \"Че има трусове, има. Ако някой ви каже, че няма и всичко е по мед и масло, ви лъже. Леко се преекспонират нещата. Едва ли не се правят прогнози как утре ще се разпадне всичко, това не е така. Лично аз смятам, че коалиция \"Обединени патриоти\", ако се яви разединена на евроизборите или на местните избори, ще създаде впечатление в обществото, че сме се събрали тука една тумба лидери, за да влезнем в парламента и да се намъкнем в изпълнителната власт, а оттам нататък не ни интересува нищо друго и драпаме за кокала в този град, онова село или паланка\", каза още Каракачанов.   ", "date": "2018.07.21", "title": "Каракачанов: Има трусове в коалицията на патриотите"}
{"url": "https://www.actualno.com/society/sedmichna-prognoza-za-vremeto-za-23-29-uli-news_686054.html", "text": "       В сряда, четвъртък и петък не се очаква особена промяна във времето. Над цялата страна ще остане облачно. Очакват се валежи, придружени с гръмотевици. Максималните температури ще бъдат между 24 и 29 градуса.   През почивните дни времето няма да ни зарадва с много слънце. Отново се очакват валежи. Температурите остават без промяна. В неделя се очаква повече слънце в Южна България.", "date": "2018.07.21", "title": "Седмична прогноза за времето за 23 - 29 юли"}
{"url": "https://www.actualno.com/america/kakvo-vsyshtnost-kazva-donald-trymp-za-cherna-gora-news_686058.html", "text": "       Година и половина след встъпването си в длъжност като президент на САЩ, Доналд Тръмп продължава да демонстрира пълно невежество по отношение на това как функционира НАТО и какво е значението на Организацията на Северноатлантическия пакт. В социалната мрежа \"Туитър\" той пише, че САЩ отделят за Алианса четири процента от брутния вътрешен продукт (БВП) на страната. Но това съвсем не е така: ние (американците - бел. р.) изразходваме четири процента за отбрана, а в гражданския и военен бюджет на НАТО внасяме не по-малко от 500 млн. долара или една десета от разходите ни за отбрана.   Тръмп разглежда НАТО като благотворителен проект за европейците, а не като крайъгълен камък на националната сигурност на САЩ. И, както разбрахме от интервюто му за телевизионния канал Fox News, американският президент е готов да постави под въпрос целесъобразността на чл. 5 за съвместното гарантиране на отбраната на военния блок на Запада. Очевидно, той не може да разбере, че именно този член от договора лежи в основата на Алианса, или просто целенасочено се опитва да подкопае НАТО след предателското си изявление в Хелзинки (в рамките на срещата на върха с Владимир Путин - бел. р.)\r\nВ интервюто водещият не спомена чл. 5 по отношение на Германия или Франция. Той избра Черна гора. Въпреки това, че страната влезе в НАТО едва миналата година, когато Тръмп вече беше на власт, и когато лично той с голяма охота се съгласи за присъединяването на малката балканска страна. Странно, но сега същият този човек определи черногорците като \"агресивни\" и допусна, че ангажиментът ни да ги защитаваме може да ни въвлече в \"Трета световна война\".    По-голямата част от коментаторите игнорираха факта, че Тръмп публично постави под съмнение целесъобразността на чл. 5, който е приведен в действие само веднъж - за защита на САЩ след терористичните нападения от 11 септември 2001 г. С изказването си американският президент нанесе още един удар на Алианса и без съмнение предизвика радост зад стените на Кремъл. Но примерът на Тръмп бе любопитен и заради това, че Черна гора е именно тази страна, с която Путин може да започне, ако се стреми да подкопае солидарността в НАТО. През 2008 г. Путин каза на шокирания Джордж Буш-младши, че \"Украйна не е държава\". Получава ли се така, сякаш Путин - така или иначе - е казал на Тръмп по време на срещата им в Хелзинки, че \"агресивната\" Черна гора не трябва да бъде в Алианса?\r\nВ месеците, предшестващи отправянето на покана за членство на Черна гора, която даде старт на процеса през декември 2015 г., моите руски колеги от ОССЕ ставаха все по-активни. Те никога не говореха за влизането на малката балканска страна в НАТО; вместо това разказваха драматично за политическите разногласия и безредици, рисувайки картина на една проблемна страна. По този начин те се опитваха да настроят страните от Алианса срещу Черна гора. Разбрах каква е тяхната цел и помня как си казах: \"Удивително е колко много руснаците се тревожат от влизането на Черна гора в НАТО\".   Черна гора е перла на Адриатическо море, една от седемте страни, които бяха образувани след разпадането на бивша Югославия. Тя е млада демокрация, която, както и другите като нея, продължава да се бори с корупцията. Макар и да има крайбрежие, трудно може да се представи човек пристанище на Черна гора да бъде директна заплаха за Русия. Населението й е малко - около 620 хил. души, има едва две хиляди военни с бюджет от около 100 млн. долара. Хубаво е Черна гора да бъде в семейството на НАТО - в продължение на много години тя изпращаше войски за мисиите на Алианса в Афганистан, даже в периода преди да стане член на НАТО. Истина е, че страната не променя военния потенциал на Северноатлантическия военен съюз.    Но НАТО значително укрепна независимостта и перспективите на Черна гора. В деня, в който бе обявена поканата за членство в блока, черногорският ми колега във Виена се усмихваше широко. Десет години по-рано тя бе помогнала при воденето на преговорите за независимост на Черна гора и когато ме видя ми каза: \"Сякаш ми падна товар от плещите, който съм носила през целия си живот\".\r\nТогава разбрах: причината, поради която руснаците така усилено работиха за блокирането на членството на Черна гора в НАТО, е следната: те са знаели, че това ще отслаби възможностите на Москва да манипулира Подгорица. Наистина, няколко месеца след поканата, Русия се опита да тласне Черна гора към хаос, разпалвайки безредици с помощта на пропаганда, плащайки за организирането на протести и дори предприемайки опит за държавен преврат. Те обаче се провалиха.\r\nСега Русия се опитва да води подобна игра и в страната, която скоро всички ще наричат Северна Македония. Дългогодишният спор между Скопие и Атина за името най-накрая бе разрешен и по този начин бе преодоляно основното препятствие за македонското членство в НАТО. А руснаците? В началото на месеца Гърция изгони двама руски дипломати, които са се опитвали да подкопаят договора за името. Изглежда, че Москва иска да създаде препятствия по пътя на Македония към развитие и прогрес.   Тази година се навършват 100 г. от края на Първата световна война. Искрата, която разпали този конфликт, бе убийство в Сараево, на не повече от 200 км от черногорската столица Подгорица. Навярно трябва да предположим, че Тръмп също е извлякъл поука от историята. Но ако тази поука се съдържа в това, че ние не трябва да се притесняваме за малките страни, за да не рискуваме проблеми, тогава изглежда, че урокът не е правилен.\r\nСлед две световни войни, разделени от едно поколение, САЩ и техните съюзници създадоха - наистина не дотам съвършена, но все пак впечатляваща международна система, в основата на която стоят международното право и универсалните принципи на демокрацията. НАТО играе важна роля за защитата на тази част от света, която влиза в състава й, и допринася за създаването на пространство за стабилност и благоденствие. Светът, в който живеем днес, се различава от този през 1914 г., и НАТО е крайъгълен камък на нашето преимущество.   Малките държави може да бъдат мястото, където заплахите започват да се увеличават, но те излизат извън пределите им. Путин не иска да дестабилизира Черна гора или да я манипулира; той иска да я използва като пешка в по-голяма игра. Лидерът на Кремъл би искал Югоизточна Европа да бъде място, където може да разпалва безредици, да нагнетява напрежение, а също и да обединява европейското внимание и ресурси. И той би искал да подкопае правилата на международната система, като ни казва, че ние не искаме да ги спазваме. Путин е опитвал да провери решителността на международната общност множество пъти. Русия наруши суверенитета на Молдова, а след това на Грузия, Украйна... Може следващата цел да е страна от НАТО.\r\nПодкрепяйки твърдата привързаност към НАТО, включително към най-малките й членове като Черна гора, ние засилваме доверието към Алианса и международната система, която ние и нашите съюзници сме създали. Защитата на НАТО прави възможна тази система и в същото време плаши онези, които биха искали да се върнат към баланса на силите от XIX век и войните, които го съпътстват.   Ако се откажем от Черна гора (или балтийските държави например), то ние се отказваме от НАТО и се връщаме към онзи свят, в който имаше две световни войни. Тръмп греши: Трета световна война ще избухне не заради нашите ангажименти към Черна гора и другите съюзници от Алианса, а заради отказа ни от тях. Поведението му в Хелзинки, поклоните му към Путин, съмненията му към нашите задължения към НАТО – всичко това прави нас и светът, в който живеем, по-малко сигурни.", "date": "2018.07.21", "title": "Какво всъщност казва Доналд Тръмп за Черна гора?"}
{"url": "https://www.actualno.com/america/trymp-ne-otreche-che-e-obsyjdal-cenata-na-model-ot-playboy-news_686131.html", "text": "       В Тwitter държавният глава написа: „Немислимо е адвокат да запише клиент – това е нечувано и вероятно незаконно“.   Постът на Тръмп в социалната мрежи идва само часове, след като стана ясно, че бившият му срещите им. В разговорите, които са поверителни, Тръмп обсъжда плащанията за Карън Макдугъл – бившият модел на Playboy, която твърди, че е имала връзка с американският президент.\r\nКоен, който повече не представлява Тръмп, е разследван за плащанията към жената, за да я накара да не разкрива смущаващи новини относно Тръмп преди президентските избори през 2016 г. Настоящият личен адвокат на Тръмп и бивш кмет на Ню Йорк Руди Джулиани потвърди съществуването на записа, но допълни, че плащанията не са направени никога и уточни, че президентът на САЩ не е участвал в никакви престъпления.    ", "date": "2018.07.21", "title": "Тръмп не отрече, че е обсъждал \"цената\" на модел от Playboy"}
{"url": "https://www.actualno.com/america/poredica-ot-buri-i-tornado-v-sasht-ima-postradali-news_686122.html", "text": "       Разрушени са къщи, магазини, църкви и селскостопански обекти. На места беше наложен полицейски час, като никой няма право да бъде по улиците след 21:00 часа, за да се предотвратят кражби.   Най-мощното торнадо е било от 3-та степен по 6-степенната скала. Ветровете са достигали скорост 230 километра в час.\r\nТези бури не са рядкост в Средния Запад на САЩ, но торнадо от 3-та степен е най-мощното регистрирано в щата от 2015-та година.    ", "date": "2018.07.21", "title": "Поредица от бури и торнадо в САЩ, има пострадали"}
{"url": "https://www.actualno.com/america/evakuiraha-nad-2000-kanadci-zaradi-pojari-news_686082.html", "text": "       В пламъци са обхванати горите в окръг Оканаган-Симелкамин. Застрашени ляха 850 къщи в три населени пункта, а в град Самърленд бе частично обявено извънредно положение. Всички евакуирани са настанени в специални центрове, предаде БГНЕС.   По данни на пожарната охрана на региона общата площ на пожарите надхвърля 1500 хектара и продължава да се увеличава. В гасенето е включена авиацията. Няма данни за жертви или пострадали.", "date": "2018.07.21", "title": "Евакуираха над 2000 канадци заради пожари"}
{"url": "https://www.actualno.com/crime/rabotnik-zagina-pri-demontaj-na-goljam-magazin-v-plovdiv-news_686138.html", "text": "       Магазинът е построен в началото на 80-те и беше един от гордите примери на социалистическата търговия. Вторият етаж беше върху половината от площта на първия, с открит достъп. Мъжът е режел греди точно отдолу, когато върху него се изсипват тонове метал и бетон.   Инспекцията по труда в Пловдив ще проверява обекта. Сградата, която е почти на изхода на Пловдив по пътя към Асеновград, се премахва, а върху нейната площ и на съседното спортно игрище са планирани жилищни сгради.", "date": "2018.07.21", "title": "Работник загина при демонтаж на голям магазин в Пловдив"}
{"url": "https://www.actualno.com/europe/germanija-vdigna-ikonomicheskite-sankcii-sreshtu-turcija-news_686130.html", "text": "       Санкциите срещу Турция бяха наложени през юли 2017 година, като начин да се окаже натиск върху Турция след задържането на германски защитник на човешките права и още петима активисти, включително ръководителят на „Амнести интернешънъл“. Берлин сложи лимит от 1,5 милиарда евро лимит на износа – мярка, която бе определена от германската опозиция като твърде мека. Външното министерство на Берлин премахна от сайта си предупреждението към германските граждани за висок риск от арест при посещението на Турция.   ", "date": "2018.07.21", "title": "Германия вдигна икономическите санкции срещу Турция"}
{"url": "https://www.actualno.com/society/poreden-protest-sreshtu-babh-tozi-pyt-na-proizvoditelite-na-patici-news_686099.html", "text": "       Професионалната им организация обяви, че планира протестни действия в рамките на закона, ако не бъдат удовлетворени исканията им. Става дума за промяна в наредба на БАБХ, която се отнася до мерките за профилактика, ограничаване и ликвидиране на болестта инфлуенца или грип при птиците.   В Раковски в петък те гласуваха декларация, която ще депозират в Министерството на земеделието и храните още в понеделник. Конкретният повод, който ги гневи, е начинът на дезинфекция на патиците и заселване и помещенията, в които се отглеждат, предава кореспондентът на БГНЕС от Пловдив.\r\n260 ферми за патици има в страната, най-голямата част от тях се намират на територията на община Раковски. Това е основен поминък за голяма част от населението в региона. Производителите на патици настояват и за оставката на изпълнителния директор на БАБХ д-р Дамян Илиев заради несправяне със служебните задължения.    През април във фермите им бяха умъртвявани патици, обещаните компенсации още не са изплатени.   ", "date": "2018.07.21", "title": "Пореден протест срещу БАБХ, този път на производителите на патици"}
{"url": "https://www.actualno.com/chronicles/nijl-armstrong-stypva-na-lunata-news_685855.html", "text": "       Нийл Олдън Армстронг (на английски: Neil Alden Armstrong) е американски астронавт на НАСА, участник в два космически полета, първият човек стъпил на Луната. Той е и авиоинженер, пилот от Военноморския флот, летец-изпитател и университетски преподавател.   Преди да стане астронавт Армстронг е офицер във Военноморския флот и служи по време на Корейската война. След нейния край получава бакалавърска степен от Университета „Пардю“ и работи като летец-изпитател в Националния консултативен комитет по въздухоплаване, извършвайки над 900 полета. По-късно защитава магистратура в Университета на Южна Калифорния.\r\nСлед като участва в програмите на Военновъздушните сили за пилотиран космически полет „Man In Space Soonest“ и „Boeing X-20 Dyna-Soar“, през 1962 година Армстронг се включва в Астронавтския корпус на НАСА. Извършва първия си полет в космоса като команден пилот на „Джемини 8“ през март 1966 година, ставайки първият цивилен астронавт на НАСА с полет в космоса. Извършва и първото скачване на два космически апарата, заедно с пилота Дейвид Скот. Мисията е прекратена, след като Армстронг използва част от горивото си за контрол на навлизането в атмосферата, за да предотврати опасно завъртане на апарата – първата аварийна ситуация по време на космически полет.    Вторият и последен космически полет на Армстронг е като командир на „Аполо 11“, първото приземяване на хора на Луната, през юли 1969 година. Армстронг и пилотът на Лунния модул Едуин Олдрин се спускат на лунната повърхност и прекарват два часа и половина извън апарата, докато Майкъл Колинс остава в окололунна орбита в Командно-обслужващия модул. Тримата са наградени с Президентски медал на свободата и Златен медал на Конгреса, а Армстронг получава и Космически медал на честта на Конгреса на САЩ.   Нийл Армстронг умира в Синсинати на 25 август 2012 година, на 82-годишна възраст, след усложнения при извършен коронарен байпас.     ", "date": "2018.07.21", "title": "Нийл Армстронг стъпва на Луната"}
{"url": "https://www.actualno.com/asia/izrael-priznava-kontrola-na-damask-vyrhu-ujna-sirija-news_686141.html", "text": "       Според източници, на които той се позовава, тези договорености са бири постигани между президента Владимир Путин и премиера Бенямин Нетаняху седмица преди срещата Путин-Тръмп в Хелзинки. Според договореностите еврейската държава започва работа по отдалечаването на израелските и сирийските войски в района, в който трябва да се намират наблюдатели на ООН. „В замяна Русия ще се договори с Иран да не допуска свои войски на по-малко от 80 км разстояние от границата с Израел. Освен това Москва „се задължава да не възразява”, ако израелските военни нанесат удар срещу иранските обекти в района, „особено ако Иран разположи такива застрашаващи Израел въоръжения като ракети със стратегическо предназначение или зенитни системи.”   Вестникът подчертава, че Доналд Тръмп може да е подкрепил сделка на срещата си с Путин. Но неговите източници във вашингтонската администрация признават, че не могат да гарантират това, защото американският президент не е сподели всички подробности от преговорите с руския президент. Както отбелязва вестникът, една от причинихте за договореностите е, че Вашингтон „даде ясно да се разбере, че няма да нахлува в южна Сирия”, а „Тръмп заяви, че неговият приоритет е изтеглянето на американските войски\" от арабската република.\r\nДоналд Тръмп заяви във вторник, че САЩ, Израел и Русия задействат активен процес на тристранни преговори за Сирия и гарантиране сигурността на еврейската държава. На пресконференцията с Тръмп в Хелзинки руският президент заяви, че Москва е заинтересована в осигуряване на спокойствие в района на Голанските височини и безопасността на Израел. Той заяви, че след разгрома на терористите в югозападна Сирия (или южната зона за деескалация) положението на Голанските височини „трябва да бъде приведено в пълно съответствие със споразумението от 1974 г. за отдалечаване на израелските и сирийските войски.    ", "date": "2018.07.21", "title": "Израел признава контрола на Дамаск върху южна Сирия"}
{"url": "https://www.actualno.com/europe/pablo-kasado-smeni-mariano-rahoj-v-konservativnata-narodna-partija-news_686139.html", "text": "       Изборът на Касадо, който обеща „надежда“ за промяна чрез реформи в партията, зае твърдолинейна позиция спрямо опита за независимост на Каталуния. Той призова за приемането на законодателни промени и криминализирането на незаконното свикване на референдум, в отговор на опита на автономната област да се отдели от Испания.   ", "date": "2018.07.21", "title": "Пабло Касадо смени Мариано Рахой в консервативната \"Народна партия\""}
{"url": "https://www.actualno.com/europe/otrovenijat-s-novichok-rouli-e-izpisan-ot-bolnicata-news_686073.html", "text": "       \"Чарли е преминал през ужасяващо преживяване, което повечето от нас никога не биха могли да си представят\", каза Лорна Уилкинсън, завеждащ сестринския отдел в солсбърийската болница в югозападна Англия, предаде БГНЕС.   Роули, на 45 г. и неговата партньорка Доун Стърджис, на 44 г., припаднаха в къщата си в АЕймсбъри, Югозападна Англия на 30 юни. Стърджис почина на 8 юли.", "date": "2018.07.21", "title": "Отровеният с \"Новичок\" Роули е изписан от болницата"}
{"url": "https://www.actualno.com/asia/oon-prizova-izrael-i-hamas-da-se-ottegljat-sled-novi-4-jertvi-v-gaza-news_686074.html", "text": "       \"Всеки в Газа трябва да се оттегли. Но не следващата седмица. Не утре. Точно сега!\", коментира Николай Младенов, специален координатор на ООН за близкоизточния мирен процес.   \"Не трябва да оставяме целящите да провокират палестинци и израелци за друга война да успеят\", заяви той в Twitter.", "date": "2018.07.21", "title": "ООН призова Израел и „Хамас“ да се оттеглят след нови 4 жертви в Газа"}
{"url": "https://www.actualno.com/europe/trymp-i-putin-sa-obsyjdali-zavryshtaneto-na-sirijkite-bejanci-news_686075.html", "text": "       „Да, между президентът Тръмп и президентът Путин се състоя дискусия за Сирия, как да се направи така, че бежанците да се върнат по домовете си. Това е нещо, над което сега работим, включително ООН и специалният посланик Стафан ди Мистура на генералния секретар на ООН”, изтъкна Помпео.   „Така че, да, президентите на САЩ и Русия обсъждаха това и САЩ несъмнено искат да бъдат част от изпълнението на резолюция 2254 по сирийското регулиране”, добави още държавният секретар.", "date": "2018.07.21", "title": "Тръмп и Путин са обсъждали завръщането на сирийките бежанци"}
{"url": "https://www.actualno.com/asia/hamas-i-izrael-se-dogovoriha-za-primirie-news_686080.html", "text": "       Палестинските групировки, действащи в сектора Газа, се съгласиха на примирие с Израел със съдействието на ООН и Египет, добави телевизия „Ал Арабия”. Примирието влезе в сила в полунощ в събота, предаде БГНЕС.   Палестинската страна трябваше да приеме примирието, след като в петък израелската армия порази за няколко часа 68 цели на ХАМАС в сектора Газа в отговор на убийството на израелски войник по границата с Газа. С удари по въздуха и танкови атаки бяха унищожени военни лагери на батальоните на ХАМАС в Зейтун, Хан Юнис и Ел Бурейдж.\r\nУнищожени са още щаб, команден пункт на бригадите, подразделение на въздушните сили, включително склад с безпилотници, оръжейни складове, тренировъчни площадки и обекти на инфраструктурата.    В петък палестински радикални групировки изстреляха и три ракети срещу Израел, две от които бяха прихванати от израелската противовъздушна отбрана.   ", "date": "2018.07.21", "title": "ХАМАС и Израел се договориха за примирие"}
{"url": "https://www.actualno.com/africa/naj-malko-16-jertvi-sled-kato-korab-potyna-v-reka-kongo-news_686081.html", "text": "       Трагедията станала във вторник, но властите съобщиха за нея едва сега, уточни губернаторът на провинция Чопо Жан-Илонго Токоле, на когото се позовава агенцията, предаде БГНЕС.   Произшествието станало с плавателен съд, поел по маршрута от град Локутю до град Кисангани. Той превозвал хора и товари, но направил това нощем, без да има прожектори, които да осветяват пътя му.\r\nОколо 100 души успели да се спасят. Временно е спряно нощното движение по река Конго в района, където е станало произшествието.    ", "date": "2018.07.21", "title": "Най-малко 16 жертви, след като кораб потъна в река Конго"}
{"url": "https://www.actualno.com/society/umyrtvjavaneto-na-jivotni-v-sharkovo-i-rajona-shte-prodylji-news_686085.html", "text": "       Заради  напрежението в Болярово през последните часове, щабът е решил нов екип от ветеринарни лекари да вземе необходимата втора проба за изследване, предава \"Нова телевизия\".   Министрите на земеделието Румен Порожанов и на вътрешните работи Валентин Радев обясниха, че се предприемат всички необходими мерки, за да не се разпространява болестта.\r\nНе е ясно кога евтаназирането на животни ще продължи. В интернет ще бъде качена информация за координатите на зоните за сигурност.    „Браншовите организации и местните кметове ще разясняват опасностите от разпространяване на чумата, за да се тушира напрежението по места\", каза министър Радев. Той добави, че МВР е готово да проверява съмнения за укриване на животни, ако Агенцията по безопасност на храните поиска това.   „Няма промяна в начина на действие”, обясни земеделският министър Румен Порожанов.", "date": "2018.07.21", "title": "Умъртвяването на животни в Шарково и района ще продължи"}
{"url": "https://www.actualno.com/balkani/svryhdoza-e-prichila-smyrtta-na-izvesten-makedonski-izpylnitel-news_686120.html", "text": "       Илиевски бе открит мъртъв в неговия автомобил преди две седмици в столицата Скопие.   \"В кръвта на изпълнителя са открити множество наркотици, истински коктейл от дрога. Най-много има кокаин. В колата му също са открити наркотици\", съобщиха съдебните власти, предаде БГНЕС.\r\n33-годишният Илиевски, който бе роден в Скопие, представляваше Република Македония на Евровизия през 2011 година в Германия с песента \"Рускиня\". Музикалната си кариера започва през 2000-та година. Сред най-известните му хитове са: \"С теб съм най-богат на света\", \"Прегърне ме\", \"Скитник\", \"Остави ме да умра при други\".    ", "date": "2018.07.21", "title": "Свръхдоза е причила смъртта на известен македонски изпълнител"}
{"url": "https://www.actualno.com/crime/tejka-katastrofa-na-am-hemus-news_686104.html", "text": "       Вследствие на инцидента мъжът е настанен за лечение в болнично заведение, като се е наложила ампутация на долен крайник, към момента се води с опасност за живота.   Изясняват се птичините и обстоятелствата за ПТП.", "date": "2018.07.21", "title": "Тежка катастрофа на АМ \"Хемус\""}
{"url": "https://www.actualno.com/showbusiness/monika-valerieva-v-lubovna-afera-s-filip-plejn-snimki-news_686106.html", "text": "       Интересното е, че малко по-късно снимката бе изтрита от профила на красавицата в Instagram, а днес отново се появи в него. Там се подвизаваше и видеоклип, в който двамата скачат в огромен басейн. Според запознати мястото е именно имението на Плейн. До преди няколко месеца Моника беше сгодена за катарски бизнесмен, който се оказа женен. Припомняме, че моделката стана популярна, след като преди време беше свързвана с афера с футболиста Валери Божинов, който по това време бе женен за Николета Лозанова.    ", "date": "2018.07.21", "title": "Моника Валериева в любовна афера с Филип Плейн? (СНИМКИ)"}
{"url": "https://www.actualno.com/society/hvanaha-trima-bylgari-sled-opit-da-prevedat-nelegalno-chujdenci-news_686108.html", "text": "       Българите са били наблюдавани известно време. Вчера те направили опит незаконно да изведат от страната осем души – четирима мъже, три жени и момиче – по техни думи, иракчани, всички без документи за самоличност. По предварителни данни, чужденците са били преминали незаконно на наша територия, като целта им е била да достигнат до Западна Европа, предаде БГНЕС.   Двама от задържаните са се придвижвали с лека кола, а след тях третият е управлявал джип с осемте мигранти. След преследване от полицейските органи двете коли са спрени на пътя Лакатник-Вършец, в района на село Миланово.\r\nТримата българи са задържани. С постановление на прокуратурата са им наложена мерки за неотклонение до 72 часа.    Работата по изясняването на случая продължава под надзора на Районна прокуратура - Своге.   ", "date": "2018.07.21", "title": "Хванаха трима българи след опит да преведат нелегално чужденци"}
{"url": "https://www.actualno.com/football/alison-naj-skypijat-vratar-v-istorijata-na-futbola-news_686092.html", "text": "       Клубовете от Висшата лига са считани за най-богатите в света и всяко лято изразходват сериозни средства за нови попълнения. Напълно очаквано, най-скъпият футболист в Англия е собственост на Манчестър Юнайтед, след като „червените дяволи“ дадоха малко над 93 милиона паунда за Пол Погба преди две години. Второто място си делят голмайсторът на Юнайтед Ромелу Лукаку и централният защитник на Ливърпул Върджил ван Дайк, който струваха по 75 милиона, предаде БГНЕС.   Нападателят на Челси Алваро Мората заема четвърта позиция със 70 милиона, след което се нарежда и новият вратар на мърсисайдци. Бразилският национал Фред е шестият най-скъп футболист в историята на Висшата лига, след като Манчестър Юнайтед плати 61 милиона паунда за него на Шахтьор Донецк. Донякъде учудващо, шампионите от Манчестър Сити заемат едва седма позиция в тази класация, след като дадоха 60 милиона за Риад Марез, колкото похарчи и Арсенал за Пиер-Емерик Обамеянг преди година. Провалилият се на „Олд Трафорд“ Анхел ди Мариа е на девето място с 59.7 милион, а топ 10 завършва със защитника на Сити Аймерик Лапорт, за когото бяха похарчени 57 милиона паунда.\r\nРавносметката е, че Манчестър Юнайтед имат четирима играчи в топ 10 на най-скъпите, Манчестър Сити и Ливърпул – по двама, а Челси и Арсенал – по един.    ", "date": "2018.07.21", "title": "Алисон - най-скъпият вратар в историята на футбола"}
{"url": "https://www.actualno.com/society/ograbiha-doma-na-mira-dobreva-news_686109.html", "text": "       Наглите обирджии влезли в дома на водещата на БНТ през нощта, докато семейството й спяло.\r\nЗа грабежа съобщи самата Добрева, разгневена в социалната мрежа Facebook. Това не е първия такъв инцидент в дома на водещата.     ", "date": "2018.07.21", "title": "Ограбиха дома на Мира Добрева"}
{"url": "https://www.actualno.com/business/jurnalistka-blokira-porychki-za-blizo-900-mln-leva-news_686110.html", "text": "       Три от спрените процедури чрез едноличната ѝ фирма \"Рос БГ\", регистрирана в бургаски апартамент, са обявени от Националната компания \"Железопътна инфраструктура\" (НКЖИ). Общата им стойност е 727 406 701 лв. без ДДС (или 872 888 041 лв. с ДДС). Другите две са на община Велинград.   Фирма \"Рос БГ\" е създадена през януари месец тази година. Дружеството е с 1000 лева капитал и е активирано два месеца след учредяването му. Дейността му досега сякаш основно се състои в спиране на обявени обществени поръчки. В Търговския регистър фирмата е вписана с многостранна дейност.\r\nС нулев опит в каквото и да е строителство \"Рос БГ\" ЕООД спира първо процедурата за Проектиране и строителство на Централна гара София и ж.п. участък Централна гара София – Волуяк. С жалба в Комисията за защита на конкуренцията (КЗК) я спира на 15 март, като тя и дотогава е спирана от други фирми. А поръчката е с прогнозна стойност 170 500 000 лв. без ДДС.    На 11 април \"Рос БГ\" подава жалба срещу поръчка на община Велинград за реконструкция на общински пътища на стойност 2 611 569 лв. КЗК отказва да образува производство, но и до днес поръчката не е рестартирана.\r\nНяколко дни по-късно друга поръчка на Велинград е спряна – за реконструкция на улици. Тя е с прогнозна стойност 1 828 048 лв. и КЗК обявява за незаконно решението за нейното откриване.   На 21 май \"Рос БГ\" подава жалба срещу друга поръчка на НКЖИ – на стойност 361 482 526 лв. без ДДС за модернизация на железопътен участък Костенец – Септември.    На 12 юни пред КЗК е \"маркирана\" трета железопътна поръчка с прогнозна стойност 195 424 175 лв. без ДДС. Тя е за проектиране и изграждане на системи за сигнализация и телекомуникации по жп линията Пловдив – Бургас.\r\nМоже само да се гадае каква е целта на цялата тази дейност от човек, който до вчера е бил главен редактор на Дарик радио в Хасково, защото инвестицията в тези обжалвания никак не е за пренебрегване.\r\nДосега по четирите образувани в КЗК производства тя е платила не по-малко от 16 900 лева. Отделно са плащанията ѝ за производства пред Върховния административен съд. Отделно са разноските пред КЗК и от ВАС.   В сайта на \"Дарик\" Росица Александрова все още е вписана като главен редактор на радиостанцията в Хасково. В него пише, че е родена на 15 април 1979 година, работила като журналист от 14 години. От 2000 година е започнала като репортер в Дарик-Хасково, а три години е била в Дарик-София. \"Живее на семейни начала, има дъщеря\", е посочено още в сайта.\r\nПо всички жалби журналистката е поискала от КЗК да наложи временна мярка \"спиране на производството\". Антимонополната комисия ги е отхвърлила с мотив, че спирането им би оказало негативно въздействие върху както върху възложителя на обществената поръчка, така и върху обществото. Тя се произнася, че поръчките на НКЖИ са от изключителна важност и стратегическо значение в регионален и национален мащаб. Подчертава, че възложителят няма право да сключи договор с избрания за изпълнител участник, преди да влязат в сила всички решения по процедурата. Тоест, дори процедурата да не бъде спряна и по нея да има постановено решение за определяне на изпълнител, интересите на жалбоподателя ще бъдат защитени в достатъчна степен до решаване на спора по същество.   И трите решения на КЗК да отхвърли исканията за спиране на производството са обжалвани пред ВАС, където също са отхвърлени.\r\nМеждувременно КЗК е оставила без уважение по същество жалбите на \"Рос БГ\" ЕООД по трите процедури на НКЖИ, но и тези решения на Комисията подлежат на обжалване пред ВАС.   До днес нито една от петте поръчки не е разблокирана, като се има предвид, че за участъка Костенец – Септември тя е обявена преди повече от година, за Пловдив – Бургас е започнала в края на ноември 2017 година, за София – Волуяк е стартирана в началото на ноември. На община Велинград поръчките са от март месец.", "date": "2018.07.21", "title": "Журналистка блокира поръчки за близо 900 млн. лева"}
{"url": "https://www.actualno.com/celebrate/sv-prorok-jezekiil-news_685378.html", "text": "       В чудно видение му се явил Господ. Йезекиил видял отворено небето и сред сияещ облак – подобие на четири животни, всяко от които имало четири лица, обърнати на четири страни: лице човешко, лице лъвско, лице на теле и лице на орел. Всички имали криле и блестели като свещ, зачервена в огън. Те били като че ли впрегнати в колесница, която се движела след тях и вървяла с шум, приличащ на шум от много води или от многолюден полк. Над тях се издигал бляскав свод и на свода – престол, на който седяло много светло човешко подобие, окръжено от огън и сияние.   Изпълнен от страх и смущение, Йезекии паднал по очите си чул глас Господен да му говори: \"Сине човешки, стани и аз ще говоря с тебе!\" И дойде в мене дух казва пророкът – и ме вдигна, и ме постави на нозете ми, и го чух да ми говори:\r\n\"Сине човешки, Аз те пращам при дома Израилев, при народ, който непрестанно Ме огорчава, както Ме огорчаваха бащите му, при люде непорокни и жестокосърдечни. Аз те пращам при тях и ти им предай думите Ми! Не бой се от тях, ако дори възстават против тебе и те преследват, но смело предавай Моите думи!\"    След това към Йезекиил се простряла ръка, която държала книжен свитък. Тя разгънала пред него свитъка, изписан от двете страни, и в него Йезекиил прочел: плач, охкане и тъга.\r\nПо думата на Господа Йезекиил изял свитъка и втори път получил от Бога заповед да предава точно, каквото е писано в него, и да приканя Йзраиля към покаяние. След това духът го вдигнал и понесъл. Пророкът чул след себе си шум от криле и колела и звук от силен гръм и думите: \"Благословена е славата на Господа от мястото си!\" Сърцето му било пълно със скръб, но той чувствал, че ръката Господня го укрепва.   Цели седем дни след това Йезекиил не се решавал да предаде на едноплеменниците си думите и откровенията Господни. Тогава Господ му повторил Своята повеля: \"Сине човешки! Аз те поставих страж над дома Израилев, за да му предаваш Моите думи. Като ти говоря, че грешникът ще загине, ако не се разкае, а ти не му предадеш Моите думи и грешникът умре в беззаконие, то Аз от тебе ще подиря кръвта му.\" След това Йезекии имал отново видение на Божията слава.    Оттогава Йезекии започнал без страх да съобщава на народа всичко, което чувал от Господа. В продължение на 22 години той проповядвал на пленението, като ге увещавал да се откажат от пороците си, да се покаят и да се обърнат към Бога. Наставляван от Духа, той възвестявал бедствията, които ще постигнат Йерусалим и Юдея, предвещавал разорения на другите страни – Тир, Египет – и най-после указавал и на връщането на Израиля от плена и на дохождането на Избавителя.\r\n\"Ще изискам овците Си – казва той от името на Господа – и ще ги освободя от всички места, гдето бяха пръснати в ден облачен и мрачен. Ще ги паса на добро пасбище и кошара ще имат на високите израилеви планини. Моите овци Аз ще паса и ще ги отморявам. Изгубената ще намеря и прокудената ще възвърна, ранена ще привържа и болна ще укрепя. И ще поставя над тях един пастир, който ще ги пасе, Моя раб Давид; той ще ги пасе и ще им бъде пастир. И Аз, Господ, казах това. И ще сключа с тях завет за мир.\"\r\nУвещавайки народа към покаяние, Йезекиил посочва на милосърдието на Бога, винаги готов да прости каещия се. \"Отхвърлете от себе си всички грехове, които сте вършили – говори той от името на Господа – и направете си ново сърце и нов дух! И защо да умирате, доме Израилев? Аз не искам смъртта на умиращия, но да се обърне той от пътищата си и да бъде жив. Обърнете се и живейте!\"   Господ многократно наставлявал Йезекиил чрез чудни личби и видения. Веднъж пророкът бил вдигнат духом и поставен на Соломоновия храм, видял идолите, които стоели на светото място, началниците израилски, които служели на идолите, и свещениците, които се покланяли на слънцето. В едно по-утешително видение Господ му показал възобновлението на храма и славата Божия, която го изпълня, и благодатта, която се излива на вярващите във водни потоци.\r\nПророкът също така имал откровение за възкресението на мъртвите. Той разказва, че ръката Господня го поставила сред поле, пълно с човешки кости, и Господ го запитал: \"Сине човешки, ще оживеят ли тия кости?\" Пророкът отговорил: \"Господи, Боже, Ти знаеш това.\" И същият глас му казал: \"Изречи пророчество за тия кости и кажи им: Сухи кости, чуйте словото Господне! Тъй казва Господ на тия кости: Ето, Аз ще въведа във вас дух и ще оживеете и ще познаете, че Аз съм Господ.\" Йезекиил изпълнил заповяданато, изрекъл пророчеството за костите и видял, че костите се съединяват и на тях израства плът, но дух още нямало в тях. И отново гласът Господен му казал: \"Изречи пророчество за духа, сине човешки, и кажи на Духа: \"Тъй казва Господ Бог: Дойди от четирите ветрове, Душе и духни върху тия убити и те ще оживеят!\" Пророкът изрекъл това пророчество както му заповядал Бог, и влязъл в костите Дух и те живели и се изправили на нозете си – твърде голямо опълчение.   Това пророчество за всеобщото възкресение на мъртвите се чете у нас на Велика събота.\r\nСветата Библия ни дава малко подробности за живота на пророк Йезекиил. Запазило се е предание, че пленници юдеи – в гнева си за справедливите негови укори – го убили и че тялото му било положено в гроба на Сима и Арфаксада, Авраамови прародители.    ", "date": "2018.07.21", "title": "Св. пророк Йезекиил"}
{"url": "https://www.actualno.com/politics/bsp-predstavja-proekt-na-vizija-za-bylgarija-news_686083.html", "text": "       Ще бъдат разисквани предложения в четири ключови сфери- икономика и доходи, регионално развитие, здравеопазване и образование, в които се залага нов модел на развитие и нови политики, съобщиха от партията.   След представянето на проекта \"Визия за България\", той ще бъде подложен на широко обществено обсъждане с коалиционни партньори, НПО, браншови, професионални, научни, синдикални организации и граждани. Целта е с консенсус да бъде оформен нов модел за развитие на България.", "date": "2018.07.21", "title": "БСП представя проект на \"Визия за България\""}
{"url": "https://www.actualno.com/america/sasht-njama-da-nahluvat-v-nikaragua-news_686100.html", "text": "       Това съобщи американският посланик в Организацията на американските държави (ОАД) Карлос Трухильо, предаде БГНЕС.   „САЩ ще направят всичко възможно, за да се върне Никарагуа към демокрацията. Разглеждат се всички варианти… Сега няма (планове за военна операция - ред.) \", цитира го порталът Nacional.\r\nСпоред посланика правителството на Никарагуа трябва да се върне към диалога с опозицията, който в момента е прекъснат. Трухильо съобщи още, че правителството на САЩ проучва възможността да въвеждане на санкции срещу никарагуански чиновници и промишлеността.    ", "date": "2018.07.21", "title": "САЩ няма да нахлуват в Никарагуа"}
{"url": "https://www.actualno.com/gabrovo/gabrovo-s-obnovena-gradska-sreda-za-nad-11-mln-leva-news_686102.html", "text": "       „Община Габрово е сред петте най-добри общини-бенефициенти по Оперативна програма „Региони в растеж“. Едва ли има по-реален пример за добрата работа и координация, общите усилия на държавна и местна власт за европейската солидарност от това, което виждаме днес.“, каза в Габрово министърът на регионалното развитие и благоустройството Николай Нанков. Той участва в откриването на обектите по проект „Габрово – инвестиции за изграждане на съвременна градска среда“. На територията на парк „Колю Василев – Обов“ в четвъртък, 19 юли 2018 г., се състоя официалната церемония, на която присъстваха още габровският кмет Таня Христова, евродепутатът Андрей Новаков, народните представители Иглика Иванова-Събева и Николай Сираков, областният управител Невена Петкова, председателят на Общински съвет - Габрово Лена Георгиева, строители, проектанти, много гости и граждани.    Регионалният министър отчете, че Габрово е отличник не само по Оперативна програма „Региони в растеж“ и напомни, че основите на успешната работа са положени от вицепремиера Томислав Дончев като градоначалник и сега тя продължава чрез усилията на настоящия кмет Таня Христова. От своя страна габровският кмет заяви, че този проект е част от дейностите, за които габровци вдъхновяват общинската администрация, заради общия стремеж градът да става по-красив, по-привлекателен и по-уютен. „Усмивките във вашите очи са най-добрата благодарност за резултатите, които постигаме заедно.“, добави кметът на Габрово и благодари на всички, ангажирани в изпълнението на обектите.     След церемонията Таня Христова и министър Николай Нанков засадиха младо дръвче явор, асистираха им малчугани от близката детска градина „Явор“.\r\nВ рамките на две години в Габрово са реконструирани и новоизградени ключови обекти от градската инфраструктура. На емблематичния Шиваров мост вече има кръгово кръстовище, новата Източна градска улица спомага за облекчаване на трафика в центъра, а паркът на Колелото се превърна в приятна дестинация за отмора на живеещите в района. Освен изграденото кръгово кръстовище в района на Шиваров мост са рехабилитирани тротоарните настилки, монтирано е ново улично осветление и са изместени всички съществуващи подземни комуникации.   Спирката на бул. „Априлов“ е реконструирана с уширителен „джоб“. В междублоковите пространства на булеварда – в левия участък от Централна поща до моста, са обособени кътове за отдих, подновени са тротоарите, изградени са две подпорни стени, създадени са нови паркоместа. В рамките на инвестицията е изградена част от ул. „Марин Дринов“ – Източна градска улица, в два участъка. Изградени са подпорни стени, стълбища, тротоари и пътни настилки, отводнителна система. Ремонтиран е съществуващият тунел с дължина 130 метра. Монтирано е ново улично осветление, асфалтови, паважни и тротоарни настилки. Улицата ще облекчи движението на автомобили в центъра, което ще освободи централните пешеходни зони от множеството паркирали автомобили и ще улесни затрудненото придвижване по тесните улици.\r\nРайонът на парк „Колелото“, известен в миналото като „Обов“, вече има облик на съвременна жилищна зона. Междублоковите пространства са изцяло рехабилитирани – подменени са настилките, уличното осветление, детските кътове, озеленяването. Всички улици и тротоари по прилежащия булевард и в обхвата на кръговото кръстовище са обновени, монтирано е ново улично осветление. Граничещата с парковото пространство улица „Аврам Гачев“ е реконструирана, обособявайки пространство, предлагащо пълноценна почивка и приятни емоции. Оформени са пешеходни и зелени зони, паркинги, детски площадки и кътове за отдих.\r\nОбщата стойност на проекта е 11 138 023,59 лв., от които 3 416 131,59 лв. е приносът на Община Габрово. Разработката бе първата в страната, която получи одобрението на Управляващия орган на Оперативна програма „Региони в растеж“ 2014 – 2020 г. по процедурата „Изпълнение на интегрирани планове за градско възстановяване и развитие“. ", "date": "2018.07.21", "title": "Габрово с обновена градска среда за над 11 млн. лева"}
{"url": "https://www.actualno.com/europe/napadateljat-v-avtobusa-v-germanija-otkazva-da-govori-news_686094.html", "text": "       Към 34-годишния мъж се подготвят обвинения в опит за умишлен пожар, извършване на опасни наранявания и въоръжено нападение. Извършителят е родом от Иран, но има германско гражданство и живее в Любек. Очаква се днес той да бъде изправен пред съда.   Според прокуратурата, засега няма данни, че нападателят е радикализиран и е малко вероятно мотивите му да са били терористични.", "date": "2018.07.21", "title": "Нападателят в автобуса в Германия отказва да говори"}
{"url": "https://www.actualno.com/society/prognoza-za-vremeto-7-uli-sybota-news_686057.html", "text": "       Над Черноморието ще преобладава слънчево време, с временни увеличения на облачността. На места, главно по северното крайбрежие ще превали и прегърми. Ще духа до умерен северен вятър, който след обяд ще отслабне. Максимални температури на въздуха: 27-30°. Температурата на морската вода е 23-25°. Вълнението на морето ще бъде 1-2 бала.\r\nНад планините ще преобладава слънчево време, с временни увеличения на облачността, по-значителни след обяд. Само на отделни места ще превали краткотрайно. Ще духа умерен северозападен вятър. Максимална температура на височина 1200 метра около 22°, на 2000 метра – около 15°.\r\nВ неделя ще преобладава слънчево време, с временни увеличения на облачността, по-значителни над Източна България, в следобедните часове - и над планините и планинските райони. Само на отделни места ще превали краткотрайно, възможно е и да прегърми. Температурите ще се повишат още и максималните ще бъдат между 30° и 35°. В началото на следващата седмица отново на много места в страната ще вали дъжд, придружен и от гръмотевични бури. Има условия за временно интензивни явления, значителни по количество валежи, възможни са и градушки. От север-северозапад, в Източна България по-късно и от североизток, ще проникне сравнително по-хладен въздух. Температурите ще се понижат и ще се установи хладно за периода време.    ", "date": "2018.07.21", "title": "Прогноза за времето - 7 юли (събота)"}
{"url": "https://www.actualno.com/europe/polskijat-prezident-predlaga-referendum-zaradi-spora-s-es-news_686112.html", "text": "       Сред поставените въпроси е дали полските закони да имат предимство пред европейското законодателство. Предлага се също така в преамбюла на конституцията да фигурира постановката за християнското наследство на Полша, предаде БГНЕС.   Гласоподавателите ще имат възможност да се произнесат и по въпросите дали президентът да има повече власт и дали пропорционалната избирателна система да бъде заменена с мажоритарна.\r\nУправляващата партия \"Право и справедливост\" е негативно настроена към сегашната полска конституция, но все още не се е произнесла по предложенията на Дуда. Това може да стане още следващата седмица, когато Сенатът ще решава дали да бъде свикан референдумът. Дори допитването до народа да се състои, последната дума ще има долната камара - Сеймът. За промяна в конституцията е необходимо мнозинство от две трети от депутатите.    Припомняме, че Варшава е в остър спор с ЕС за суверенитета си и спазването на някои основни ценности на общността.   ", "date": "2018.07.21", "title": "Полският президент предлага референдум заради спора с ЕС"}
{"url": "https://www.actualno.com/asia/rekordnite-jegi-ubiha-desetki-v-japonija-news_686115.html", "text": "       Хиляди други потърсиха медицинска помощ заради горещините през последните две седмици. В началото на седмицата температурите в централната част на Страната на изгряващото слънце достигнаха 40,7 градуса по Целзий – рекорд за последните пет години, предаде БГНЕС.   В град Киото живакът в термометрите отчете над 38 градуса в продължение на седем дни – нещо, което се случва за пръв път откакто започва воденето на подобна статистика в началото на 19 век.\r\nЛекарите призоваха хората да пият повече течности и да не излизат навън в най-горещите часове от деня.    ", "date": "2018.07.21", "title": "Рекордните жеги убиха десетки в Япония"}
{"url": "https://www.actualno.com/europe/francija-izprati-humanitarna-pomosht-v-sirija-news_686116.html", "text": "       Франция изпрати хуманитарна помощ в Сирия. Това е първият случай, в който западна държава сътрудничи с Русия, за да помогне на контролирани от режима на Асад райони, предаде \"Нова телевизия\".   Руски военен самолет кацна на летище в централна Франция и натовари 50 тона помощи. Те са предназначени за около 500 души, които се нуждаят от по-редки и скъпи лекарства.\r\nОперацията беше одобрена от президентите на Франция и на Русия. Разчита се на ООН, които да превозят лекарствата от руска база в Сирия до районите източно от Дамаск, за които са предназначени.    ", "date": "2018.07.21", "title": "Франция изпрати хуманитарна помощ в Сирия"}
