{"url": "https://www.actualno.com/starazagora/kmetyt-na-stara-zagora-otteglja-jalbite-si-za-kleveta-vyv-facebook-news_717260.html", "text": "  Кметът на Стара Загора Живко Тодоров оттегля внесените жалби срещу граждани на Стара Загора за oбидни ĸвaлифиĸaции cpeщy него, пyблиĸyвaни във Facebook. Причината да го направи е тълкуването, че така се опитва да ограничи свободата на словото и да мачка хората с власт.     Тодоров обясни, че като всеки човек има праг на търпимост и е решил да защити името си. Но отчете, че като представител на местната власт не е трябвало да завежда дела в лично качество, защото това е довело до грешни тълкувания. Обясни, че винаги е уважавал мнението на другите, дори на опонентите си, дори и да не му харесват.   \"Bceĸи e cвoбoдeн дa изpaзявa мнeниeтo cи, нo cмятaм, чe xopaтa тpябвa дa ce изpaзявaт ĸyлтypнo, бeз oбидни и нeцeнзypни изpaзи\", заяви кметът и обясни, че оттегля жалбите си, \"зa дa ce пpeĸpaти тaзи иcтepия, дa ce cпpe c тълĸyвaниятa, чe иcĸaм дa зaпyшa нeчия ycтa\".\r\n\"На мeн и eĸипa ми ни пpeдcтoи мнoгo paбoтa и нямa дa oтĸлoнявaм внимaниeтo cи, нямa и дa oбpъщaм внимaниe нa oбидни ĸвaлифиĸaции\", заяви Toдopoв.  Цялата история тръгна от Facebook групата \"Група за истината за Стара Загора\". Заради първоначално подадените жалби, във Facebook имаше гневна ирония към кмета, че е огледален образ на Тодор Живков, както и съвети към него да прочете Европейската конвенция за защита на правата на човека и основните свободи.", "date": "2019.01.20", "title": "Кметът на Стара Загора оттегля жалбите си за клевета във Facebook"}
{"url": "https://www.actualno.com/starazagora/semejstvo-karakachanovi-sreshtu-krasimir-karakachanov-news_717068.html", "text": "  “Не може да казва вицепремиерът , че циганите са станали нагли. Че си плащам всичко ли?” Това ме пита 40-годишният Стефан от старозагорския ромски квартал “Лозенец”. Показва ми как на 16 януари е платил 22 лева за вода и 160 лева за ток. “Ако не ги плащам, ще ми ги спрат. Как децата ми ще са без светло и топло?“ Обяснява ми, че е мит, че циганите се облагодетелстват от държавата и че са на социални помощи. Малко са и хората на неговата възраст в квартала с повече от две деца.      “ . Защо по медиите показват само лоши неща? Защо ни ги втълпяват? Незаконни постройки има и в села, където няма цигани\", възмущава се той. Не оправдава и не защитава хората, построили къщите си без да се съобразяват със законовите положения. . Прадедите му са дошли от турския град Текирдаг между двете световни войни, разказвал дядо му, който като 6-7-годишно момче се загубил, докато събирал дърва с леля си. В гората го намерили каракачани и го прибрали, заради тази случка и ги наричат Каракачанови.  \"Представата на обществото е, че циганинът е човек с каруца и кон, но не всички сме такива. Много малко хора в квартала все още имат коне\", казва Стефан. Какво е обяснението му за тази представа? \", категоричен е домакинът ми, който е със средно образование. Има диплома за средно професионално образование, но казва, че като шивач трудно ще изхранва семейството си. Само кърпи чорапите им. Свири на китара и печели като музикант на свободна практика - по сватби и заведения из цялата страна и в чужбина. Брат му Ангел Демирев е част от старозагорската рок група , известна не само в Града на липите. Родителите им говорели на четиримата си синове и дъщеря си само на български език. А техните деца не говорят цигански. \"Мама и татко ни показаха, че за да има циганинът позиция, да е някакъв плюс за обществото, основата е българският език\", разказва той. Според него като говори на български от малко, детето мисли различно.\r\n\"Като пораснат, ако искат да научат цигански.\" Обяснява, че с Мария не пускат децата си навътре в квартала. Това не е ли изолация? \"Изолация е, за която не съжалявам. Това е самоизолация. Така сме решили\".    Мария се чуди, че все още има българи, които заплашват децата си с репликата \"Стой мирно, че ще те дам на този циганин!\". \" \", допълва мъжът ѝ. Стефан ми обяснява, че 80% от циганския етнос в гетото са евангелисти, християни. \"Как може християнин да каже на християнин неверник?\", възмущава се той.\r\nДвамата са женени от 20 години. 14-годишната им дъщеря Деамира е осмокласничка в Търговската гимназия в Стара Загора, а синът им Харалампи е третокласник в музикалното училище, свири на кларинет. До 7-и клас Деа учи в Средно училище “Максим Горки”, но с още едно дете от квартала влизат там с протекции. Според Стефан проблемът с интеграцията трудно ще се реши. До 1989-а всеки в квартала имал работа, който не работел, го подигравали, че е некадърен. Но във военната книжка на баща му пишело, че е циганин. “ Голяма част от парите за нея потънаха и в джобовете на наши хора”, разсъждава на глас той.\r\n“Проблем е и ценностната система, която тръгва от семейството”, казва той. Много роми казват на децата си, че трябва да работят и да успеят, за да забогатеят. “Това му е втълпено и той няма как да разбере, че ако децата му учат, ще станат хора.” В училища и детски градини пък разделят децата, има си паралелки и групи за българи и други за цигани и турци. “А уж се работи за интеграция… Главното е образованието. Ако не е грамотен, мястото на циганина е отзад на боклукчийската кола, а на циганката - да мете на улицата”, разпалено обяснява той. И допълва, че като отидат с Мария в “Социално подпомагане” да подават документи за детски, “се намразвам, че съм циганин. Повръща ми се. Отчайвам се. 15-годишна бременна и с малко дете, а не може да си напише името… Отвратително коравосърдечен съм в такива случаи\".\r\nИма ли начин да се преодолее проблемът с и създаването на семейства в ранна възраст? В една част от квартала това е преодоляно, обясняват Мария и Стефан. “Това обаче няма да ни направи равнопоставени на българите. Само образованието”, категоричен е той и казва, че му се .   Ще разрешат ли на дъщеря си да продължи да учи в университет, след като няма да е близо до тях? “Няма проблем. Подкрепяме я, дори ако реши да иде да учи в Япония. Задължително трябва да учи след гимназията. ”, категоричен е Стефан. С Мария се надяват, че за все повече цигани ще бъде важно, като са създали деца, да ги изучат, за да могат да поемат пътя си в обществото и да се оправят с живота. И най-сетне да се премахне от циганския етнос проклятието неграмотност.  Анжелина Велчева ", "date": "2019.01.20", "title": "Семейство Каракачанови срещу Красимир Каракачанов"}
{"url": "https://www.actualno.com/asia/sirija-otrazihme-izraelski-vyzdushni-raketi-news_717227.html", "text": "  Сирийската въздушна отбрана в неделя отговори на израелските въздушни нападения в южната част на страната, съобщи държавната информационна агенция SANA, цитирайки военен източник, предава TACC, цитирани от \"Фокус\".     Системите за противовъздушна отбрана \"възпрепятстваха израелските въздушни удари да достигнат целите си на юг\" на страната, се казва в информацията, без да се дават допълнителни подробности.   Ръководителят на Сирийската обсерватория за човешки права, базирана в Лондон, Рами Абдел Рахман, заяви, че става дума за цели на юг от Дамаск близо до района на Кишу.\r\n\"В тази зона се намират оръжейни складове на „Хизбула“ и ирански бойци\", каза Абдел Рахман, добавяйки обаче, че не е ясно дали са били поразени от израелските удари.  Информацията идва една седмица, след като Израел извърши въздушен удар, за който заяви, че е бил насочен към ирански оръжейни складове в Сирия.\r\nНападенията на 12 януари бяха потвърдени от израелския премиер Бенямин Нетаняху, който каза, че \"складове, съдържащи ирански оръжия на международното летище в Дамаск\" са били ударени.   ", "date": "2019.01.20", "title": "Сирия: Отразихме израелски въздушни ракети"}
{"url": "https://www.actualno.com/velikotarnovo/vtu-otbeljazva-denja-na-sv-evtimij-patriarh-tyrnovski-news_717231.html", "text": "  Великотърновският университет отбеляза днес деня на Св. Евтимий - патриарх Търновски. Преди 16 години в двора на университета започна строежът на храм, носещ името на книжовника и светеца. Днес той се руши преди да е завършен.     През последната година по храма не е правено нищо, защото починаха основните дарители и двигатели на националната кампания за изграждането на черквата, носеща името на Св. Евтимий, патриарх Търновски. Храмът е в строително скеле, а хоросанът и тухлите от грубия строеж са започнали да се рушат, вътре на много места тече, предаде БНР.   Ректорът на ВТУ проф. Христо Бонджолов заяви: \r\n“Пари има, не е въпросът в парите. От благотворителните акции са събрани около 100 000 лева. Проблемът е с тази ламарина, която е отгоре за кубетата на църквата. Не може да се прави другото, докато не се затвори отгоре“.  Иконографи и богослови коментираха: \r\n“Всичко се корени в това, че нямаше много ясна стратегия от самото начало как да протече построяването. Трябва да се изпълнят още доста довършителни неща. Ако е рекъл Господ, в близкото бъдеще ще бъде довършен“.   Преди да отслужи празничната литургия великотърновският митрополит Григорий заяви:    “Първото нещо е молитвичката да имаме. Имаме ли го вече в груб строеж храма - имаме го. Искаме ли да служим - ще служим“.", "date": "2019.01.20", "title": "ВТУ отбелязва деня на Св. Евтимий - патриарх Търновски"}
{"url": "https://www.actualno.com/cite/istinski-mu-se-vyzhishtavam-na-cvetanov-za-emocijata-njama-artistizym-tuk-news_717223.html", "text": "  Така премиерът Бойко Баорисов се обърна към актива на партия ГЕРБ след речта на председателя на парламентарната група Цветан Цветанов по време на националната работна предизборна среща в София.     Заместник-председателят на ГЕРБ произнесе емоционално слово пред пълната зала, което завърши с бурни аплодисменти.", "date": "2019.01.20", "title": "Истински му се възхищавам на Цветанов за емоцията, няма артистизъм тук"}
{"url": "https://www.actualno.com/crime/zaloviha-zapodozrjan-za-ubijstvo-news_717236.html", "text": "  Полицията задържа мъж на ГКПП „Калотина”, изяснява се неговата съпричастност към смъртта на друг гражданин в Козлодуй, съобщиха от МВР.     Към 8 ч. днес е бил подаден сигнал за мъж в безпомощно състояние на улица в крайдунавския град.\r\nПристигналите екипи са установили по тялото му множество следи от прободни рани и контузии. Пострадалият е бил незабавно откаран в болница, където по-късно е починал.\r\nПо случая е било образувано досъдебно производство в РУ-Козлодуй и е установено, че загиналият е гостувал на 31-годишният мъж, когото полицаите по-късно задържаха.     След порядъчна употреба на алкохол домакинът го откарал и оставил пред дома му с такси, след което се качил в автобус и отпътувал за столицата.\r\nПри взаимодействие на ОДМВР-Враца и РУ-Козлодуй мъжът е бил заловен на ГКПП „Калотина”.\r\nТой е задържан за 24 часа, работата по изясняване на съпричастността му към тежкото криминално престъпление продължава под наблюдението на прокуратурата.    ", "date": "2019.01.20", "title": "Заловиха заподозрян за убийство"}
{"url": "https://www.actualno.com/society/lavina-v-osogovskata-planina-news_717232.html", "text": "  Лавина падна в Осоговската планина след Превала, съобщиха от Планинската спасителна служба в Кюстендил.     За щастие няма пострадали.   Лавините не са толкова характерни за Осоговската планина, отбелязват от ПСС. \r\n​​​​​​\"​​​​​​Има много места в планината, където има условия за лавини. За щастие всички свидетели и участници са невредими. Молим ви, бъдете внимателни, уточняват още от ПСС пред \"Дарик\".  ", "date": "2019.01.20", "title": "Лавина в Осоговската планина "}
{"url": "https://www.actualno.com/europe/stotici-hiljadi-protestirat-v-atina-gaz-i-shokovi-granati-ot-policijata-news_717239.html", "text": "  Гръцките протести в Атина ескалираха.  Група маскирани лица с гръцки знамена, вероятно принадлежащи на крайнодесни групировки, са се опитали да пробият полицейския кордон при Паметника на незнайния войн пред гръцкия парламент.     Те са хвърляли шишета и други предмети , както и блажна боя по полицаите, които са отговорили със шокови гранати и сълзотворен газ, писа македонската информационна агенция (МИА), цитирана от \"Фокус\". \r\nПротестиращите в Атина настояват за референдум за Договора от Преспа. Законопроекта за ратификацията му беше в гръцкия парламент преди ден и трябва да бъде гласуван следващата седмица, като целта е той да разреши десетилетния спор за името на Македония, което се превърна в кауза както на македонския премиер Зоран Заев, така и на колегата му Алексис Циприс.\r\nИ двамата лидери срещнаха остра съпротива в собствените си страни, но това за момента е единственият начин да се даде старт на европейската интеграция на Македония.  Протестиращи в Атина според различни източници са между 300 000 и 500 000. В 14:00 протестиращите са изпели химна на Гърция, след което са започнали изказванията.\r\nОпозицията в Гърция от няколко седмици да направи всичко възможно, за да попреди на Ципрас да подпише документа.", "date": "2019.01.20", "title": "Стотици хиляди протестират в Атина, газ и шокови гранати от полицията"}
{"url": "https://www.actualno.com/crime/70-godishen-myj-prostrelja-drug-i-se-samoubi-news_717233.html", "text": "  70-годишен мъж се е самоубил, след като е прострелял собственик на заведение в село Огняново. Това съобщиха от пресцентъра на МВР. Досъдебно производство е образувано във връзка с тежък инцидент в с. Огняново, община Елин Пелин. Към 14.00 часа днес в полицията бил получен сигнал за прострелян 58-годишен собственик на местно заведение в селото. Раненият в рамото мъж бил веднага откаран в болница. Пристигналият на място полицейски екип е извършил оглед, а в хода на предприетите първоначални действия по разследването е установил, че изстрелите са произведени от 70-годишен местен жител, който минути преди това нахлул в обекта и насочил оръжие срещу мъжа – двамата от доста време били във вражда. При пристигането в дома на възрастния мъж, криминалистите го открили мъртъв с огнестрелна рана в областта на сърцето – според първоначалната експертиза смъртта е настъпила при самопрострелване.     Работата по изясняване на всички обстоятелства, свързани с тежкия инцидент, продължава под наблюдението на прокуратурата.   ", "date": "2019.01.20", "title": "70 годишен мъж простреля друг и се самоуби"}
{"url": "https://www.actualno.com/crime/39-godishnata-isenija-asenova-e-bylgarkata-zadyrjana-za-sistemata-havala-news_717245.html", "text": "  39-годишната Исения Асенова е българката, задържана за системата „Хавала”, съобщи bTV.     Мярката за неотклонение на обвинените за схемата, определена като престъпление срещу Републиката, се гледа при закрити врата днес.   При спецакция на ДАНС, ГДБОП и специализираната прокуратура на 18 януари бяха задържани 43 лица, основно чуждестранни граждани.\r\nЧаст от тях са разпитани и освободени, петима са с повдигнати обвинения. Сред тях е и българката Исения Асенова.  Арабската „Хавала” е анонимна и добре работеща система за превод на пари без никакви документални следи. \"Хавала\" от арабски се означава \"прехвърлям\".\r\nЧислеността на групата е различна в различни моменти, в но периода, фиксиран в обвиненията, които сме повдигнали, числеността е тази за лицата, за които е предявено обвинението, посочи наблюдаващия прокурор Евгения Станкова.   По думите й предстои да се доизяснява участие и на други лица, да се конкретизират обвиненията и да се прецени кои лица точно ще бъдат включени в групата.    На територията на София в петък ден са били претърсени две обменни бюра. \r\nГледането на мярката днес не започна веднага, съдията даде 40 минути на адвокати на един от обвиняемите да се запознаят с материалите.", "date": "2019.01.20", "title": "39-годишната Исения Асенова е българката, задържана за системата „Хавала”"}
{"url": "https://www.actualno.com/curious/dneven-horoskop-za-21-januari-news_717206.html", "text": "        Днес ще бъдете изкушени от хазартни действия. Мислите, че късметът е на ваша страна. Най-разумно е да не се впускате прекалено в играта. Днес някой ще се опита да разклати финансовото ви състояние. Помислете добре какво би ви донесло дадено вложение. Преценете добре рисковете.   Този понеделник се огледайте за нова възможност. Тя няма да ви бъде предоставена на тепсия, но ще имате шанса да промените сериозно работата си.     Този понеделник бъдете уверени, че няма как да знаете всички детайли в дадена ситуация. Много често нещата не са такива, каквито изглеждат на повърхността. Въздържайте се от крайни мнения. Денят ще ви подскаже елегантно, че не сте господар на събитията. Хубаво е да разберете от първия намек, за да се предпазите от сериозни грешки. Денят ще ви запознае с прекрасен човек. Бъдете себе си и не се опитвайте да го впечатлите излишно, така само може да създадете грешна представа за себе си.   Този понеделник си намислете желание, но не оставяйте само на късмета да свърши цялата работа. Истината е, че ви трябва само малко повече кураж, за да го осъществите.    Този понеделник е добре да оставите миналото на страна. Време е да анализирате настоящето и да пристъпите по-отговорно към бъдещите ви планове. Този понеделник не се сърдете на другите за ваш неуспех. Всичко, което засяга вас е ваше задължение. Помислете как повече да не допускате подобни грешки.    Този понеделник хванете здраво съдбата си. Днес ще може да повлияете на хода на основни събития, които ще са решаващи за развитието ви. Този понеделник не бъдете прекалено критични и придирчиви към околните и близките ви. Важното е вие самите да отговаряте на всички условия, които са важни за вас. Този понеделник не се колебайте да бъдете настъпателни и не се съмнявайте в преценката си. Има моменти, в които трябва да отстъпим, но този не е такъв.", "date": "2019.01.20", "title": "Дневен хороскоп за 21 януари"}
{"url": "https://www.actualno.com/curious/sedmichen-horoskop-za-21-27-januari-news_717238.html", "text": "        През тази седмица не пришпорвайте събитията. Именно така ще постигнете желаните резултати. В противен случай ще се изнервите и няма да постигнете нищо повече освен загубено време и авторитет. В средата на седмицата ваши роднини ще се нуждаят от подкрепата ви. Не се съмнявайте, че трябва да дадете всичко от себе си. Тази седмица ще ви дари с така чаканото спокойствие. Няма да има и следа от напрежението от последните седмици. В работата се опитайте да бъдете настойчиви и да изискате това, на което имате право. Намерете правилния подход, за да получите, това което искате, но без да създавате вражда.   Благоприятните възможности за пред вас и е нужно съвсем малко усилие и повече позитивизъм, за да ги откриете. Не се колебайте да бъдете новатори и вдъхновители. В личния живот е време да излезете от онзи омагьосан кръг и да предприемете действията, които ще поставят нещата по местата им. Не се колебайте да се борите за свободата си.     Това е подходяща седмица за нововъведения във всички сфери на живота. Това не означава, че ви очаква мащабна работа, а по-скоро разчистване на пътя за внедряване на отдавна замислени идеи. В последните два работни дни ще можете да покажете всичко, на което сте способни. Това може да доведе до повишение. През тази седмица ще имате много начини на разположение, за да получите, това което искате. Рискувате обаче да се подадете на рутината и меланхолия и те да се превърнат във ваши основни врагове и спирачки по пътя напред. В средата на седмицата има опасност от сериозни конфликти с членове на семейството. Не забравяйте, че никой не може да се постави на мястото на другия, докато не преживее това, което е преживял. През тази седмица бъдете изключително внимателни и мили към близките ви. Сега те имат нужда от вашата 100%-ва подкрепа. Ще е добре да оставите собствените ви амбиции, за да им обърнете подобаващо внимание. Ангажирайте партньора ви в начинанието, за да заздравите връзката ви. В здравословно отношение следете кръвното налягане.   Това е седмица, която да посветите на решаването на стари проблеми. Вече няма за кога да отлагате справянето с тях. В противен случай ще ви става все по-трудно. Набере смелост и се хвърлете смело напред. Ще се справите много по-лесно, отколкото очаквате. В здравословно отношение обърнете повече внимание на храната, която приемате и наблегнете на плодовете и зеленчуците.    През тази седмица късметът ще е на ваша страна. Постарайте се да не го пъдите далеч от себе си от страх или предразсъдъци. Не си блъскайте главата в сложни въпроси. Не може да контролираме всичко, което се случва. Сега е важно да изиграете картите си така, че да се възползвате максимално от създалото се положение. Задачата ви през тази седмица ще бъде да се съсредоточите върху собственото ви развитие. Ще бъдете склонни за изследвате другите, но това ще ви отнеме ценно време за вашето собствено развитие. Фокусирайте се върху задачите, които имате пред себе си и са свързани с професионалните предизвикателства пред вас. В личен план не прибягвайте до манипулации при решаването на проблемите.    Очаква ви успешна седмица, в която ще може да се проявите положително във всички аспекти на живота. Важно е да не разкривате подробности за някои от по-сериозните ви планове. Конкуренцията дебне и няма да пропусне да се възползва от добрите ви идеи, като си ги припише. През почивните дни помислете за гостуване на близки приятели или пък може да направите събирането и у вас. Задачата ви през тази седмица ще бъде да си поставите реалистични задачи. В противен случай може да се лишите и от това, което със сигурност е ваше. Посветете се на рутинни задачи и оставете инициативата за друго време и на други хора. В личния живот също не притискайте партньора си за важни решения. Всичко ще се получи от само себе си. Тази седмица ще бъде изпълнена с неочаквани събития. Промените ще се сипят една след друга, така бъдете готови да проявите гъвкавост. Не се колебайте да завържете ценни приятелства. Обаянието и способностите ви ще ви спечелят ценни съмишленици. В работата разчитайте само на вашите собствени ресурси.", "date": "2019.01.20", "title": "Седмичен хороскоп за 21-27 януари"}
{"url": "https://www.actualno.com/balkani/hashim-tachi-razmjanata-na-teritorii-e-naj-dobrata-vyzmojnost-za-napredyk-kym-es-news_717247.html", "text": "  Президентът на Косово Хашим Тачи заяви, че плановете за обмен на територии със Сърбия са най-добрата възможност за напредък към членство в ЕС и НАТО, предава думите му македонския вестник “Нова Македония“, цитиран от \"Фокус\".     \"Споразумението ще донесе повече стабилност и мир в региона и ще позволи на Косово да се присъедини към ЕС и НАТО,\" каза Тачи.   Той добави, че няма да има граници по етнически признак и \"двете страни ще останат мултиетнически\".\r\nСпоред него едно адекватно споразумение би означавало, че никога няма да има война между тях. Шансовете за успешно споразумение, според него, са досега най-добрите, тъй като ЕС и САЩ подкрепят плановете. Косовският президент отхвърли твърденията, че се стреми към \"Велика Албания\".  „Няма да има \"Велика Албания\", така както няма да има \"Велико Косово\". Ние се стремим да интегрираме региона в европейското пространство, обясни Тачи.", "date": "2019.01.20", "title": "Хашим Тачи: Размяната на територии е най-добрата възможност за напредък към ЕС"}
{"url": "https://www.actualno.com/healthy/veche-100-000-sa-bolnite-ot-grip-preobladava-svinskijat-news_717244.html", "text": "  Очаква се пикът на грипната епидемия да бъде следващата или по-следващата седмица. Това съобщи за „Фокус“ директорът на Националния център по заразни и паразитни болести проф. Тодор Кантарджиев.     „В момента в страната болните са около 100 хиляди. Миналата година сме имали седмици, когато болните са били 200 или 400 хиляди“, посочи той.   „В момента преобладава така нареченият свински грип – H1. В последната седмица от 100 доказани грипни инфекции 60 са H1, а 38 са H3“, уточни проф. Кантарджиев и допълни, че свинският грип засяга най-вече хора в трудоспособна възраст и деца.\r\n„В момента в страната най-много боледуват децата, но трябва да се има предвид, че те боледуват и от други вирусни инфекции, характерни за сезона“, коментира Тодор Кантарджиев.  „Преди две седмици масово разпространение получи респираторният вирус, който е най-опасен за малките деца до 5-годишна възраст и за много възрастната хора. Също така в момента се доказват много случаи на „Бока“, каза още професорът.\r\nГрипни ваканции в училищата в момента има в Пловдив, Бургас, Варна, Стара Загора, Разград, Смолян и други градове от страната.   Общо , които са в грипна ваканция, съобщиха преди дни от МОН. Освободени от занимания са и стотици детски градини в страната.    Според експертите епидемията ще започне да се нормализира около втората седмица на февруари.", "date": "2019.01.20", "title": "Вече 100 000 са болните от грип, преобладава свинският"}
{"url": "https://www.actualno.com/crime/sdvr-izdirva-izvyrshiteli-na-grabej-news_717250.html", "text": "  Оперативно-издирвателни действия за установяване и задържане на извършители на грабеж са предприети от столичните криминалисти. Това съобщиха от пресцентъра на МВР. В ранните часове на днешния ден е получен сигнал за инцидент на паркинг в района на ул. „Луи Айер”, а минути по-късно - за извършен грабеж и пострадал мъж. На място веднага били насочени полицейски екипи, които установили, че на паркинга са блъснати и увредени седем автомобила. Според обясненията на мъжа, докато чакал в колата приятелката си, забелязал приближаването на четирима непознати, потеглил рязко, но бил настигнат от тях, бит и ограбен - отнети са му мобилният телефон и наличните пари.     Той е тестван за наличие на алкохол и наркотици, резултатите са отрицателни. Заради нанесените материални щети по паркираните коли спрямо него е взето отношение по Закона за движение по пътищата.   Във връзка с извършения грабеж е образувано досъдебно производство, работата по което продължава под наблюдението на прокуратурата.", "date": "2019.01.20", "title": "СДВР издирва извършители на грабеж"}
{"url": "https://www.actualno.com/society/puskat-parnoto-v-lozenec-i-hladilnika-prez-noshtta-news_717242.html", "text": "  Топлоподаването в столичните квартали „Хладилника“ и „Лозенец“ ще бъде възстановено късно през нощта. Това каза за „Фокус“ говорителят на „Топлофикация София“ Елизабет Павлова.     „Причината за аварията е пробив на тръба. В момента трябва да се дренира водата, след това ще се завери пробитата тръба и ще започне да се запълва“, допълни говорителят на „Топлофикация София“.   ", "date": "2019.01.20", "title": "Пускат парното в Лозенец и Хладилника през нощта"}
{"url": "https://www.actualno.com/society/novinite-naj-vajnoto-za-denja-20-januari-news_717254.html", "text": "  Редакционният екип на ви представя най-важните новини за изминалия ден, 20 януари.      Премиерът Бойко Борисов отправи критики към актива на ГЕРБ по време на националната работна среща на партията за европейските и местните избори. Министър-председателят обаче посочи, че хората искат справедливост и не обичат елитарни политически формации.   ЕС научи много уроци откакто Доналд Тръмп влезе в Белия дом преди 2 години. И макар да беше изпочупен много политически порцелан, този американски президент прави и добро на Европа, макар и неволно, пише Макс Хофман в коментар за Deutsche Welle. „В момента преобладава така нареченият Свински грип – H1. В последната седмица от 100 доказани грипни инфекции 60 са H1, а 38 са H3“, уточни проф. Кантарджиев и допълни, че свинският грип засяга най-вече хора в трудоспособна възраст и деца.     Гръцките протести в Атина ескалираха.  Група маскирани лица с гръцки знамена, вероятно принадлежащи на крайнодесни групировки, са се опитали да пробият полицейския кордон при Паметника на незнайния войн пред гръцкия парламент. “Не може да казва вицепремиерът Красимир Каракачанов, че циганите са станали нагли. Циганин съм. С какво съм нагъл? Че си плащам всичко ли?” Това ме пита 40-годишният Стефан от старозагорския ромски квартал “Лозенец”.    Близо 3000 насели места у нас няма да избират кмет на предстоящите през есента местни избори. Причината е, че в тези градове и села живеят по постоянен адрес под 350 души, разказва Нова телевизия.", "date": "2019.01.20", "title": "Новините: Най-важното за деня, 20 януари"}
{"url": "https://www.actualno.com/europe/15-raneni-po-vreme-na-protestite-v-atina-news_717252.html", "text": "  Сериозни инциденти се случиха по време на срещу Договора от Преспа пред гръцкия парламент, в който бяха ранени най-малко 15 души, включително фотожурналист, съобщава кореспондентът на Македонската информационна агенция (МИА), цитирана от македонският вестник “Нова Македония“, предаде \"Фокус\".     Инцидентите бяха предизвикани от групи маскирани хора, вероятно членове на радикални десни групи и организации, които атакуваха полицията с различни предмети и пиротехнически материали пред гръцкия парламент, опитвайки се да пробият полицейската блокада и да стигнат до сградата на парламента. Полицията отговори с шокови бомби и сълзотворен газ, а инцидентите бързо се разпространиха по улиците около Парламента.\r\nИнцидентите се случиха точно пред гръцкия парламент, в горната част на площад \"Синтагма\", а в долната част, където беше поставена сцената от организаторите, се редуваха поканените лектори, информира МИА.\r\nИнцидентите продължиха повече от два часа, като дъждът не попречи на протестиращите.  Гръцката полиция съобщи, че в протеста са участвали около 60 хиляди граждани.", "date": "2019.01.20", "title": "15 ранени по време на протестите в Атина"}
{"url": "https://www.actualno.com/society/opasnost-ot-lavini-v-stara-zagora-preduprejdavat-ot-pss-news_717248.html", "text": "  Значителна е опасността от лавини в Стара планина. Това съобщиха за „Фокус“ от Планинската спасителна служба (ПСС). Ниска е опасността от лавини на Витоша, в Рила и Пирин. През почивните дни няма паднали лавини в планините.     Планинските спасители съветват туристите да не навлизат в лавиноопасни зони и да използват зимните маршрути и маркировки. От ПСС обясниха, че дали един склон е лавиноопасен може да се прецени на място, след подробни наблюдения на времето. Лавината зависи от фактори като вятър, снеговалеж и стабилност на снежната покривка в дълбочина.   ", "date": "2019.01.20", "title": "Опасност от лавини в Стара загора, предупреждават от ПСС"}
{"url": "https://www.actualno.com/europe/300-arestuvani-ot-jyltite-jiletki-news_717241.html", "text": "  Френските полицейски служители задържаха близо 300 души по време на демонстрациите на „жълтите жилетки“ в събота. Това съобщи в неделя държавният секретар към Министерството на вътрешните работи Лоран Нунес, цитиран от TACC, предаде \"Фокус\".     Коментирайки действията на „жълтите жилетки“, които се провеждат в страната от повече от два месеца, Нунес отбеляза, че „полицията и жандармерията са изправени пред безпрецедентно насилие по време на протестите“. Във връзка с това той отново оправдава използването на гумени куршуми от служители на правоприлагащите органи. \"Ако полицията не ги използва, те няма да се справят с тази вълна от насилие\", заяви държавният секретар.   Според френското вътрешно министерство, в съботните протести на \"жълтите жилетки\" от вчера са участвали около 84 хиляди души. Демонстрации е имало в Париж, Тулуза, Бордо, Марсилия, Руан и други градове. Участниците са се противопоставили на въвеждането на нови данъци и са поискали провеждането на „референдуми за гражданската инициатива”.", "date": "2019.01.20", "title": "300 арестувани от \"жълтите жилетки\" "}
{"url": "https://www.actualno.com/balkani/protestirashtite-v-gyrcija-zapochnaha-da-se-sybirat-pri-zasileni-merki-za-sigurnost-news_717222.html", "text": "  Протестиращи се събират на площад „Синтагма“ в гръцката столица Атина при засилени мерки за сигурност. Повечето от недоволните от Северна Гърция вече пристигнаха с автобуси в града, пише електронното издание на вестник Efimerida ton syndacton, цитирано от агенция \"Фокус\".     Досега на площада са се събрали над 10 000 души, а присъствието на полицията е особено силно около парламента, както и по съседните улици.   Властите се стремят да разделят протестиращите от онези, които участват в контрапротеста, организиран от крайнолеви извънпарламентарни организации.\r\nОчаква се „Протестът за Македония“ да започне в 14:00 часа местно време ( съвпада с българското - бел. ред. ).  ", "date": "2019.01.20", "title": "Протестиращите в Гърция започнаха да се събират при засилени мерки за сигурност"}
{"url": "https://www.actualno.com/tips/risk-pecheli-risk-gubi-futbolni-prognozi-na-visoki-koeficienti-za-dnes-2001-news_717181.html", "text": "  В рисковите в неделния ден отново записахме само един успех, но той беше достатъчен да \"покрие\" другите два неточни залога, след като The Dalai Lama успя да \"хване\" над 3.5 гола на Щутгарт - Майнц (2:3), а коефициентът беше 3.60. Днес отново имаме 3 за вас - ето ги и предложенията:      Отборите на Нюрнберг и Херта излизат в интересен мач от кръга в Бундеслигата. Домакините не се наслаждават на добър сезон в Германия и са в серия от четири поредни загуби, без да отбележат гол. Столичани стартират новата година с амбиции за европейските места, а много кадровите проблеми в Нюрнберг ще затруднят допълнително отбора в неделния мач. Херта няма загуба на гостуването си на Нюрнберг от 2012-а година, което е допълнителна предпоставка за голов успех от Херта Берлин.    : Херта да спечели с два или повече гола (-1.5 азиатски хендикап, на коефициент 4.40)    Шампионът на Испания посреща на „Камп Ноу“ състава на Леганес, който ги изненада в първия мач между двата тима по-рано през сезона, грабвайки победата с резултат 2:1. Барселона води убедително в Ла Лига, но в този кръг се изправя срещу отбор с компактна игра в защита, която е допуснала само едно попадение повече от тази на каталунците. Леганес се очаква да играе прибрано, имайки предвид къде се играе мача, а това би ограничило възможностите за гол пред нападателите на „блаугранас“. Лидерът в Ла Лига най-вероятно ще стигне до успеха, но той по никакъв начин не се очаква да е изразителен.         След силно начало на сезона, особено на \"Артемио Франки\", \"виолетовите\" се представят слабо в последните си мачове у дома. Основният проблем на Фиорентина е трудното бележене на голове, Сампдория за поредна година е част от битката за европейските места и е изключително неприятен съперник за всеки отбор. Колебливата форма на Фиорентина у дома и силната форма в края на 2018 година на Самп подсказва, че тук може да се търси спокойно равенство. : Равенство на коефициент 3.70\r\nСъветът ни е да играете всеки мач на \"сингъл\", а не в комбинация, но ако все пак желаете, може да се играе система \"трикси\". Общият коефициент, който се получава, е 51.28, като можете да се възползвате от .   ", "date": "2019.01.20", "title": "Риск печели, риск губи: Футболни прогнози на високи коефициенти за днес (20.01)"}
{"url": "https://www.actualno.com/europe/lejbyristite-po-blizo-da-podkrepjat-nov-referendum-za-brexit-news_717191.html", "text": "  Висшите фигури при лейбъристите накараха партията да се приближи значително до подкрепата за нов референдум за Brexit, предполагайки, че подкрепата вече е неизбежна. Това ще се случи освен ако Тереза Мей не изостави своите „червени линии“, пише вестник The Independent, цитиран от агенция \"Фокус\".     Трима от членовете на кабинета в сянка натиснаха Джеръми Корбин, като казаха, че партията трябва да се придържа към обещанието си да „проведе кампания за публично гласуване“, ако премиерът е непоколебим, а лейбъристите не успеят да предизвикат избори.\r\nКейр Стармър, министърът за Brexit в сянка, каза, че подкрепата за референдум е единственият „оставащ вариант“, ако плана за оттегляне на лейбъристите бъде отхвърлен, добавяйки: „Това е много важно задължение. И това е единственото, което ще запазим“.\r\nТом Уотсън, заместник-председателят на лейбъристите, който говори на същата конференция, посочи пред един от запитващите, подканвайки за по-бърза подкрепа за референдум: „Изкушавам се да отида там с вас“.     Призивите дойдоха, след като Джеръми Корбин разгневи някои от поддръжниците на референдума, като каза, че лейбъристите ще обмислят единствено да подкрепят ново гласуване, ако Обединеното кралство е на ръба на „бедствието без сделка“.\r\nГоворейки пред The Independent след изказването си, Кейр Стармър отказа да определи краен срок за драматичната промяна на политиката, тъй като невъзможно е да се предвидят събитията в парламента през следващите две седмици.\r\nНо той каза: „Аз съм много наясно, че има само 69 дни преди 29 март, следователно прозорецът сега е доста кратък“.    Сър Кейр също така обеща, че решението няма да бъде взето от затворен кръг, казвайки: „Много е важно, първо, да чуем това, което всеки може да каже и второ, да го направим по един общ начин“.\r\nТой настоя, че той и Корбин са „обединени“, добавяйки: „Ние редовно обсъждаме това. Хората винаги се опитват да намерят различия, но ние стоим заедно зад това предложение кога да подкрепим референдум“.   Въпросът ще излезе след понеделник, когато депутатите ще бъдат свободни да внесат поредица от изменения в изявлението на премиера за „следващите стъпки“ след разрушителното поражение на сделката миналата седмица.\r\nТе ще включват алтернативен план на лейбъристите, митнически съюз, „силна“ връзка на единния пазар и защита на работниците, екологичните и потребителските стандарти.\r\nПо-рано Джон Мейджър призова Тереза Мeй да даде на министрите си да гласуват незамисимо по всички възможности за Brexit, заедно с другите депутати, и да се превърне в „посредник“ за решаване на кризата.   Общините са „убили” нейната сделка и тя трябва да признае, че опитите да се съживи с незначителни „бърникания” - докато се придържа към строгите „червени линии” - бяха обречени на провал.\r\nСър Джон добави: „Ако кабинетът не може да се съгласи и парламентът не може да се съгласи, единственият вариант е вторият референдум“.", "date": "2019.01.20", "title": "Лейбъристите по-близо да подкрепят нов референдум за Brexit"}
{"url": "https://www.actualno.com/society/dyrjavata-vyvejda-novi-merki-sreshtu-tyrgovijata-s-bylgarski-pasporti-news_717186.html", "text": "  След арестите в Агенцията за българите в чужбина стана ясно, че тарифата за продажба на български паспорти е стигала до 5000 евро. Сега кандидатите ще подават документи и ще си записват интервюта за гражданство само онлайн, съобщава .     От Правосъдното министерство отчитат бум на през 2018 г. .   Съветът по гражданство е отказал да одобри документите на повече от 1500 души, а 5800 молби са върнати на Агенцията за допълнителни проверки.\r\nПричините за това:   Всеки, който си е плащал между 300 и 500 евро, обаче е получавал документите си веднага, стана ясно след акцията на прокуратурата. Новият временен шеф на Агенцията отказа коментар за забавените преписки. В писмена позиция обаче обясни, че само през 2018 г. кандидатите са над 15 000.\r\nЗа да съкратят процедурата и голямото чакане за паспорт, от Правосъдното министерство, въведоха онлайн резервации и проследяване на документите по интернет.   Много от документите - като разрешителни за пребиваване в България - ведомството вече ще си набавя само.    ", "date": "2019.01.20", "title": "Държавата въвежда нови мерки срещу търговията с български паспорти"}
{"url": "https://www.actualno.com/society/3000-naseleni-mesta-u-nas-njama-da-glasuvat-za-kmet-naesen-news_717196.html", "text": "   . Причината е, че в тези градове и села живеят по постоянен адрес под 350 души, разказва .     Едно от основните притеснения на хората в селата е, че от най-важните в едно населено място - кмет, поп и даскал - няма да им остане никой.   Загинало в руини е и училището в монтанското село Горно Церовене, а с него започнали да намаляват и хората. Тези, които са останали, . За последните десет години в монтанското село жителите намалели с близо 200 души.\r\nОт 2016 година с промени в е коригиран прагът от 150 души в насените места, на които ще се назначава служебно кмет.   . В останалите, които са едва 8, ще имат право на избор. Но в Горно Церовене няма да имат този шанс.\r\nА във видинската община Макреш например няма нито едно населено място над 350 души, включително и общинското.   ", "date": "2019.01.20", "title": "3000 населени места у нас няма да гласуват за кмет наесен"}
{"url": "https://www.actualno.com/starazagora/tasula-zisaki-hili-idva-v-stara-zagora-na-22-januari-news_717192.html", "text": "  Тасула Зисаки е автор на книгата „Гражданската война в Гърция (1946 - 1949 г.) и съдбата на политическите емигранти“. Книгата съдържа разкази на емигранти и децата им, които живеят в принудителна емиграция повече от 30 години в Чехословакия и в други бивши социалистически страни. За първи път те споделят за най-значимите моменти от живота си в окупирана Гърция и по време на Гражданската война, за първите преживявания и емоции в чужбина, за носталгията по родината. Спомнят си за трудностите при установяването в Чехословакия, за репатрирането и емоциите при завръщането си в Гърция.     Тасула Зисаки е родена в Румъния, израснала е в България и вече 17 години живее в Чехия. Тя е гъркиня с английски паспорт, но приема България за своя родина. Говори за страната ни в суперлативи. Смята, че Балканите са едно от най-красивите места на земята и че българите са хора с широки души, “помогнали ѝ по пътя на формирането и израстването.\"   Срещата е от 18:00 часа в Арт фоайето на Радио Стара Загора, ул. „Св. княз Борис I“ 75. Организатори са библиотека \"Родина\", Радио Стара Загора и издателство ”Жанет 45”, със специалното участие на писателя Йордан Велчев.", "date": "2019.01.20", "title": "Тасула Зисаки-Хили идва в Стара Загора на 22 януари"}
{"url": "https://www.actualno.com/tips/futbolni-prognozi-trite-hiksa-ili-ravenstvata-koito-ochakvame-dnes-2001-news_717182.html", "text": "  Стартът на рубриката за \"Трите хикса\" не беше никак успешен - 0/3. Сега екипът от типстъри ще  се опита да се реваншира, предлагайки своите избори за мачове, които  могат да завършват наравно - едно от най-трудните неща за всеки типстър:      Отборите на Ксантри и Атромитос продължават борбата в гръцката  Суперлига. Атромитос са на третото място с 29 точки, а домакините от  Ксанти са осми с 20 пункта. Атромитос имат целите да се утвърдят в  тройката в Гърция, но гостуването на “Ксанти Арена” не е от  най-приятните места. Вторият Олимпиакос му се наложи да гостува два пъти  в Ксанти, като и двата мача завършиха наравно (бел: единият бе за  Купата на Гърция). Именно затова не ви съветваме да се подвеждате по  по-челната позиция на гостите. Ксанти ще е солиден, тъй като последните  мачове на тима са добри, а именно тук гостите няма да успеят да победят -  Х.   Прогноза: Равенство (коефициент: 2.85)    „Котиджърс“ посрещат Тотнъм в „по-маловажното“ дерби на Лондон в 23-я  кръг от Висшата лига, а Клаудио Раниери има за задача да „измъкне“ тима  от опасната зона. Опитният италиански специалист определено знае как да  противодейства на големите отбори, а липсата на голямата звезда на  „шпорите“ Хари Кейн и Сон Хюн-Мин определено улеснява задачата му. Като  добавим и фактора „домашна публика“, Фулъм спокойно може да извлече  точка от двубоя.     : Равенство (коефициент: 3.70)    С  тези мачове приключва една дълга седмица за испанските отбори, които  играха мачове за Купата на Краля. Натоварената програма със сигурност ще  окаже влияние върху представянето и на Виляреал, и на Атлетик. \"Жълтата  подводница\" се нуждая от спешни точки, тъй като се намират в зоната на  изпадащите - нещо, което е неестествено за тима в последните години.  Съперникът обаче е тежък - Атлетик рядко губи извън дома, но и е  спечелил едва 1 двубой. : Равенство (коефициент: 3.30)\r\nСъветът  ни е да играете всеки мач на \"сингъл\", а не в комбинация, но ако  все  пак желаете, може да се играе система \"трикси\". Общият коефициент,   който се получава, е 34.79, като можете да се възползвате от .   ", "date": "2019.01.20", "title": "Футболни прогнози: Трите хикса или равенствата, които очакваме днес (20.01)"}
{"url": "https://www.actualno.com/balkani/v-atina-predstoi-goljam-protest-sreshtu-novoto-ime-na-makedonija-news_717195.html", "text": "  Очаква се днес в гръцката столица Атина да пристигнат автобуси от цялата страна за протест пред парламента. Поводът - новото име на Македония, предаде Нова телевизия.     Организаторите говорят за най-мащабното недоволство досега предвид предстоящото гласуване за ратифициране на Договора от Преспа, което беше внесено в събота сутринта в парламента. В Атина се очакват най-малко 3000 автобуса, които да докарат между 150 и 200 хиляди протестиращи от Северна Гърция. Регионът на Централна Македония и общините в района ще участват в протеста и там ще бъде представена и монашеската общност на Атон.\r\nНачалото на протеста е обявено за 14:00 часа. Основни лектори ще бъдат Крис Спирос - бивш американски сенатор и бивш председател на Щатското събрание на Ню Хемпшир, Афродита Ману, както и говорител от Атон.   Планиран е и контрапротест в защита на Договора, който ще започне в 13:00 часа.  Полицията ще вземе строги мерки, за да се избегнат инцидентите и да не се срещат участниците в двата протеста. Поради тази причина 2000 полицаи ще бъдат \"мобилизирани\", а полицейският хеликоптер и безпилотни летателни апарати ще следят обстановката в центъра на Атина. Ще има и ограждения по някои централни улици на столицата. Мерките за безопасност около парламента и имението „Максимос“ ще бъдат засилени.\r\nПо-рано законопроектът, с който се ратифицира и влиза в сила Договорът от Преспа, беше представен в гръцкия парламент. Очакванията са в понеделник документът да бъде разгледан от комисията по национална отбрана и външни работи и в да бъде гласуван до петък от депутатите.\r\nЗаконопроектът на Министерството на външните работи на Гърция е озаглавен \"Ратифициране на окончателното споразумение за разрешаване на различията, посочени в решенията на Съвета за сигурност на ООН 817 (1993) и 845 (1993), прекратяване на Временното споразумение от 1995 г. и установяване на стратегическо партньорство между страните” и се състои от 3 члена.    ", "date": "2019.01.20", "title": "В Атина предстои голям протест срещу новото име на Македония"}
{"url": "https://www.actualno.com/tips/rubrika-sigurnite-futbolni-prognozi-za-dnes-2001-news_717180.html", "text": "  След успешното начало в петък, съботният ден беше почти пълен крах за за екипа от типстъри, който събрахме. Единствено The Dalai Lama запази 100%-ов актив, а останалите ще се опитат да се реваншират днес със солидни за неделния ден. Ето го и избора за днес:      Тимът на Аталанта гостува на непретенциозния отбор на Фрозиноне, който е предпоследен в класирането в Серия А. Гостите се борят за място в евротурнирите, а победата за тях е задължителна. Освен това Аталанта разполага с най-силната атака (!) в шампионата, като имат повече отбелязани попадения дори от шампиона Ювентус. Проблемите за гостите обикновено възникват в дефанзивен план, но в този мач едва ли ще имат особени проблеми, след като Фрозиноне имат най-слабо резултатното нападение в Серия А.    : Победа за Аталанта (1.44), а по-рисковите играчи могат да добавят и над 2,5 гола в мача.    Едно предложение, с което се надявам да се реванширам за пропуските в последната част на рубриката. Благодарение на липсата на Сон и Кейн, предложеният коефициент срещу борещия се за оцеляване Фулъм е 1.73. \"Шпорите\" нямат право на грешка, тъй като ЧЕлси, Арсенал и Манчестър Юнайтед дишат във врата на \"шпорите\". Тотнъм няма никакъв проблем с отборите от втората половина на таблицата, имат само две поражения като гост и цели 10 победи през този сезон - най-добрият гостуващ тим във Висшата лига. Няма спор, че класата между двата тима е много различна, а ефектът от назначаването на Клаудио Раниери поотмина и Фулъм не може да покаже постоянство.     : Победа за Тотнъм (коефициент 1.73)    Идва ред за ново голямо дерби в Италия, а 20-ият кръг ни предоставя дуела между Наполи и Лацио. Двата отбора са със сериозни амбиции през този сезон, като неаполитанците се борят за титлата с Юве в неравна битка, докато римляните искат да спечелят право да играят в Шампионската лига. Именно тези амбиции на двата отбора ще ги изкарат на “Сан Паоло” с предпазлив подход, от който няма да произлязат много голове. Ситуацията бе идентична през сезон 2015/16, а двата отбора си вкара общо четири гола в двата мача, а в неделя развоят няма да е по-различен. Наличието на Карло Анчелоти в този двубой също влияе върху прогнозата ни за срещата. Под 3.5 гола (1.38). За тези, които обичат риска, предлагаме под 2.5 гола (2.00 коефициент)\r\nОбщият коефициент, който се получава от трите прогнози, е цели 3.43. И, тъй като прогнозите са 3 и всички са над коефициент 1.30, можете да се възползвате от .   ", "date": "2019.01.20", "title": "Рубрика: Сигурните футболни прогнози за днес (20.01)"}
{"url": "https://www.actualno.com/tips/futbolni-prognozi-golgol-i-pobeditel-za-dnes-2001-news_717183.html", "text": "  Първото издание на рубриката ни \"Гол/гол и победител\" не показа добри резултати, но затова се надяваме новите ни в този стил да са точни попадения. Ето ги и тях:      Кръгът във Франция завършва с дербито на Рюн, между отборите на Сент Етиен и Лион. Домакините се затвърдиха на третото място във френската Лига 1. Домакините взеха ценен успех през седмицата, надвивайки Олимпик Марсилия, докато Лион е в серия от три поредни равенства. Последното дойде след връщане от два гола пасив срещу Тулуза. Сент Етиен пък е много силен на своя стадион, а феновете на “светците” ще са крайно екзалтирани срещу Вечния враг. Трябва да се върнем много назад във времето, за да видим кога за последно “зелените” са били пред “хлапетата” във временното класиране. Именно затова ви предлагаме да предпочете успех за Сент Етиен, като и гостите от Лион също ще се разпишат. За по рисковите играчи - можете да изберете голове да отбележат Уахби Хазри и Набил Фекир.    : Гол/гол и Сент Етиен да спечели (5.00 коефициент)  21:30 часа: Наполи - Лацио\r\nНаполи – Лацио\r\nТимът от Неапол понастоящем заема второ място в Серия А, опитвайки се да догони състава на Ювентус. Следващият им опонент, Лацио, е четвърти в първенството, като целта пред „орлите“ е класиране за Шампионска лига. Тимът на Карло Анчелоти ще търси победата на всяка цена, особено пред домашна публика. Съставът на Лацио обаче играе добър в предни позиции и е вероятно да стигнат до попадение във вратата на „малките магаренца“ – макар и то да не им помогне в крайния изход от мача.     : Гол/гол и Наполи да спечели (3.70 коефициент)   13:30 часа: Бетис - Жирона\r\nЕдин мач, който наглед може спокойно да се играе като \"равенство\", но по-дълбок поглед върху играта на двата отбора подсказва, че бетис е по=подготвеният отбор. Севилци са сред най-добрите домакини в лигата, но нямат успех в 3 поредни мача у дома във всички турнири. Бетис има по-голяма дълбочина в състава, което ще изиграе решаваща роля в предстоящия двубой. В толкова тежка програма отборът на Бетис играеше и през есента, като е свикнал с натоварванията. Освен това севилци ще са допълнително мотивирани за успеха си, за да съкратят разликата с топ 6. Време е за едва 3-ата загуба на Жирона като гост - тя няма да дойде лесно, но Бетис е по-добре подготвеният отбор. : Победа за Бетис и гол/гол (коефициент: 3.80)\r\nСъветът  ни е да играете всеки мач на \"сингъл\", а не в комбинация, но  ако  все  пак желаете, може да се играе система \"трикси\". Общият  коефициент,   който се получава, е 70.3, като можете да се възползвате  от .   ", "date": "2019.01.20", "title": "Футболни прогнози: Гол/гол и победител за днес (20.01) "}
{"url": "https://www.actualno.com/politics/bsp-vse-oshte-ne-kazva-dali-shte-predloji-manalova-za-kmet-na-sofija-news_717201.html", "text": "   . Това каза в предаването „Денят започва с Георги Любенов“ по БНТ председателят на БСП-София и председател на групата общински съветници на БСП в Софийския общински съвет Калоян Паргов.     „Всеки, нарекъл себе си гражданин, влизайки в една политическа надпревара - става политическа кандидатура. Това е ясно на всички. Президентът Румен Радев влезе като гражданин и човек със своята позиция и своя опит като летец се превърна мигновено в политическа кандидатура, след като беше подкрепен от БСП, макар и с инициативен комитет. Още преди две години обявихме в София, че ще търсим този тип кампании и разтваряме максимално ветрилото - надпартиен кандидат, който ще има широка подкрепа“, каза председателят на БСП-София, като подчерта, че това е концепцията на БСП за столицата и тя е публично известна.   По думите му БСП не може да даде отговор дали ще предложи на омбудсманът Мая Манолова да бъде кандидат кмет на София, защото първо трябва основните партийни организации да започнат номинационния процес, а това ще стане след европейските избори. „В много бърз порядък, защото е наситен политическият календар, след европейските избори до юли трябва да излъчим кандидатурата за кмет на София, както и кмет на райони и на селата, листата за общински съветници. Така или иначе това предполага един доста динамичен процес, а имаме предвид много кандидати, които се чуват в публичното пространство, а медиите гадаят кой ще бъде“, посочи още Калоян Паргов, цитиран от агенция \"Фокус\", като допълни, че това е част от кампанията.", "date": "2019.01.20", "title": "БСП все още не казва дали ще предложи Маналова за кмет на София"}
{"url": "https://www.actualno.com/chronicles/sasht-objavjavat-bojkot-na-olimpijskite-igri-v-moskva-news_716994.html", "text": "  Летните олимпийски игри през 1980 г. се провеждат в Москва, СССР от 19 юли до 3 август 1980 г.     Поради нахлуването на съветските войски в Афганистан в края на 1979 г. някои западни страни обявяват бойкот на олимпиадата в Москва.   Символ на игрите е руското мече Миша.\r\nНа олимпийските игри в Москва България записва най-доброто си представяне на олимпиада и един от най-големите спортни успехи в историята си. Страната печели общо 41 медала (8 златни, 16 сребърни, 17 бронзови) и завършва на 3 място по медали.  Шампиони са: гимнастикът Стоян Делчев, кануистът Любомир Любенов, боксьорът Петър Лесов, щангистите Янко Русев и Асен Златев, борците Валентин Райчев, Исмаил Абилов и Георги Райков.\r\nВицешампиони са: борците Александър Томов, Михо Дуков, Иван Янков и Славчо Червенков, щангистите Стефан Димитров, Благой Благоев, Румен Александров и Валентин Христов, атлетката Мария Вергова-Петкова, джудистът Димитър Запрянов, Любомир Любенов и Ваня Гешева (кану-каяк), конниците Георги Гаджев, Петър Мандаджиев, Светослав Иванов, гребкините Искра Велинова, Рита Тодорова, Марийка Модева, Гинка Гюрова, Надя Филипова (4 с/к), баскетбол (Жени) и волейбол (мъже).   С бронзови медали са: Стоян Делчев, лекоатлетът Петър Петров, Ивайло Маринов (бокс), Младен Младенов, Павел Павлов и Нермедин Селимов (борба), Любчо Дяков и Петър Запрянов (стрелба), щангистите Минчо Пашов и Неделчо Колев, Илиян Недков (джудо), екипажите Сийка Келбечева и Стоянка Груйчева, Мариана Сербезова, Анка Бакова, Румеляна Бончева, Долорес Накова и Анка Евтимова, Минчо Николов, Любомир Петров, Иво Русев и Богдан Добрев (гребане), екипажите Борислав Ананиев и Николай Илков, Борислав Борисов, Лазар Христов, Божидар Миленков и Иван Манев (кану-каяк), волейбол (жени).    ", "date": "2019.01.20", "title": "САЩ обявяват бойкот на Олимпийските игри в Москва"}
{"url": "https://www.actualno.com/crime/mladej-e-s-opasnost-za-jivota-sled-kato-be-namushkan-s-noj-news_717205.html", "text": "  17-годишно момче от Исперих е намушкано с нож в корема от 22-годишен младеж. Това съобщиха от пресцентъра на ОДМВР-Разград.     Случката се е разиграла в градския парк в Разград около 23:50 часа на 18 януари. По първоначални данни 22-годишното момиче предизвиква скандала между двамата. След което 22-годишният младеж е извадил нож и е нанесъл порезни рани на опонента си по горните крайници и корема. 22-годишният впоследствие е избягал и се укрил във Варна.   Пострадалият е настанен в МБАЛ-Разград . В хода на образуваното досъдебно производство по чл.129, ал.1 от НК са предприети бързи издирвателни действия. Със съдействието на служители от ОДМВР-Варна 22-годишният беглец и 21-годишната му приятелка са задържани и приведени в полицейското управление в Разград.\r\nРаботата по случая продължава.  ", "date": "2019.01.20", "title": "Младеж е с опасност за живота след като бе намушкан с нож"}
{"url": "https://www.actualno.com/europe/pojar-vyv-frenski-ski-kurort-ima-zaginali-i-raneni-news_717208.html", "text": "  Двама души загинаха, а още 14 бяха ранени, четирима от тях сериозно, при голям пожар в ски курорта Куршевел във френските Алпи. Това заявиха официални представители, цитирани от AFP.     Пожарът е избухнал в ранните сутрешни часове и наложил евакуацията на около 60 работници, включително чужденци, от триетажна сграда за настаняване на персонал.   Пожарникарите са открили телата на двамата загинали в изгоряла част на сградата, посочва още агенция \"Фокус\".\r\nТрима от четиримата тежко ранени са транспортирани в болница с хеликоптер. Причината за пожара не е известна засега, но около 70 пожарникари са овладели огъня.   ", "date": "2019.01.20", "title": "Пожар във френски ски курорт, има загинали и ранени"}
{"url": "https://www.actualno.com/asia/bomba-izbuhna-v-sirijskija-grad-afrin-ima-zaginali-i-raneni-news_717212.html", "text": "  Най-малко четирима души са загинали, 11 са ранени при експлозия в населения с кюрди район Африн в Сирия. Това съобщи турският вестник Daily Sabah, цитиран от агенция \"Фокус\".     Според вестника взривното устройство е избухнало в автобус.   Други подробности към момента не се съобщават.", "date": "2019.01.20", "title": "Бомба избухна в сирийския град Африн, има загинали и ранени"}
{"url": "https://www.actualno.com/analysis/trymp-i-evropejcite-zashto-tozi-prezident-vse-pak-e-dobyr-za-es-news_717188.html", "text": "   ЕС научи много уроци откакто Доналд Тръмп влезе в Белия дом преди 2 години. И макар да беше изпочупен много политически порцелан, този американски президент прави и добро на Европа, макар и неволно, пише в коментар за .      Възможно ли е да са изминали само две години? Как сме живели преди Доналд Тръмп? Въпреки разстоянията между Европа и Америка, в Брюксел, столицата на Европейския съюз и НАТО, личността на президента на САЩ до такава степен е превзела тематичното пространство, че със сигурност е оставила дълбок отпечатък в колективната европейска памет. Ще се помнят изцепките му в централата на НАТО, където неведнъж той се е карал на партньорите си, създавайки у тях тягостни чувства и объркване. Заплахата, че ще наложи мита за европейските автомобили, и оповестеното от него оттегляне на САЩ от с малък и среден обсег също разбуниха духовете в Брюксел.   Въпросът е дали наистина са толкова страшни нещата заради този американски президент, погледнато от перспективата на Европа? Повечето хора вероятно си мислят точно така, макар това да не отговаря съвсем на истината. Защото в много отношения Тръмп е направил и добро на ЕС - може би неволно, но все пак съвсем очевидно. . Неговият външен натиск доведе до повече европейска солидарност и напредък в много области, напр. във външната политика и политиката за сигурност (инициативата за структурирано сътрудничество PESCO). . Стигна се дори дотам в Брюксел да се чува и това, че Тръмп бил най-доброто нещо, което е можело да се случи на ЕС.   Не може да отречем обаче, че настоящият президент на САЩ е и заплаха за Европа. Не само заради очевидните трудности, свързани например с Парижкото споразумение за климата, прекратяването на ядрената сделка с Иран и дестабилизирането на световната търговия, но и заради последователите, които има в ЕС - както сред населението, така и сред политиците. Неговите привърженици може и да не са възхитени от яростните му изблици, арогантност и клевети, но много от тях харесват политическата му некоректност: той дава гласност на истини, които често се замитат под килима. Ето само няколко примера: - верен е упрекът му, че европейците не дават достатъчно за отбрана в рамките на НАТО;  - в много отношения е вярно също и обвинението, че по митническите въпроси САЩ са ощетени в сравнение с ЕС и Китай;         - констатацията, че Русия е нарушила Договора за ядрените ракети със среден обсег, също е вярна;  - а оценката му, че някои многонационални организации, като СТО, са закостенели и неефективни, се потвърждава през последните години. По отношение на стила е ясно, че американският президент обича да нанася удари под кръста. Това обаче не е достатъчно, за да бъдат обезсилени посланията му в Twitter, тъй като за мнозина в днешно време стилът не е от значение. Точно затова ЕС трябва се опита да му противодейства, като започне му отнема аргументите. Отчасти това вече се случва, напр. по въпроса за разходите за отбрана, които европейците повишават, и в подобрената координация на външната политика и политиката за сигурност. . Това са опасения, свързани с цифровизацията и собствената идентичност в един глобализиран и все по-сложен свят, който във все по-голяма степен ще зависи от големите компании в Китай или САЩ. Успехите на Матео Салвини в Италия и на Виктор Орбан в Унгария са впечатляващо доказателство за това, че ЕС не е успял да разсее тези страхове. Какво можем да научим от 2-годишното управление на ? ЕС се опитва да овладее динамиката, която президентът на САЩ наложи по много въпроси от световната и търговската политика, и се стреми да изгради един съюз, който не е само и единствено икономически. Председателят на Европейската комисия Жан-Клод Юнкер нарича това \"способност за водене на световна политика\". . В търговската политика Юнкер предлага прости и ясни компромиси на \"давам-получаваш\", с които \"бизнесменът\" Тръмп очевидно може да живее.      През последните две години ЕС научи много неща, например в противодействието на популистите или намирането на добър подход към американския президент. Въпреки това нито ЕС, нито останалата част от либералния свят са намерили ефективни средства за предотвратяване на щетите, които Доналд Тръмп нанася на трансатлантическите отношения. Да, вероятно той неволно прави така, че ЕС да се откъсва от старите си зависимости. Но след като знаем колко политически порцелан напоследък беше изпочупен, не беше ли по-добре все пак ЕС да се развие в тази посока и без един Доналд Тръмп?", "date": "2019.01.20", "title": "Тръмп и европейците: Защо този президент все пак е добър за ЕС?"}
{"url": "https://www.actualno.com/tennis/grigor-dimitrov-se-propuka-v-reshavashtite-momenti-aut-e-ot-australian-open-news_717178.html", "text": "  Осминафиналите на Australian Open останаха са последната спирка на в Мелбърн, след като категоричният фаворит отпадна от Франсис Тиафо  след 5:7, 6:7, 7:6, 5:7 в първия мач от програмата при мъжете рано тази  сутрин.     Двамата тенисисти изиграха напълно равностоен двубой, в  който Димитров дори записа повече точки общо в мача, но ключови се  оказаха 15-те шанса за пробив, които световният №21 пропусна да  реализира.   Гришо пропусна куп шансове още в първия сет, но още с  първата точка за пробив Тиафо проби и спечели сета. Във втория Димитров  поведе с пробив, но не успя да го задържи и допусна да се стигне до  тайбрек. В него представителят на България изпусна цели 3 мача да  спечели сета, а след това и загуби с 6:8.\r\nТиафо изглеждаше все  по-зле физически и Димитров се възползва от това. Въпреки че губеше с  2:4, той успя да се добере до тайбрек, в който спечели със 7:1. Последва  тежък за Тиафо 4-и сет, в който Димитров получи куп шансове да пробие,  но не се възползва. Така, при 5:5 Григор изигра най-слабия си сервис  гейм от средата на третия сет, а Тиафо събра силите си и успя да пробие,  а след това да вземе последния гейм на 15 - 5:7 и триумф за навършващия  21 години американец.   ", "date": "2019.01.20", "title": "Григор Димитров се пропука в решаващите моменти - аут e от Australian Open"}
{"url": "https://www.actualno.com/society/prognoza-za-vremeto-20-januari-nedelja-news_717171.html", "text": "  Времето ще се задържи предимно облачно и на отделни места ще превали слаб дъжд, в северозападните райони - дъжд и сняг. През деня в Източна България и по долината на Струма ще духа слаб юг-югоизточен вятър. Минимални температури - между минус 2° и 3°, максимални - предимно между 3° и 8°. Атмосферното налягане през деня слабо ще се понижи и ще бъде малко по-ниско от средното за януари. Такава е прогнозата за времето на Националния институт по метеорология и хидрология (НИМХ), съобщи за Агенция „Фокус“ дежурният синоптик Христо Христов.     Над Черноморието също ще бъде предимно облачно, почти без валеж. Ще духа слаб юг-югоизточен вятър. Максималните температури ще бъдат между 8° и 10°. Температурата на морската вода е 6°. Вълнението на морето ще бъде 2-3 бала.   В планините ще бъде предимно облачно, на отделни места със слаби превалявания от сняг. Ще духа умерен до силен югозападен вятър. Максимална температура на височина 1200 метра около 3°, на 2000 метра – около минус 2°.\r\nПрез първата половина от следващата седмица вятърът по-често ще бъде югоизточен и в по-голямата част от страната ще се задържи сравнително топло за втората половина на януари. Ще преобладава облачно време. В понеделник вероятността за валежи е малка, но привечер и през нощта срещу вторник, с понижение на температурите, в Северозападна България ще завали сняг. Във вторник и сряда на места ще превалява слаб дъжд, в северозападните райони – дъжд и сняг, в планините над 1000-1200 м – сняг. В сряда се повишава вероятността за по-съществени валежи от дъжд на места в Югоизточна България. Във вторник в източната половина от страната югоизточният вятър ще се усили, а в сряда ще бъде югозападен и температурите там ще се повишат чувствително – до около 12°. В Западна България ще остават предимно между 3° и 8°.  ", "date": "2019.01.20", "title": "Прогноза за времето - 20 януари (неделя)"}
{"url": "https://www.actualno.com/celebrate/pochitame-sv-prepodobni-evtimij-veliki-news_716998.html", "text": "  Този велик подвижник от юдейската планинска пустиня се родил през 377 г. в град Мелитин (Армения) до река Ефрат.     Син на родители, които дълго време нямали деца, той още при раждането си бил посветен на Бога. За образованието му се погрижил един църковнослужител и местният епископ, който го ръкоположил за свещеник и го поставил надзорник на градските манастири.\r\nИноческото житие допаднало на преподобни Евтимий и при едно поклонение в Йерусалим той се настанил в известната тогава Фаранска лавра. Тук се свързва със своя ученик, преп. Теоклист, с когото се оттегля да живее от 411 г. в източната част на Юдейската пустиня в един скалист планински проход до Йерихонския път, на десет километра от Йерусалим. За жилище им служила една пещера в долината Дабор.\r\nНо мълвата за техните подвизи скоро събрала около убежището им много фарански монаси и други благочестиви люде, които жадували за благодатното ръководство на преподобни Евтимий. Скоро в пещерата се появила църква, а наоколо възникнало монашеско общежитие, на което св. Евтимий станал игумен. Това било основата на бъдещия прочут Теоктистов манастир, който през 420 г. се прославил с едно голямо чудо на преподобни Евтимий Велики.  Един ден братята на тази обител били уплашени от появата на голяма група въоръжени бедуини. Но вместо разбойнически главатар пред тях се явил един разплакан баща. Шейхът Аспевет дошъл да моли св. Евтимий да излекува сина му Теревон. Нещастният младеж страдал от неизлечима болест. Половината му тяло било изсъхнало. Безпомощни останали усилията не само на най-изкусните лекари, но и на други прочути персийски мъдреци и вълшебници.   Терзан от мъчителната и продължителна болест, младият Теревон веднъж си мислел, лежейки на страдалния си одър: \"Ще настъпи ли някога облекчение и на моите страдания? Послужиха ли за нещо лековете на всички гръцки и персийски мъдреци? Струват ли нещо баснословията на нашите влъхви? Къде е силата на нашите богове? Никой и нищо не ще ми помогне, ако не ми изпрати Своята помощ истинския Бог! Боже велики и страшни, Който си сътворил небето и земята, смили се над душата ми и ме избави от болестта!\"\r\nИзтощен от своята телесна и душевна мъка, бедният Теревон потънал в трескав сън и имал странно видение. Към него пристъпил човек с дълга прошарена брада и в монашеско облекло, който го разпитал за неговата болест.    - Ще се обърнеш ли към Бога, ако Той те излекува?\r\n- Ще се обърна! – отвърнал обнадежеденият момък.\r\n- Аз съм Евтимий и живея в Юдейската пустиня между Йерусалим и Йерихон. Дойди при мене и Бог ще те изцели чрез мене!   Като разбрали причината за идването на бедуините, монасите повикали своя игумен и преподобни Евтимий изслушал разказа на шейха Аспевет. Великият старец се доближил до болния Теревон, помолил се за него, осенил го със светия кръст и младежът веднага оздравял и почнал да прославя Бога. Изумените араби се хвърлили в нозете на Божия угодник и го помолили да ги кръсти, като изповядали вярата си в християнския Бог. Св. Евтимий просветил простите им души с истините на вярата и като се убедил в искреността на тяхното обръщане, покръстил цялото им племе. Получил името Петър, Аспевет станал техен епископ и апостол, а неговият брат се постригал в монашество и подарил цялото си богатство, което преп. Евтимий употребил за манастирските строежи и за помощи на бедните.\r\nИзлекуването на Теревон и покръстването на бедуините толкова прославило неговата обител, че св. Евтимий не могъл да живее повече тук. Бог му открил да не възпира заселването на търсещите спасение и затова великият подвижник оставил за игумен преподобни Теоктист, а самия той, придружен от ученика си Дометиан, се оттеглил в пустинята Рува при Мъртвото море и устроил малка църквица върху развалините на Гиркановата крепост Марда. Любимият ученик на св. Евтимий св. Сава Освещени преустроил това място в крепостен манастир в 492 година.   В 423 година Евтимий се уединил в пустинята Зиф и се настанил в същата тъмна пещера, в която някога Давид се скрил от Саул. Жителите на Аристобула, на осем километра южно от Хеврон, измъкнали отшелника от пещерата и му построили църква с манастир, в който той обърнал мнозина манихеи.\r\nПреподобни Евтимий Велики и оттук избягал и заел една пещера на три мили от Теоктистовия манастир, който вече се бил превърнал в една разширена Евтимиева гора. Оттук Евтимий развил огромна душеспасителна дейност, в резултат на която била открита за бедуините специална епархия начело със споменатия еп. Петър.\r\nС усърдие св. Евтимий съдействал за внедряване решенията на ІІІ Вселенски събор в Ефес от 431 г. против Нестория (вж. несторианство) и на ІV Вселенски събор в Халкидон от 451 г. против Евтихий. Той обърнал към православието съпругата на Теодосий ІІ императрица Евдокия, която поддържала монофизитството.   Деветдесет и шест годишният преп. Евтимий Велики предузнал смъртта си преди началото на Великия пост. На братята, които се събрали да го изпратят по обичая за пустинята, той казал: \"Няма да излизам в пустинята. Ще прекарам с вас първата седмица, а в събота посред нощ ще си замина от вас.\" Той умрял на 20 януари 473 година.\r\nНеговият последен съвет към иноците бил:\r\n- Преди всичко имайте любов помежду си, защото каквото е солта за храната, това е любовта за добродетелта: добродетелта се узнава чрез любов и смирение. Внимавайте, пазете в чистота вашите тела и души! Пазете устава на светата Църква! Помагайте на страдащите! Ако падне в изкушение някой от братята, наставлявайте го, подкрепяйте го! Вратите на манастира да бъдат отворени за бедни и странници! Всичко, що имате, делете с тях, и Господ няма да ви остави със Своята милост!\r\nПри разкопките на неговата знамените лавра в 1929 г. била разкрита неговата надгробна църква. © Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев). ", "date": "2019.01.20", "title": "Почитаме Св. преподобни Евтимий Велики"}
{"url": "https://www.actualno.com/cosmos/otnovo-shte-nabludavame-fenomena-kyrvava-luna-news_717185.html", "text": "  В понеделник рано сутринта ще можем да наблюдаваме пълно лунно затъмнение, съобщава Нова телевизия.     Заради навлизането на Луната в земната сянка и специфичното пречупване на светлината, ще станем свидетели на така наречената „Кървава Луна”. Дискът на нашия спътник ще е видимо по-голям и в кулминацията на явлението около 07:00 часа сутринта ще е в кърваво червен цвят.   Добри условия за наблюдение ще има в Западна България, където облачността ще е разкъсана. За да видите Луната сутринта, търсете я на Запад - съвсем близо до хоризонта.", "date": "2019.01.20", "title": "Отново ще наблюдаваме феномена \"Кървава Луна\""}
{"url": "https://www.actualno.com/tips/futbolni-prognozi-dyjd-ot-golove-v-tezi-machove-dnes-2001-news_717230.html", "text": "  Ето и за мачовете днес, в които екипът ни от типстъри очаква голове:      Шампионът на Англия се изправя срещу последния в класирането Хъдърсфийлд в преследване на задължителна победа по пътя към защитата на титлата си. \"Гражданите\" притежават най-силната атака на Острова, а това си личи и от последните три мача във всички турнири, в които те отбелязаха общо 19 гола.\r\n\"Небесносините\" не спират да бележат, а това се очаква да продължи и срещу непретенциозния Хъдърсфийлд, който влиза в мача и с нов треньор след раздялата с Дейвид Вагнер. Очакванията ми за този мач са да \"завалят\" над 3,5 гола, а по-смелите могат да потърсят и по-изкошителния коефициент за над 4,5 гола.      : Над 3.5 гола (коефициент 2.07)      Отборите на Брюж и Шарльороа излизат в неделен мач от 22-ия кръг на белгийската Жупилер лига. Очакванията са за домакински успех, но можете да предпочетете той да бъде много голов. Обичайно двата тима, когато се изправят един срещу си вкарат много голове. Статистиката ни показва, че над 2,5 гола са отбелязани в над 60% от срещите между двата отбора, а в неделя няма да е различно. Домакините са вторият най-резултатен отбор в Белгия, след лидера Генк, а това ще им донесе успеха на “Жан Брейдел”. В последните три мача у дома за Брюж с Шарльороа има... 18 гола, или средно по шест на мач. По-смелите спокойно може да заложат и линията за гола да стане над 3,5 или над 4,5. : Над 2.5 гола (коефициент 1.72)   15:30 часа: Де Граафшарп - Фортуна Ситард\r\nДва от отборите в Холандия с най-много \"оувъри\" се срещат един срещу друг този следобед. Ситард имат едва два мача, завършили с под 2.5 гола като гост през този сезон, докато за домакините статистиката е 6:3. Редовно в мачовете помежду им се вкарват доста голове, като това ще стане и този следобед. За по-смелите - спокойно може да се опита и над 3.5 гола. : Над 2.5 гола (коефициент: 1.50)   Общият коефициент, който се получава, е 5.34, като можете да се възползвавте от . ", "date": "2019.01.20", "title": "Футболни прогнози: Дъжд от голове в ТЕЗИ мачове днес (20.01)"}
{"url": "https://www.actualno.com/america/silno-zemetresenie-udari-bregovete-na-chili-news_717184.html", "text": "  Силно земетресение удари близо до бреговете град Кокимбо, което доведе до най-малко два смъртни случаи, съобщава Daily Express, цитиран от агенция \"Фокус\".     Първоначално е било издадено предупреждение за цунами, но бързо е отменено. Епицентърът е на около 15 км югозападно от Кокимбо, което е голямо пристанище в района със същото име.\r\nТрусът удари на дълбочина 53 км., което значи, на относително плитка дълбочина.\r\nГеологическата топографска служба на САЩ заяви, че степента на труса е 6,7 по скалата на Рихтер.  Първоначалното предупреждение за цунами за региона Кокимбо беше издадено от Националната служба за извънредни ситуации. На няколко места е докладвано за щети, но не е имало новини за жертви.\r\nЗеметресението е усетено силно в северната част на Чили, където сградите са се люшкали според съобщенията в социалните медии.   Според директора на Националната агенция за извънредни ситуации към Министерството на вътрешните работи Рикардо Торо, повече от 200 хиляди души в зоната страдат от прекъсвания на електричеството.    Този район на света е мястото, където се случват повечето земетресения и където вулканичните изригвания се срещат по-често.\r\nЧили претърпява най-голямото земетресение, което е записано през 1960 г., когато трус със магнитуд 9.5 удря бреговата линия. През 2010 г. земетресение с магнитуд 8,8 и последвалото цунами убиват 525 души, а 26 изчезват безследно.", "date": "2019.01.20", "title": "Силно земетресение удари бреговете на Чили"}
{"url": "https://www.actualno.com/asia/vytreshnijat-ministyr-turcija-e-sred-vodeshtite-strani-v-sveta-po-sigurnost-na-izborite-news_717213.html", "text": "  Министърът на вътрешните работи Сюлейман Сойлу заяви, че Турция е сред водещите страни в света по провеждане на избори и по сигурността на самия вот, предаде Анадолската агенция, цитирана от \"Фокус\".     Министърът присъства на конференция в източната провинция Ерзурум на тема \"Сигурност на изборите\". „Нямаме никакви пропуски или грешки по отношение на използването правото за гласуване от сирийците в Турция, нито по адресната им регистрация, нито по ефекти, които могат да окажат влияние върху резултатите от вота.”, декларира вътрешният министър.   По думите му в момента в Турция има регистрирани като турски граждани и гласоподаватели малко над 53 хиляди сирийци.", "date": "2019.01.20", "title": "Вътрешният министър: Турция е сред водещите страни в света по сигурност на изборите"}
{"url": "https://www.actualno.com/starazagora/sys-supermoderna-sistema-testvat-za-onkologichni-zaboljavanija-v-stara-zagora-news_717215.html", "text": "  Новата хибридна SPECT/CT система на отделението по нуклеарна медицина на Комплексния онкологичен център (КОЦ) в Стара Загора ще бъде официално открита на 22 януари. Апаратът от последно поколение Symbia Intevo Bold е първият извън София и седми в страната, предаде кореспондентът на .     Хибридната SPECT/CT система е щадяща и позволява по-точна и прецизна диагностика на пациенти с онкологични и неонкологични заболявания. SPECT/CT е от най-бързо развиващите се образни методи, а апаратът Symbia Intevo Bold съчетава два принципно различни метода - нуклеарно-медицински и компютър-томографски. Предимствата му пред останалите образни методи е получаването на хибриден 3D образ. Това позволява едновременно получаване на информация за функцията, топографията и структурата на патологично променения орган в едно изследване и дава до 30% по-точна диагноза.   С новия SPECT/CT апарат могат да се изследват всички органи на човешкото тяло и се прецизира диагностиката в областта на онкологични заболявания като тумори на гърдата, простатата, белия дроб, щитовидната жлеза и други. Използването му ще подобри ранната диагностика и стадирането на онкоболните за успешно съвременно лечение. Ранното откриване на рецидиви на заболяванията и проследяването на ефекта от прилаганата терапия също е голямо предимство на метода. Хибридният апарат има широки диагностични възможности и при много неонкологични заболявания в нефрологията, пулмологията, ендокринологията, неврологията, ревматологията и ортопедията. С използването му се намалява лъчевото натоварване на пациентите.\r\nС хибридната SPECT/CT система ще могат да се изследват както здравноосигурени лица (по амбулаторни процедури № 35 и № 37), така и неосигурени, които ще заплащат за изследванията по утвърден ценоразпис на центъра. Пациентите ще се приемат след предварително записан час на регистратурата на отделението по нуклеарна медицина на телефон 042/614 163. Трябва да предоставят индивидуалната си медицинска документация с предходни образни и нуклеарно-медицински изследвания – SPECT, SPECT/CT и PET/CT.  Новата апаратура е закупена със средства по инициатива JESSICA, част от Оперативна програма „Регионално развитие“ 2007 – 2013 г. съгласно Договор за кредит между “КОЦ - Стара Загора“ ЕООД, Регионалния фонд за градско развитие и Сосиете Женерал Експресбанк.", "date": "2019.01.20", "title": "Със супермодерна система тестват за онкологични заболявания в Стара Загора"}
{"url": "https://www.actualno.com/society/otnovo-mrysen-vyzduh-tozi-pyt-v-9-grada-u-nas-news_717210.html", "text": "   . Данните са на Индекса за чистотата на атмосферата на Европейската комисия, предаде Нова телевизия.     Най-значителни стойности над среднодневните норми са отчели уредите в . В Благоевград замърсяването е 3 пъти над нормата, а в София и Смолян - 2 пъти.   Вчера най-сериозни замърсявания бяха отчетени в столицата в кварталите „Надежда“, „Хиподрума“, „Павлово“, „Младост“ и „Дружба“. Замърсяване бе отчетено още в Благоевград, Перник, Пловдив, Хасково, Плевен, Велико Търново, Русе, Шумен, Варна.  ", "date": "2019.01.20", "title": "Отново мръсен въздух - този път в 9 града у нас"}
{"url": "https://www.actualno.com/politics/borisov-kritikuva-aktiva-na-gerb-i-objavi-che-horata-iskat-spravedlivost-news_717218.html", "text": "  Премиерът Бойко Борисов отправи критики към актива на ГЕРБ по време на националната работна среща на партията за европейските и местните избори. Министър-председателят обаче посочи, че хората искат справедливост и не обичат елитарни политически формации.     ​Борисов направи кратка ретроспекция на създаването на партията и изтъкна доверието, което тя е завоювала. За какво създадохме ГЕРБ? И когато го създадохме, в какви условия го създадохме? . В голямата си част защитихме доверието на народа, посочи още премиерът Борисов. Той коментира, че . В същото време обаче има недоволство, каза Борисов като отбеляза състоянията в момента на икономиките на САЩ, Германия, Франция, Дания, Белгия. Борисов е убеден, че има нещо, което трябва да се промени. Той обаче подчерта, че ГЕРБ има здрави и стабилни по места.   Скачайки от тема в тема, Борисов заяви, че . Вкарахме 30 000 деца в класните стаи, милиард се даде за училищна инфраструктура, поели сме ангажимент за двойно увеличение на учителските заплати. . , попита отново . Задавам си въпроса защо и нашата подкрепа намалява. Депутатите подменихме, кметове подменихме. Никога не сме имали по-ефективна борба с контрабандата досега и всеки ден се говори за корупция. \" . Хората искат справедливост. Хората не обичат елитарни партии и хора. Към всеки един трябва да сме човеци\". Във всеки един от нас има грешка и трябва да си поправим на мига, категоричен бе още Борисов.  Той благодари специално на ДПС \"за подкрепата за самолетите и по тема евроатлантическа ориентация\". Премиерът коментира, че държавата се стреми да купи най-доброто за българската армия като . Министър-председателят обяви, че въобще не е оптимист за от Европейския съюз. Борисов посочи, че Общността трябва да е готова за всякакъв сценарий, тъй като това ще е \"тежка катастрофа за Европа\".         На местните избори трябва да покажем сила, идентичност и потенциал. Това заяви и зам.-председателят на ГЕРБ и председател на парламентарната група на партията . „ “, посочи той. „ГЕРБ има 1727 общински съветници. Това са хора, които могат да допринесат, за да покажем на хората какво сме направили“, посочи Цветанов. „Убеден съм, че изборите и победата, която ще постигнем на европейските избори, ще ни даде възможност да говорим за местните избори“, каза зам.-председателят на ГЕРБ.\r\n„Виждате какъв е сблъсъкът между БСП и ПЕС. Има платформа на БСП с различия от ПЕС. Може ли това да бъде послание към европейските граждани?“, коментира Цветанов. . „Тогава трябва да се направи анализ на всяка структура, община и област, какви са резултатите. Когато обсъждаме номинациите да видим каква е ролята на всеки кмет, народен представител“, изтъкна още Цветанов. Изправени сме пред засилващ се популизъм от всички страни, придружен с . Това каза и зам.-председателят на ГЕРБ и кмет на София по време на националната предизборна среща. „Само след по-малко от 4 месеца ние ще се изправим пред нашите съграждани, за да поискаме отново тяхното доверие на изборите за Европейски парламент, а малко по-късно и на местните избори“, подчерта Фандъкова.\r\n„За мен на изборите през тази година не е важно кой от нас ще бъде евродепутат, кмет или общински съветник, единственият важен въпрос е дали ще покажем на хората, че “, заяви столичният кмет, като подчерта, че управлението на първо място е отговорност пред хората.      Убеден съм, че ще застанем изключително твърдо и мощно зад бъдещата ни листа за евродепутати, ще подкрепим европейското си семейство в ЕНП и водещия ни кандидат за бъдещ председател на ЕК Манфред Вебер, посочи зам.-председателят на ГЕРБ и кмет на Бургас Димитър Николов. „Със скоростта на F-16 към нова победа“, заяви той. „Мандред Вебер ще успее да вдигне стандарта на регионите в Европа и България“, посочи още Димитър Николов, цитиран от агенция \"Фокус\". Европа има нужда от лидери като премиера Бойко Борисов, от стабилна и развиваща се България, а това се случва с ГЕРБ. Това каза българският еврокомисар Мария Габриел по време на форума. „България на ГЕРБ е активна, говореща с един глас в трите европейски институции, България, оформяща бъдещето на ЕС“, заяви тя. „Европа има нужда от екип, като екипа ни от евродепутати, можещи и знаещи, имащи уважението на своите колеги“, посочи Мария Габриел. „Единни, както всеки път, ще посрещнем изборите за Европейски парламент през май“, подчерта еврокомисарят. „Какво ни различава от другите - имаме опит, който е екипен“, коментира Мария Габриел. „Резултатите от работа на България в ЕК, ЕП, Съвета са красноречиви“, каза още тя.    Във видеообръщение водещият кандидат на ЕНП поздрави ГЕРБ за провеждането на форума. , посочи Вебер. „2019 е ключова година на избори - и за Европа, и за България. У вас ще се проведат европейски и местни избори. Това е страхотна възможност да покажем, че ние от ЕНП винаги сме близо до хората. Самият аз произхождам от малко селце в Бавария, което наричам свой дом. Но аз съм, освен това, германец и европеец“, коментира още Вебер.", "date": "2019.01.20", "title": "Борисов критикува актива на ГЕРБ и обяви, че хората искат справедливост"}
