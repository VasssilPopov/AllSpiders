{"url": "https://www.actualno.com/africa/stotici-migranti-bjaha-spaseni-v-niger-sled-pochti-dva-meseca-prestoj-v-pustinjata-news_685072.html", "text": "  Близо 600 мигранти са били \"изоставени\" насред алжирската пустиня, предаде АФП, като се позовава на официални лица от Нигер.     \"Преди три дни в Агадес (бел. ред. - град в Северен Нигер) пристигна първата вълна от 180 души нигерци, а след тях 400 чужденци\", съобщи представител местните власти, пожелал да остане анонимен, информира БГНЕС.   Според същия източник, мигрантите, сред които много жени и деца от Сенегал, Камерун, Гана и Кот д'Ивоар, са били \"изоставени\" от трафиканти близо до границата. Останали почти без храна и вода, мигрантите са били принудени да \"вървят пеша около 50 километра, преди да бъдат спасени\".\r\nВ резултат от изпитанието, част от хората са заболели и за тях се грижат както местните власти, така и представители на Международната организация по миграцията (МОМ).    От началото на годината МОМ е провела 18 операции, в резултат на което са спасени около 3000 души. От организацията отбелязват нарастващия брой на мигрантите, които са изоставяни на границата между Алжир и Нигер.   ", "date": "2018.07.15", "title": "Стотици мигранти бяха спасени в Нигер след почти два месеца престой в пустинята"}
{"url": "https://www.actualno.com/america/amerikanskoto-razuznavane-preduprejdava-za-opasnostta-ot-novi-kiberataki-news_684974.html", "text": "   Това заяви Дан Коат, директор на Националното разузнаване на САЩ.     Той нарече Русия „най-агресивният чуждестранен субект“. Според координатора на работата на специалните служби на САЩ цифровата инфраструктура на страната „без преувеличение е подложена на нападение“. Коат посочи, че „главните нарушители“ са Русия, Китай, Иран и Северна Корея. Той съобщи, че атаките са насочени срещу бизнеса, всички нива на властта, частни организации, а също така ключови инфраструктурни обекти.   „Те смятат да подкопават демокрацията всеки ден, независимо от това дали има избори днес или не“, подчерта Коат.\r\nПо-рано министерството на правосъдието на САЩ обвини 12 предполагаеми служители на руското военно разузнаване за намеса в президентските избори през 2016 г.    В същото време стана известно, че социалната мрежа Туитър е блокирала два профила, за които се предполага, че са използвани от руснаците, обвинени от министерството на правосъдието.", "date": "2018.07.15", "title": "Американското разузнаване предупреждава за опасността от нови кибератаки"}
{"url": "https://www.actualno.com/europe/finlandski-jurnalisti-s-otvoreno-pismo-kym-putin-i-trymp-news_684999.html", "text": "   Писмото е на три езика - финландски, английски и руски.     \"Насрочената среща на най-високо равнище навява на жителите на Финландия спомени за подобни срещи през миналите години\", пишат журналистите. \"Нерядко пристигането на първите ръководители на големите държави в Хелзинки е било в напрегната атмосфера, но при раздялата си лидерите бяха с усмивка на лицето. Този феномен дори има име - „Духът на Хелзинки\", отбелязват журналистите в руския превод на статията, обнародвана от ТАСС.   По тяхно мнение този път прогнозирането на изхода от срещата е изключително сложно заради бързите промени, ставащи в последно време както в Русия, така и в САЩ. Журналистите изразяват надежда, че водачите на двете държави няма да решават европейските въпроси без участието на самите европейци.\r\nПостоянното влошаване на отношенията между САЩ и Русия не е изгодно за никого, подчертават финландските журналисти.    ", "date": "2018.07.15", "title": "Финландски журналисти с отворено писмо към Путин и Тръмп"}
{"url": "https://www.actualno.com/society/shte-ima-uikend-vinetki-ot-nachaloto-na-2019-godina-news_685028.html", "text": "  От догодина, освен електронни винетки, ще има и уикенд винетки. В това увери новият председател на Управителния съвет на Агенция \"Пътна инфраструктура\" инж. Светослав Глосов.     По думите му, . Глосов наблегна и, че цената на винетките е една от най-ниските в Европа.   След въвеждането на електронна винетка за леките автомобили от  1-ви януари догодина няма да се променя цената им, ще отпаднат стикерите, а , обясни Глосов.\r\nС промените в Закона за пътищата ще има изменение в в структурата на агенцията и създаване на специално звено, което ще поддържа тол системата и електроните винетки, и ще извършва контролни функции, каза Глосов пред Нова телевизия. Трафик патрули по пътищата ще има от началото на следващата година. Тол системата е справедлива система за таксуване на товарните автомобили, заплащането е за изминато разстояние. Очакват се значителни приходи от въвеждането на тол системата, те ще бъдат изцяло за изграждане на нова пътна инфраструктура, за ремонт на съществуващата и за поддръжка на самата система, подчерта Глосов.    През лятото няма да има ремонти по АМ \"Тракия\", които да затрудняват трафика, заяви началникът на АПИ. . Глосов призова шофьорите да спазват пътната сигнализация и въведените ограничения в участъците, на които се извършват ремонтни дейности и да не извършват неправилни изпреварвани в стеснените участъци, за да не се образуват тапи.   Според Глосов вече е готова бетоновата конструкция на пешеходния надлез при село Атия. Предстои монтирането на пасарелката над пътя, то ще се извърши през тъмната част на денонощието от 23 юли до 26 юли, когато трафикът не е много интензивен.", "date": "2018.07.15", "title": "Ще има уикенд винетки - от началото на 2019 година"}
{"url": "https://www.actualno.com/europe/v-ispanija-se-bezpokojat-che-zaradi-migracijata-evropa-shte-se-razpadne-news_685047.html", "text": "  Шенгенското пространство на свободно движение на хора започва да изчезва под натиска на имиграцията, заяви испанският министър на външните работи Жозеп Борел в интервю за в. El Pais, предаде БГНЕС.     За съжаление Шенген започва да изчезва. Изотзад и тихомълком. Франция, Германия и Италия възстановиха контрола по техните граници заради миграционната криза, отбелязва Борел.   Откакто на власт на 1 юни дойде правителството на социалиста Педро Санчес, Испания се съгласи да приеме в пристанищата си няколко кораба на неправителствени организации, на борда на които имаше спасени от удавяне в Средиземно море мигранти, на които беше отказан достъп в Италия. Според Санчес, ако Италия реши да затегне миграционната си политика, това може да доведе до разпадането на Европа.\r\nПроблемите на имиграцията са по-дълбоки. Те засягат ценностите, идентичността, културите и способността на обществата за приобщаване, смята Борел.    По данни на Международната организация за миграцията от началото на годината в Европа са пристигнали 61 557 мигранти, а 1422 са загинали или се водят за изчезнали в Средиземно море. Гърция е първата входна врата към Европа. След нея се нареждат Испания и Италия.   ", "date": "2018.07.15", "title": "В Испания се безпокоят, че заради миграцията Европа ще се разпадне"}
{"url": "https://www.actualno.com/lovech/selo-v-obshtina-teteven-si-osiguri-pari-za-remont-na-vodoprenosnata-mreja-news_685021.html", "text": "  1 644 977,99 лева без включен ДДС ще струва обновяването на водоснабдителната мрежа на село Голям извор, община Тетевен, съобщават от общината. Договор за ремонтите дейности вече е подписан с Министерството на регионалното развитие и благоустройството (МРР), като първите 450 000 лева вече са осигурени от държавата.     Идейният проект за обновяването на водоснабдителната мрежа е подготвен още преди две години. Той ще протече на три етапа:\r\n1. Етап I – изграждането на главен водопровод с приблизителна дължина 5 км. по главната улица на селото, попадащ в очертанията на регулационната линия; захранване на махала „Кракожабене“, мах. „Равна“ до включването към напорен резервоар „Ореша“; захранване на прилежащите второстепенни клонове, както и водопроводни отклонения към имотите по трасето на главния път.   2. Етап II – изграждане на водопроводни клонове с приблизителна дължина от 1,5 км.    3. Етап III – доизграждане на оставащата водопроводна мрежа.\r\nОсновните цели на проекта са да се ограничат загубите на вода и да се подобри качеството, да се направят нови разпределителни клонове и да има по-малко аварии.", "date": "2018.07.15", "title": "Село в община Тетевен си осигури пари за ремонт на водопреносната мрежа"}
{"url": "https://www.actualno.com/curious/sedmichen-horoskop-za-16-22-uli-news_684829.html", "text": "        Това е седмица, в която душевното спокойствие и увереност в правилния избор ще ви помогне да преодолеете препятствията. Във вторник не се доверявайте на всеки срещнат. Много от обещанията може да не се изпълнят. Ако ви предстоят преговори петък е най-подходящият ден за тях. През почивните дни ви очакват срещи с хора от вашето минало, но и нови познанства. Поне един от почивните дни се постарайте да прекарате изцяло с любимия ви човек в противен случай може да се появят поводи за ревност. Седмицата е благоприятна за започването на нови проекти и търсенето на делови партньори и съмишленици. Единственото, което може да попречи на закъсненията и прибързаните действия изречение. Затова е много важно и да разпише по-ясно трафик, който да следвате стриктно. Давайте си повече време, когато става въпрос за пътувания и преместване. Ако искате да доведете нещата в работата докрай отложете романтичните преживявания за по-другата седмица. Също така не се натоварвайте с допълнителна работа.     През тази седмица не пропускайте възможности, които може да променят положението в работата към по-добро. Още в понеделник може да се появи реален шанс да се придвижите нагоре по кариерната стълбица и да получите допълнителен доход. В средата на седмицата ви очаква покана за пътуване зад граница. Най-вероятно става въпрос за служебно пътуване или участие в форуми или конференция. Петък може да ви зарадва с интересна информация, която ще ви позволи да промените в положителна насока финансовото си положение. През почивните дни не отлагайте натрупали се задължения по дома.     Ако сте се надявали на кратка почивка, това няма да се случи през тази седмица. Служебните ви задължения са много и не търпят отлагане. Освен това имате и срокове за спазване и е добре да не разочаровате партньорите си. Средата на седмицата ще ви предостави интересни събития, от които може да се възползвате максимално, ако разпределите правилно времето и силите си. Краят на периода е добро време за предприемането на сериозни промени в личния живот. Бъдете напълно откровени с половинката си. При тази седмица от изключителна важност ще бъдат готовността ви за общуване и водене на преговори. Във вторник и сряда няма да срещнете проблеми при воденето на преговори и ще успеете да се договорите за желанията условия, точно така както сте си ги представяли. В четвъртък бъдете внимателни при оформянето на документи, тъй като малка грешка може да забави процесите. Не се колебайте да проявите настойчивост при защита на интересите ви. Краят на седмицата е добро време за започването на лятната ви почивка. Седмицата е идеална за подготовка и реализация на вашето сериозно професионални планове. Не подминавайте по-интересните идеи. Не забравяйте, че успехът ви може да се крие в най-мъничките подробности. Това се отнася и до всичко, което касае дома ви. Ако ви остане време през почивните дни заминете извън града със семейството си.      Това е седмица, в която ще може да си поемете въздух. Много от въпросите, чието решаване ви притеснява ще се разрешат успешно и почти безболезнено. Това ще е така и благодарение на ваш мъдър приятел, който няма да ви изостави в критичен момент. Във вторник не започвайте нищо ново, а сряда и четвъртък са дни, в които всичко ще се разрешава бързо. През почивните дни си осигурете повече романтика. Ситуацията в работата се развива във ваша полза. Колегите ви и началниците са готови да проявят благосклонност към идеите ви, който ще даде добър тласък на кариерата ви. Сряда ще бъде ден, изпълнен с оптимизъм, така че ако във вторник се почувствате зле, не забравяйте, че е най-тъмно преди изгрев. Не се колебайте да дадете воля на емоциите си в личен план. Това само ще заздрави връзката ви, като покаже на партньора ви, че сте искрени.    През тази седмица не забравяйте, откъде сте започнали. Сега прекаленото самочувствие може само да ви навреди и да загубите ценно приятелство. Във вторник се доверете на интуицията си и не предприемайте рисковани действия. Всичко, което не ви е ясно може да се изясни в сряда. Краят на седмицата ще ви даде чаканото спокойствие, което може да прекарате в градивен самоанализ. През тази седмица все някой или нещо ще се опитва да развали настроението ви. Но вие имате достатъчно голям запас от добро настроение и цветни преживявания, за да се подадете на подобно предизвикателство. В работата има сложни въпроси за решаване, чийто отговор е много по-лесен, отколкото ви се струва. Не потъвайте в самосъжаление и всичко ще се развие по най-добрия сценарий. В личен план ви очаква безоблачно щастие, което може да предизвика завист у мнозина.    Това е седмица, в която е добре да бъдете по-умерени и скромни. Сега не е моментът да се хвалите или да надценявате възможностите си. Придържайте се към стриктен план и лесно изпълними задачи, за да не се разочаровате прекомерно. Всъщност става въпрос за нелек период, който имат всички. Всичко ще премине и ще се забрави много по-лесно, отколкото сте си го представяли. Това е седмица, която е добре да посветите на вашето самоусъвършенстване. Ако сте на почивка не се колебайте да развиете своето хоби, независимо от резултатите. Не забравяйте, че усъвършенстването идва с опита. В личен план ви очаква приятна изненада от страна на партньора ви. Може да получите сериозно предложение. Послушайте сърцето си!", "date": "2018.07.15", "title": "Седмичен хороскоп за 16-22 юли"}
{"url": "https://www.actualno.com/asia/rekorden-broj-civilni-jertvi-v-afganistan-ot-nachaloto-na-2018-news_685005.html", "text": "   Убитите през първите шест месеца мирни жители е 1692, въпреки неколко дневното примирие през юни, обяви ООН.     Над половината са загинали при атентати на джихадистката групировка Ислямска държава между 1 и 30 юни. Това е най – кървавият период, откакто ООН започна преди 10 г. да води статистика за избитите мирни жители в страната.   ", "date": "2018.07.15", "title": "Рекорден брой цивилни жертви в Афганистан от началото на 2018"}
{"url": "https://www.actualno.com/crime/nova-droga-amnezija-zaliva-pazara-news_685000.html", "text": "   Тревата е обработена с химически вещества, още докато расте. Опиянението от наркотика е в пъти по-голямо, твърдят специалисти.     Най-опасна е така наречената „билка”, която е евтина, но никой не знае какво има в нея. След предозиране с опиата наскоро 14-годишно дете беше прието в болница, съобщи Нова телевизия.   По данни на МВР най-продаваната дрога на улицата е марихуаната. Цената на по-качествената е около 50 лева на грам. От него средно излизат две цигари. Така една доза излиза 25 лева. Хората, които купуват този вид наркотик, са от 14 до 45-годишни.\r\nПоследният хит на пазара е тревата „Амнезия”. По-назад не остава и другият сорт „Хейс”. При „Амнезията“ има силно активно вещество – тетрахидроканабинол. Има сортове, които растат страшно бързо – от 35 до 55 дни. Криминалисти казват, че всеки, който пуши трева, е склонен да я продава. А най-уязвими са децата. Те дори стават дилъри, за да опитат от скъпата трева.    Амфетамините са едни от най-евтините наркотици. Това е новата синтетика, позната като дизайнерска дрога. Най-масовият амфетамин, който полицията засича, е кристалът. Една доза се предлага от 10 до 30 лева. Най-евтиният от наркотиците е т.нар. „друсан чай”. Струва между 2 и 10 лева. Любим е за подрастващите. Има случаи на непълнолетни, приети в болница в прединфарктно състояние след употребата на въпросния наркотик.   Познатият от 70-те години наркотик GHB, известен още като денс наркотик, силно набира скорост на пазара. На улицата го наричат „Джони”. Едно мусче от него стига на двама-трима души да се дрогират в бар. Това е 100% синтетика.", "date": "2018.07.15", "title": "Нова дрога \"Амнезия\" залива пазара"}
{"url": "https://www.actualno.com/america/rusija-izpolzva-socialnite-mreji-za-da-razdelja-amerikancite-news_684976.html", "text": "   Това заяви във Филаделфия министърът на вътрешната сигурност на САЩ Кристен Нилсен на среща с чиновници, отговорни за провеждането на избори в САЩ.     Американската разузнавателна общност е регистрирала „настойчивите опити на Русия да използва социалните мрежи, изказвания на съчувстващи хора и други подходи, за да посее разногласия и да предизвика объркване сред американците, но това не е задължително да бъде фокусирано върху отделни политици или политически кампании“. Нилсен заяви, че „няма свидетелства, че Русия се е прицелила към промеждутъчните избори през 2018 г. в тези мащаби и с този размах, с които е действала през 2016 г.“   Тя също така коментира и задочните обвинения срещу 12 предполагаеми служители на руското военно разузнаване в рамките на разследването за намеса в американските президентски избори през 2016 г.\r\n„Обвиненията по отношение на руските служители на разузнаването показват, че ние няма да търпим намеса в нашите демократични процеси и че чуждестранната намеса води до последствия“, каза Нилсен.    Доналд Тръмп и неговите ключови съветници многократно са отхвърляли обвиненията за неправомерни контакти с руските официални лица в предизборния период. Москва също отхвърля твърденията, че се е опитвала да повлияе на изхода от президентските избори в САЩ.", "date": "2018.07.15", "title": "Русия използва социалните мрежи, за да разделя американците"}
{"url": "https://www.actualno.com/sofia/protest-pred-prezidentstvoto-zaradi-evtanazijata-na-jivotni-v-jambolsko-video-news_685055.html", "text": "  Протест срещу евтаназията на здрави животни събра хора пред президентството в София, предаде БГНЕС. Той беше организиран във Facebook, като активист на партия \"Възраждане\" излъчваше  на живо.      Исканията на протеста са три:\r\n1. Незабавно спиране на масовите убийства на животни.    2. Незабавно свикване на Консултативен съвет по национална сигурност, във връзка с кризисната ситуация.   3. Извънредно заседание на Народното събрание.\r\nЕдна от протестиращите - Мариана Христова, заяви, че се е запознала с документи, според които единственото място, на които животните се умъртвяват, е само в  стопанството, където е намерено болно животно - нито в 3-километровата  буферна зона, нито в 10-километровата. Според нея първо БАБХ трябва да спрат незабавно с избиването, да дадат  абсолютно точно и ясна информация къде точно, в които стада, на кой  стопанин, на които точки са констатирани болни животни, ако изобщо са  констатирани. След това БАБХ да докажат дали наистина е доказана тази болест.    \"Смятам, че само с гражданско общество можем да постигнем нещо в тази държава”, каза Катерина. Тя е днес пред президентството и защото за конкретния случай е абсолютно против без доказана, според нея, епидемия да се избиват толкова животни, да се оставя цялото население на Странджа без поминък.    По разпореждане на министър-председателя Бойко Борисов се създава оперативен щаб, който ще координира ситуацията с борбата срещу разпространението на чумата по дребни преживни животни в страната и изпълнението на конкретните мерки, които се взимат в регионите с огнища. Щабът ще следи подкрепата, която се оказва на стопаните, чиито животни са засегнати. Оперативният щаб ще съдейства на компетентните органи за максимална координация на действията и ще работи до овладяване на ситуацията.\r\nВ състава на щаба влизат министърът на вътрешните работи Валентин Радев, министърът на земеделието, храните и горите Румен Порожанов, изпълнителният директор на БАБХ Дамян Илиев, председателят на ДАНС Димитър Георгиев, директорите на областните дирекции на МВР в Бургас и Ямбол и представители на ГД \"Гранична полиция\".", "date": "2018.07.15", "title": "Протест пред президентството заради евтаназията на животни в Ямболско (ВИДЕО)"}
{"url": "https://www.actualno.com/football/francija-e-novijat-svetoven-shampion-po-futbol-sled-skandalen-i-zrelishten-final-news_685031.html", "text": "   .     Не особено учудващо хърватите поеха инициативата в самото начало, като Модрич и Ракитич с креативността си дадоха превес във владеенето на топката, а отляво Перишич тормозеше доста френската защита.   Както обаче Хърватия изгледаше по-добре, така Франция вкара гол още при първата си възможност. Французите получиха нарушение отдясно за фаул срещу Антоан Гризман, макар че отсъждането беше доста спорно (вижте ), но потърпевшият изпълни с чудесно центриране към далечната греда, а там Манджукич закачи с глава топката и я направи неспасяема за Субашич – за \"петлите\".\r\nБързо обаче „шахматистите” успяха да възстановят паритета. Те натиснаха, на три пъти успяха да си извоюват преки свободни удари и в третия случай, след добро центриране и връщане към дъгата на наказателното поле, където Перишич я намери със страхотен удар и я вкара в левия ъгъл на френската врата – .    В 35-тата минута обаче, центриране към Блес Матюиди доведе до игра с ръка на Перишич, който беше скочил зад халфа на Франция. Последва гледане на видеоповторение и в крайна сметка – дузпа за французите, след като явно голмайсторът на хърватите игра с ръка, но споровете дали беше умишлено или не със сигурност ще продължат много дълго време. Зад топката застана Гризман, който излъга елегантно Субашич и вкара топката в долния десен ъгъл – .    До края на полувремето хърватите стигнаха до две опасни разбърквания пред Льорис, като в първия случай можеше да се стигне до автогол точно на Матюиди.    Веднага след почивката балканците натиснаха и Льорис трябваше да спасява удар на Перишич, после Мбапе се измъкна от Вида, който малко го задържа – достатъчно, за да не е дузпа и Субашич да се намеси. Льорис пък за малко да допусне гол след центриране и то при засада на Манджукич, но все пак изби. Точно когато напрежението беше стигнало върхова точка, фенове на хърватите пробиха охраната и излязоха на терена, което за кратко прекъсна мача.\r\nВ 59-тата минута обаче всичко свърши. Нов пробив на Мбапе доведе до пас към Гризман, той върна на Погба, който успя да си осигури позиция за стрелба и с левия крак намери мрежата на хърватската врата – .\r\nСамо пет минути по-късно 19-годишната звезда на ПСЖ Килиан Мбапе заби четвърти пирон в хърватския футболен ковчег. Той получи топката на границата на наказателното поле и стреля през Вида в долния десен ъгъл на Субашич, който не видя добре топката и беше тръгнал в другата посока – . Така Мбапе, с четвъртото си попадение, стана първият тийнейджър след Пеле през 1958 година, който вкарва гол на финал на Световно първенство по футбол.   Хърватия, обаче, не се предаде и в 68-та минута върна един гол след грешка на Льорис в стил „Кариус”. Френският вратар тръгна да лъже Манджукич, вместо да ритне топката напред и опитният хърватин успя да го блокира, с което от рикошета кълбото влезе във френската врата – .\r\nКакво се случи по-нататък във великия мач - .    ", "date": "2018.07.15", "title": "Франция е новият световен шампион по футбол след скандален и зрелищен финал"}
{"url": "https://www.actualno.com/europe/g-7-poiska-ot-rusija-da-si-priznae-za-svalenija-malajzijski-samolet-news_685061.html", "text": "  Министрите на външните работи на страните от Г-7 призоваха Русия да даде сметка за своята роля и да сътрудничи изцяло в процеса на изясняване на истината за свалянето на полет MH17 над Украйна през 2014 година, както и да бъде въздадена справедливост, предаде БГНЕС.     В декларация по случай годишнината от катастрофата със самолета на Малайзийските авиолинии, която стана на 17 юли 2014 година, министрите заявяват, че приемат като убедителни, показателни и дълбоко смущаващи заключенията на общата група за разследване на ролята на Русия в трагичното събитие.   \"Ние подкрепяме Австралия и Холандия, които настояват Русия да даде сметка за ролята си в този инцидент и изцяло да сътрудничи в процеса на установяване на истината и жертвите на полет MH17 и техните близки да получат справедливост\", подчертават министрите на среща в Канада.\r\nХоландия и Австралия, много граждани на които са сред 298-те загинали, смятат Русия за отговорна за смъртта им. Според международните следователи ракетата, свалила самолета, е изстреляна от зенитна бригада на руска база в Курск. Русия категорично отрича.    ", "date": "2018.07.15", "title": "Г-7 поиска от Русия да си признае за сваления малайзийски самолет"}
{"url": "https://www.actualno.com/curious/dneven-horoskop-za-16-uli-news_684854.html", "text": "        Представете си желаният развой на нещата и той със сигурност ще се случи. Понякога ни е нужна малко повече вяра във вълшебствата. Партньорът ви очаква повече инициатива от ваша страна. Не се касае за героизъм. Не се инатете и всичко ще е прекрасно.     Днес може да ви споходи любовно разочарование. Колкото повече обяснения искате или давате, толкова повече ще влошите ситуацията.     Ваша представа за решаването на семеен проблем ще е далеч от реалността. Придържайте се максимално към най-реалистичните модели на поведение и ще спечелите повече. Това е ден, в който рискувате да понесете загуби. Най-добре избягвайте преговори и сделки, свързани с дома. Денят може да донесе финансова загуба. Не играйте хазарт и не ползвайте манипулативни методи при сключването на сделки.      Това е ден, в който предложенията ви, свързани с дома ще бъдат приети радушно от членовете на семейството. Добър ден за промени в интериора. Това е ден за любов. Ако имате сериозни намерения към партньора ви сега е моментът да говорите за тях. Има голяма вероятност желанията ви да се сбъднат.    Денят не е подходящ за мерене на сили. Успехът ви днес ще е в любовта. Там няма да ви се налага да се борите с никого. Изключително успешен ден, в който ви очаква сериозна печалба при постигането на ваша лична цел. В любовта всичко ще върви по мед и масло.    Днес няма да получите това, което искате. Заложете на дисциплината. Тя ще ви донесе признание, чиято стойност ще усетите по-късно. Не правете това, което не ви харесва. Това не е ден за компромиси, а за раздяла с всичко, което ви натоварва в живота ви.", "date": "2018.07.15", "title": "Дневен хороскоп за 16 юли"}
{"url": "https://www.actualno.com/tennis/djokovich-se-zavyrna-syrbinyt-grabna-chetvyrta-titla-na-uimbyldyn-news_685049.html", "text": "  Хем категорично, хем след немалко треперене –  така може да се определи представянето на новия шампион на „Уимбълдън” Новак Джокович във финала на най-авторитетния турнир от всичките четири от короната на Големия шлем. Сърбинът грабна четвъртата си титла на свещената трева, като има само един загубен финал в Лондон – от Анди Мъри през 2013 година. Ноле надигра изненадата на турнира Кевин Андерсън с 6:2, 6:2, 7:6 (3).     Андерсън, който изигра два поредни епични петсетови мача – на четвъртфинал и полуфинал, обръщайки от 0:2 сета осемкратния шампион Роджър Федерер (с 13:11 в петата част) и преодолявайки Джон Иснър на полуфинала (26:24 гейма в петия сет), беше буквално изцеден и не можа да се противопостави на Джокович. Новак също имаше много труден и зрелищен полуфинал срещу световния номер едно Рафаел Надал, но го изигра в два дни, като в петък мачът между двамата беше прекъснат при 6:4, 3:6, 7:6 (9) за сърбина, който накрая победи с 10:8 в решителния пети сет.   Показателно за картината на корта беше, че Джокович направи само 1 непредизвикана грешка през първия сет! Той допусна точка за пробив на свой сервис чак при 5:2 гейма във втория сет, но след дълго разиграване просто изцеди Андерсън и точно тази точка беше отражение на почти целия мач.\r\nКакто обаче мачът се движеше по мед и масло за сърбина, в третия сет нещата се завързаха. Андерсън се стабилизира на свой сервис, а шансовете пред него почнаха да стават все по-добри – точка за пробив при 4:3 гейма, но Джокович се спаси, а при 5:4 южноафриканецът стигна до сетбол на сервис на сърбина след двойна грешка, но удар на Ноле нацели линията, а след това Андерсън падна на тревата и макар да се задържа в разиграването, Джокович бързо го приключи с лесно воле на мрежата. Андерсън имаше още един шанс в гейма, но Ноле се измъкна с прецизен форхенд по диагонала.    Още по-драматично стана при 6:5 за Андерсън, който стигна до три сетбола, включително 15:40, но в тези моменти Джокович се облегна на първия си сервис и се измъкна, макар и буквално по терлици. Това се оказа решително – в последвалия тайбрек Андерсън спечели първата точка, на свой сервис, но след това Джокович направи два поредни минибрейка след чудесен минаващ форхенд по правата и след невероятна защита, с която успя да свали топката в краката на налитащия на мрежата противник и поведе с 5:1 точки. Това се оказа предостатъчно и със 7:3 точки Ноле взе крайната победа.   ", "date": "2018.07.15", "title": "Джокович се завърна - сърбинът грабна четвърта титла на \"Уимбълдън\""}
{"url": "https://www.actualno.com/society/ninova-iska-prokuraturata-da-spre-umyrtvjavaneto-na-jivotni-news_685012.html", "text": "        Нинова и депутати от БСП са в с. Шарково - едно от засегнатите от заразата. Според съобщение на пресцентъра на партията жителите му днес са направили жива верига пред полицаите и ветеринарите. БНР потвърждава, че евтаназирането там е спряно заради протеста.   \"Разговарях с главния прокурор Сотир Цацаров. Помолих МВР да оттеглят полицаите, за да не се стига до сблъсъци. Пускаме спешно жалба до Прокуратурата, с която искаме спиране на заповедта за избиване на животните. Тук съм с народните представители от региона и няма да си тръгнем, докато не се изясни истината\", каза Нинова в Шарково, цитирана от пресцентъра си.     Вчера селото беше посетено от земеделския министър , който обясни на стопаните, че изтребването на животните им няма алтернатива, защото такива са правилата за действие, а и ако болестта се разпространи, това означава забрана за износ на български млечни и месни продукти в Европейския съюз. Той обеща по-високи компенсации, отколкото нормативната уредба предвижда - поне 190 лв. на умъртвено животно, като плащането ще започне утре.   Левицата обаче споделя съмненията на местните жители, според които доказателствата за заболяването не са безспорни. .\r\nМеждувременно, Националната овцевъдна и козевъдна асоциация заради евтаназията на животни. Той ще се проведе на 18 юли, от 12:00  часа пред сградата на Министерството на земеделието и храните (МЗХ) на  бул. \"Христо Ботев\" в София.    ", "date": "2018.07.15", "title": "Нинова иска прокуратурата да спре умъртвяването на животни"}
{"url": "https://www.actualno.com/europe/mej-trymp-mi-kaza-da-sydja-es-vmesto-da-pregovarjam-news_685019.html", "text": "        Президентът на САЩ каза в петък (13 юли) на съвместната пресконференция, че ѝ предложил път за разрешаване на проблемите около напускането на ЕС, но тя го сметнала за прекалено „брутален“.\r\nЗапитана от BBC за предложението, Мей отговори: „Той ми каза, че трябва да дам под съд ЕС – не да преговарям“.\r\nСамият Тръмп сподели пред The Sun, че би преговарял \"по много различен начин\" и че е казал на Мей какво да прави, но тя не се съгласила.       Британският премиер отново защити принципите си за Brexit и призова критиците да ги подкрепят. Тя посочи, че те ще позволят на Ес да сключва търговски сделки с други страни, да се сложи край на свободното движение на хора и на юрисдикцията на Европейския съд.    ", "date": "2018.07.15", "title": "Мей: Тръмп ми каза да съдя ЕС вместо да преговарям"}
{"url": "https://www.actualno.com/europe/naj-kysno-do-esenta-na-2019-godina-pochva-stroitelstvoto-na-aec-paksh-2-news_685043.html", "text": "  Руската държавна енергийна корпорация \"Росатом\" планира да започне строителството на атомната електроцентрала \"Пакш\" 2 в Унгария не по-късно от края на октомври 2019 година, предаде ТАСС, позовавайки се на информация от разговорите на руския президент Владимир Путин и унгарския премиер Виктор Орбан.     През 2009 година унгарският парламент одобри построяването на нови два енергоблока на централата и в края на 2014 година \"Росатом\" подписа съответните договори. Инвестициите в \"Пакш\" 2 се оценяват на 12,5 милиарда евро. 10 млрд. евро идват чрез заем, който Русия даде на Унгария. Заемът е дългосрочен, а средната лихва е около 4-4,5% (размерът е различен в различните фази - минимален по време на строителството и достига до около 5%, след като централата заработи).   В АЕЦ \"Пакш\", построена по съветски проект в края на 80-те години на миналия век, сега работят четири енергоблока с реактори от типа ВВЕР с обща мощност от 2000 МВт, пише БГНЕС. Те произвеждат към 40% от потребяваната в Унгария електроенергия.", "date": "2018.07.15", "title": "Най-късно до есента на 2019 година почва строителството на АЕЦ \"Пакш\" 2"}
{"url": "https://www.actualno.com/crime/turist-pochina-v-centyra-na-pomorie-moje-da-e-zaradi-jegata-news_685053.html", "text": "  39-годишен турист от Словакия е починал в Поморие след разходка с туристически автобус, предаде в. \" \".     Мъжът внезапно е паднал в центъра на курортния ни град, близо до сградата на общината. Това се е случило почти моментално, след като туристът е слязал от автобуса.\r\nПричината за смъртта още не е ясна, но предположението е, че е получил инфаркт. Днес, 15 юли, на Черноморието ни температурата достигна над 30 градуса, но със сигурност може да се каже, че не може да става въпрос за температурни рекорди.\r\nПредстои аутопсия, с която ще бъде установено от какво точно е починал мъжът.    ", "date": "2018.07.15", "title": "Турист почина в центъра на Поморие, може да е заради жегата"}
{"url": "https://www.actualno.com/america/trymp-priravni-es-s-rusija-i-kitaj-vsichki-bili-protivnici-na-sasht-news_685056.html", "text": "  Американският президент Доналд Тръмп смята, че Русия, Европейския съюз и Китай по различни причини са \"противници\" на САЩ, предаде БГНЕС.     В интервю, излъчено от CBS в навечерието на първата двустранна среща на американския държавен глава с руския президент Владимир Путин в Хелзинки, Тръмп заяви: \"Мисля, че имаме много неприятели. Смятам, че Европейският съюз е противник заради онова, което ни причинява в търговията. Разбира се, не бихме помислили за Европейския съюз, но той е противник. Русия е противник в някои аспекти. Китай е икономически неприятел, очевидно е неприятел\".   \"Това не значи, че са лоши, това няма значение. Това означава, че са конкурентни\", обясни думите си Тръмп.\r\nЕС е много труден, добави Тръмп, когато интервюиращият поиска да назове главния съперник, главния противник на САЩ в света в момента.    От търговска гледна точка те (ЕС) се възползват от нас, повтори американският президент, критикувайки по-специално Германия, както е правел и преди. Тъй като Германия има споразумение за газопровод с Русия, те ще плащат милиарди и милиарди долари годишно за енергия. Казвам, че това не е добре, не е справедливо. Трябва да се биете за някого и щом този човек дава милиарди долари на друг, от когото вие фактически трябва да се пазите, смятам, че това е смешно, възмути се Тръмп.", "date": "2018.07.15", "title": "Тръмп приравни ЕС с Русия и Китай - всички били противници на САЩ"}
{"url": "https://www.actualno.com/sciencelogy/goljamata-chistka-v-twitter-news_684977.html", "text": "   „Вълната от чистки“ започна в сряда и не можеше да остане незабелязана за никой.     Популярната социална мрежа за микроблогове реши да „изчисти ботите“. Ако последователите, които са блокирани, не потвърдят, че са хора, техните акаунти ще бъдат ликвидирани без право на възстановяване.\r\nДиректорът на правния отдел на Twitter Виджай Гаде заяви, че мнозинството „живи“ акаунти вече са загубили или ще загубят не повече от четирима последователи в резултат на тези мерки.\r\nМерките се отразиха изключително тежко на знаменитостите. Певиците Лейди Гага и Кейти Пери загубиха по 2,5 милиона последователи, а бившият американски президент Барак Обама – около 2,1 милиона души.    Любопитна подробност е, че от „генералното почистване“ пострада и самият Twitter. Компанията се лиши от 7,7 милиона последователи.\r\nИзчезването на последователите беше посрещнато по различен начин.   Индийският програмист Хариш Чанд се паникьоса. Той се обърна директно към Twitter въпроса: Къде изчезнаха последователите ми?    Към началото на юли социалната мрежа замрази над 70 милиона фалшиви страници и съобщи, че броят на активните потребители за първите шест месеца на 2018 г. е 336 милиона. Следователно мрежата за микроблогинг се е лишила от 6% от акаунтите.\r\nСпоред представители на компанията масовата чистка ще й помогне да стане по-надеждна и по-прозрачна. Това е особено актуално след поредицата от скандали с фалшиви новини и разпространяващите ги боти.", "date": "2018.07.15", "title": "Голямата чистка в Twitter"}
{"url": "https://www.actualno.com/politics/krizata-s-afrikanskata-chuma-otprishti-lavina-ot-pozicii-na-po-malkite-partii-news_685018.html", "text": "  Вълненията около мярката по избиване на селскостопански животни заради зараза с африканска чума стигнаха нови висоти. Фокус на внимание продължава да е ямболското село Шарково, където много животни бяха евтанизирани, без обаче да са болни - заради приета преди време процедура.     Във връзка с това, от политическа партия \"Възраждане\" официално съобщиха, че днес (15 юли), в 5:30 часа, преди да потегли за Шарково е арестуван и  координаторът за Бургас Владимир Павлов. Според \"Възраждане\" арестът е бил направен, без полицаите да се легитимират. След това Павлов е бил пуснат, но след като му изтриват всички снимки и клипове в  телефона от вчерашния протест в Шарково. Впоследствие координаторът отново е  арестуван при влизането си в селото. Към момента все още нямаме връзка с  него.\r\nПартията се оплаква и от това, че на техен координатор в Пловдив - Ангел Георгиев, МВР са отнели личните документи. Георгиев е събирал подписи за референдум против приемане на еврото, на незаявено предварително място.\r\nОт ВМРО пък съобщиха, че евродепутатът Ангел Джамбазки и колегата му народен представител Александър Сиди ще посетят както Шарково, така и Болярово. Партията, която е част от управляващата коалиция, напомня, че pо правилата на ES единственото решение в такива ситуации е хуманно умъртвяване на животните с цел превенция от разпространение на епидемията.       Не такава обаче е позицията на СДС. От там директно поискаха оставката на изпълнителния директор на БАБХ Дамян Илиев. Изброени са няколко причини, сред които: липса на предварителна адекватна и навременна информация за евтаназията на животните в Ямболска област; въвеждане чак на третия ден на пунктове за дезинфекция, докато към евтаназията на животните се пристъпва веднага; нерегламентирана търговия с животни.\r\nСДС пита Илиев и как се стигна до сегашния случай - заради нелегален внос, заради пробив през \"непреодолимото възпрепятстващо съоръжение\" на границата с Турция или заради огнище, което БАБХ е пропуснала?\r\nОт Асоциацията на българските села също искат да знаят откъде е дошла болестта и действително ли става въпрос за зараза от Турция, тъй като имат информация, че в южните ни съседи няма предупреждение за африканска чума.       Дотук заради африканската чума са избити над 3000 животни. От МВР отрекоха, че е упражнявано насилие над протестиращи стопани, след като лидерът на БСП Корнелия Нинова обяви, че имало \"дърпани и влачени хора\" в Шарково и Болярово. Ето какво още каза тя: \"Поисках официално документи, на база на които се избиват животни. Беше ми връчена заповед RD11-1245. В нея пише, че решението за изпълнение на комисията е от 4.07.2018, а протоколът за лабораторните резултати е от 9.07.2018 г. Разговарях с главния прокурор Сотир Цацаров. Помолих МВР да оттеглят полицаите, за да не се стига до сблъсъци. Пускаме спешно жалба до Прокуратурата, с която искаме спиране на заповедта за избиване на животните. Тук съм с народните представители от региона и няма да си тръгнем, докато не се изясни истината\". Междувременно, Националната овцевъдна и козевъдна асоциация заради евтаназията на животни. Той ще се проведе на 18 юли, от 12:00  часа пред сградата на Министерството на земеделието и храните (МЗХ) на  бул. \"Христо Ботев\" в София.", "date": "2018.07.15", "title": "Кризата с африканската чума отприщи лавина от позиции на по-малките партии"}
{"url": "https://www.actualno.com/football/zashto-iskame-francija-da-specheli-mondial-2018-news_685010.html", "text": "  Когато един отбор е достигнал до финала на Световното първенство по футбол, то е, защото са успели да преодолеят всяко едно предизвикателство по пътя и сега остава да сбъднат мечтата си да вдигнат световната титла.     Тези, които са успели да достигнат до финалния мач, имат всички основания да вярват, че техните имена ще останат завинаги в историята. Хърватия и Франция ще се борят именно затова, а големият финал започва точно в 18 часа. Защо обаче \"петлите\" заслужават да победят?\r\nКакви са причините да искаме Франция да триумфира по терените в Русия, четете в .", "date": "2018.07.15", "title": "Защо искаме Франция да спечели Мондиал 2018"}
{"url": "https://www.actualno.com/crime/tejka-katastrofa-zatvori-e-79-edin-zaginal-news_685017.html", "text": "        Към 11 ч. лек автомобил се е ударил челно в цистерна, превозваща газ. Тежкият инцидент стана на 1 км преди гр. Кресна на изхода на дефилето.   Лек автомобил „Фолксфаген“ с благоевградска регистрация на плавна дясна крива навлиза в насрещното и се блъска челно с цистерна „Мирцедес“. Според водача й автомобилът е излязъл насреща му и се е забил в него. Водачът на автомобила е загинал на място. Колата е размазана, тялото на загиналия в 12 ч. още не беше извадено от пожарникарите. Наложи се да махнат целия покрив и колоните на автомобила.\r\nГП Е-79 е затворен в двете посоки от часа на тежкия инцидент. Няма обходен маршрут. Трафикът днес е ужасен опашката откъм Симитли е над 6 км. - достига до Кривия тунел. Огледът на следствена група започна към 12 15 ч.    На мястото на катастрофата има разлети масло и антифриз от двете превозни средства.   ", "date": "2018.07.15", "title": "Тежка катастрофа затвори Е 79, един загинал"}
{"url": "https://www.actualno.com/society/novinite-naj-vajnoto-za-denja-15-uli-news_685007.html", "text": "          Франция е новият световен шампион по футбол! След 1998 година, французите за втори път покориха най-големия футболен връх, при това във финал, който ще се помни дълго. \"Петлите\" надделяха с 4:2 над Хърватия, но освен дъждът от голове, този финал ще се запомни и с две много спорни отсъждания в полза на французите, които им донесоха два гола.     И днес в ямболското село Шарково ще се евтаназират животни заради откритата зараза от чума. Над три хиляди овце и кози бяха умъртвени през изминалите дни.     Националната овцевъдна и козевъдна асоциация обяви протест заради евтаназията на животни в Ямболско. Той ще се проведе на 18 юли, от 12:00 часа пред сградата на Министерството на земеделието и храните (МЗХ) на бул. \"Христо Ботев\" в София. пред президентството.\r\nЗаради многото работа допуснахме недостатък, че не сме информирали достатъчно добре за ситуацията в Странджанско. Ясно е, че не сме ви информирали достатъчно добре. Изглежда, че това си ни е недостатък. Това каза изпълнителният директор на Българската агенция по безопасност на храните инж. Дамян Илиев на извънреден брифинг във връзка с чумата по дребнопреживните животни. А земеделският министър Румен Порожанов . Лидерът на БСП Корнелия Нинова е пуснала жалба до прокуратурата с искане да спре умъртвяването на животни в населените места, обявени от властите за огнища на чума по овцете и козите. Левицата споделя съмненията на местните жители, според които доказателствата за заболяването не са безспорни. Нинова съобщи днес, че разполага с официални документи, от които се вижда, че заповедта за унищожаване на животните е издадена пет дни преди да е излязъл протоколът с лабораторните резултати.    От догодина, освен електронни винетки, ще има и уикенд винетки. В това увери новият председател на Управителния съвет на Агенция \"Пътна инфраструктура\" инж. Светослав Глосов. По думите му, цената на винетката за почивните дни ще е около 10 лева. Глосов наблегна и, че цената на винетките е една от най-ниските в Европа. На излъчени в медиите кадри се вижда как американският президент Доналд Тръмп в началото върви пред кралицата, а тя се опитва да го заобиколи. След това американският президент спира и й прегражда пътя. А после, когато двамата преминават пред строените гвардейци, Тръмп отново застава малко пред британския монарх. Днес се навършват две години от опита за преврат в Турция. По време на метежа близо 250 души бяха убити, а около 2200 ранени. Все още в Турция действа извънредно положение, а заради случилото се Реджеп Ердоган успя да направи промяна в конституцията и превърна Турция в авторитарна държава. Президентът на САЩ Доналд Тръмп заяви, че планира да се кандидатира за втори мандат на изборите през 2020 година. Американският държавен глава ще се цели пак в Белия дом, след като даде на британския премиер Тереза Мей. Хем категорично, хем след немалко треперене – така може да се определи представянето на новия шампион на „Уимбълдън” Новак Джокович във финала на най-авторитетния турнир от всичките четири от короната на Големия шлем. Сърбинът грабна четвъртата си титла на свещената трева, като има само един загубен финал в Лондон – от Анди Мъри през 2013 година. Ноле надигра изненадата на турнира Кевин Андерсън с 6:2, 6:2, 7:6 (3).", "date": "2018.07.15", "title": "Новините: Най-важното за деня, 15 юли"}
{"url": "https://www.actualno.com/asia/jertvite-na-navodnenijata-v-japonija-narasnaha-do-216-dushi-news_684978.html", "text": "   Това съобщи полицейското управление на страната.     По последни данни още няколко десетки души се водят за безследно изчезнали. Местните служби за извънредна помощ заедно с полицията и военните от Силите за самоотбрана продължават издирвателните и спасителни операции. Хиляди доброволци от цялата страна са пристигнали в западните райони на Япония, за да окажат помощ на пострадалите от стихията.   В резултат на наводненията и свлачищата, които засегнаха 31 от 47 префектури, най-малко 160 жилищни сгради са напълно унищожени, около 700 са получили сериозни повреди, над 25 хиляди са наводнени. Почти 6000 души се намират все още в евакуационните центрове. Ситуацията се усложни заради силните жеги, които връхлетяха Япония през последните дни. Температурата от рано сутринта е над 30 градуса по Целзий.\r\nСилни дъждове се изсипаха над Япония миналата седмица. Те доведоха до преливане на реките. Това е най-смъртоносното наводнение в страната от 1953 г., когато са загинали 759 души и над 450 000 са останали без дом.    ", "date": "2018.07.15", "title": "Жертвите на наводненията в Япония нараснаха до 216 души"}
{"url": "https://www.actualno.com/varna/97-sluchaja-na-uhapani-ot-kyrleji-sa-registrirani-vyv-varna-ot-nachaloto-na-meseca-news_684960.html", "text": "   Това съобщиха за Варна от Регионалната здравна инспекция във Варна.     За периода от 6 до 12 юли 2018 г. с бързо известие в здравната инспекция са съобщени 24 лица, ухапани от кърлежи.   23 от случаите са регистрирани на територията на Варна. От началото на месец юли случаите на ухапани от кърлежи са 97, което е съпоставимо със същия период на миналата година.    ", "date": "2018.07.15", "title": "97 случая на ухапани от кърлежи са регистрирани във Варна от началото на месеца"}
{"url": "https://www.actualno.com/asia/kitaj-e-blokiral-24-miliona-publikacii-v-internet-news_684979.html", "text": "        За същия период в интернет са блокирани над 24 милиона публикации, съдържащи порнографско, оскърбително, вредно и непристойни съдържание.   Особено внимание властите в Пекин отделят на борбата с порнографията. За половин година канцеларията е разгледала над 5300 дела свързани с порнографски публикации, 88 от тях заедно с министерството на обществената сигурност.\r\nКитайските власти обещават да усилят борбата с пиратството, фалшивите новини и непристойната информация в интернет.    ", "date": "2018.07.15", "title": "Китай е блокирал 24 милиона публикации в интернет"}
{"url": "https://www.actualno.com/asia/bagdad-otpusna-3-mlrd-dolara-na-ujnite-provincii-news_684994.html", "text": "   Той беше подтикнат да направи това след протестите, обхванали южните части на страната.     Средствата ще отидат за създаване на опреснителни системи в региона, а също така за решаването на проблемите с прекъсването на тока. Финансирането ще бъде използвано и за осигуряване на медицинско обслужване, строителството на училища и жилища. Освен това с правителствен указ се увеличават и квотите за вода за южните провинции.   Протестите в Южен Ирак продължават вече шест дни. Те са предизвикани от проблемите с водоснабдяването и липсата на ток по време на горещините. Мирните демонстрации, започнали в Басра, обхванаха практически целия юг – Кербала, Наджаф, Майсан и др.\r\nВътрешното министерство обяви, че въвежда комендантски час в Басра, Кербала и Наджаф. Правоохранителните органи са приведени в готовност. Изпратени са допълнителни сили, които да охраняват правителствените сгради и обекти от протестиращите.    ", "date": "2018.07.15", "title": "Багдад отпусна 3 млрд. долара на южните провинции"}
{"url": "https://www.actualno.com/interest/razkriha-prichinata-za-pijanstvoto-na-kengurata-news_684956.html", "text": "  Учените разкриха причината за странното поведение на кенгуру в Югоизточна Австралия, което беше заснето на видео. Торбестото се е отровило с тревата фаларис, която е много токсична за този вид животни.     Под действието на токсините на фалариса кенгуруто губи способността си да скача и ориентацията си в пространството. Този вид трева може да причини трудности с равновесието не само при кенгурата, но и при овцете и едрия рогат добитък.   През тази година си регистрирани повече случаи на отравяния на кенгура с фаларис, отколкото е обикновено. Причината не е ясна.", "date": "2018.07.15", "title": "Разкриха причината за \"пиянството\" на кенгурата"}
{"url": "https://www.actualno.com/america/ogromen-ajsberg-zastrashava-selo-v-grenlandija-news_684985.html", "text": "   Издадено е предупреждение към местните жители, тъй като леденият къс може да предизвика опасна приливна вълна, ако се разпадне.     Полицията е в повишена готовност, в близост до населеното място със 170 жители е изпратен хеликоптер, който да помага при нужда.   Плаващите айсберги са често срещана гледка на север, но местните споделят, че този е най-големият, който някога са виждали.", "date": "2018.07.15", "title": "Огромен айсберг застрашава село в Гренландия"}
{"url": "https://www.actualno.com/america/papata-shte-pomirjava-meksiko-po-skype-news_684986.html", "text": "        Понтифът е дал своето съгласие за участие в предложената от Обрадор схема. По-конкретно става дума за проектозакона за амнистия и легализация на леките наркотици, съобщава порталът Aristegui Noticias.   „Участието на римския папа ще бъде виртуално /посредством Скайп/. Той няма да дойде, но прие нашето предложение. Всичко зависи от неговата работна програма, но като цяло се съгласи“, заяви Лорета Ортис, която отговаря за помирението в преходния екип на новоизбрания президент.\r\nВеднага след победата си Андрес Лопес Обрадор заяви, че ще поиска помощ от папата и други религиозни лидери за осигуряване на мира в Мексико.    Само по време на предизборната кампания в страната бяха убити 523 политици и държавни служители. Обрадор заяви, че смята да измени вектора на борбата с престъпността от силов на социален, опитвайки се да реши причините за проблемите, които предизвикват насилие. От години Мексико е може би най-опасната страна в света, изпреварвайки доста от размирните държави в Близкия изток по брой на убийства и отвличания.", "date": "2018.07.15", "title": "Папата ще помирява Мексико по Skype"}
{"url": "https://www.actualno.com/america/trymp-pozdravi-protestirashti-sreshtu-negovata-politika-news_684958.html", "text": "  Американският президент Доналд Тръмп поздрави на голф игрището на курорта Trump Turnberry група британци, които протестират срещу неговата политика.     Стопанинът на Белия дом на два пъти поздрави демонстрантите: първият път размахвайки стика си за голф, а вторият – вдигайки ръка, докато управляваше колата за голф. Напълно доброжелателната реакция на Тръмп на действията на неговите опоненти беше заснета от мобилните телефони на самите протестиращи, които бяха обградени от сериозна полицейска охрана.   Демонстрациите срещу американския президент се провеждат на няколко места в Шотландия. Освен на Trump Turnberry, където Тръмп е заедно със своята съпруга Мелания, протести има и на голф игрището Trump International Golf Links, което също е негово. Там в момента е неговият син Ерик. В парка Мидоуз в Единбург се проведе така нареченият „карнавал на съпротивата“, в който участие са взели около 9000 души.\r\nПо-рано многохилядни протести се състояха в Лондон и Глазгоу. Тръмп е на работно посещение във Великобритания от четвъртък. Той вече разговаря с премиера Тереза Мей и получи аудиенция от британската кралица Елизабет Втора. В неделя вечерта американският президент планира да излети за Хелзинки, където му предстои ключова среща със силния човек на Европа – Владимир Путин.    ", "date": "2018.07.15", "title": "Тръмп поздрави протестиращи срещу неговата политика"}
{"url": "https://www.actualno.com/europe/ispanskata-bregova-ohrana-spasi-340-imigranti-sred-koito-100-deca-news_684983.html", "text": "        Спасени са хора от поне 12 лодки в Гибралтарския проток, като по-късно са откарани в Тарифа, Барбате, Алхесирас и Алмерия. Грижа за децата са поели активисти от Червения кръст.   През последните месеци Испания стана предпочитана дестинация за африканските имигранти, след като Италия отказва да приеме спасени от бедстващи плавателни съдове в Средиземно море. Над 19 000 души са пристигнали в Испания само през последните 5 месеца.", "date": "2018.07.15", "title": "Испанската брегова охрана спаси 340 имигранти, сред които 100 деца"}
{"url": "https://www.actualno.com/viewpoint/rusija-stana-druga-pone-za-mesec-news_684971.html", "text": "  Когато през изминалите дни минавах покрай руските полицаи, чиито сиви униформи се отличаваха ясно от многоцветните дрехи на футболните фенове, първата мисъл, която минаваше през ума ми, не беше ограничаването на свободата на мненията. А сигурността на най-големия спортен празник, която Русия успя да гарантира. При това с успех.         Този успех се дължи най-вече на единствената по рода си смесица от сигурност и жизнерадост, която превърна Москва и другите места, в които се играха мачовете, в европейски градове. Този успех не се дължи на цялостното покритие на мобилните мрежи, на предаването на живо на мачовете в метрото, нито на безплатните влакове за феновете, или пък на автобусните спирки, на които можеш да си заредиш смартфона. Да, от тези услуги спечелиха всички. Но много по-важно от всичко това беше усещането да можеш да бъдеш такъв, какъвто искаш. На терасата на някой бар някой крещи \"Гоооол!\". Спонтанно се прегръща с непознати от радост. Или за утеха. Друг пък танцува на перона на някоя гара, пее и пие алкохол, без да има нужда да опакова шишето си във вестникарска хартия. Някой флиртува с бразилките, напук на моралните предупреждения от Държавната дума. Друг вдига тост с мексиканците на вилата си в името на световния мир. След това ги качва на трактора си и ги вози обратно до града. Някой с мъка се опитва да си припомни английските думички, преподавани в училище, за да обясни на заблудил се фен от Саудитска Арабия, че Новгород не е Нижни Новгород, където всъщност е трябвало да попадне, за да гледа мача на саудитците. След това същият този някой помага на саудитския фен да презавери билета си, дава му бурканче със собственоръчно приготвени кисели краставички и му пожелава на добър път към истинския Новгород.\r\nСветовното първенство по футбол бе всичко това. И то не принадлежи на държавата, а преди всичко на народа. Народът - това са десетките хиляди доброволни помощници, стотиците хиляди чуждестранни гости и милионите руски запалянковци. Това Световно първенство бе за тях първенството на сигурните градове, на модерните стадиони, на фантастичното време, на студената бира и нещо много важно - на сензационно добрия национален отбор по футбол на Русия. Никой не предполагаше, че \"Сборная\" ще се класира на четвъртфинала. Това също допринесе в значителна степен за настроението в страната.        И още нещо. Това не бе Световното първенство на Путин, както мнозина го наричаха. Въпреки че като държавен глава Путин носи общата отговорност за организацията на турнира, той не можеше да нареди с декрет на своите сънародници и на феновете да бъдат толкова жизнерадостни, гостоприемни и добросърдечни. Вярно, че Путин, който е изолиран от Запада, си спечели симпатии на международната сцена с успеха на първенството. Но не само той. Путин със сигурност нямаше нужда от Световното първенство по футбол, за да легитимира своята система в собствената си страна.\r\nПри цялата еуфория трябва да кажем, че това Световно първенство няма да облекчи дълготрайно живота на руснаците. Нито в политическо, нито в икономическо отношение. Преди и по време на първенството правителството прокара много закони, които по-скоро усложняват ежедневието на обикновените граждани. Но футболът даде и надежда. Надеждата, че някой ден тази страна няма да бъде свързвана само със Скрипал, Донбас и санкциите. Надежда, че след финала на това първенство няма да се потворят драматичните събития от времето след Олимпийските игри в Сочи през 2014, когато Русия изведнъж анексира Крим. Футболът събуди надеждата, че руският театрален режисьор Кирил Серебрянников, който е под домашен арест, няма да влезе в затвора, както и че украинският режисьор Олег Сенцов, който е задържан в Русия, ще бъде разменен срещу руснаци, вкарани в затвора в Украйна. Футболът събуди надеждата, че Русия, която показа своето усмихнато лице на света, няма изведнъж отново да му се озъби.     : Юрий Решето за    ", "date": "2018.07.15", "title": "Русия стана друга. Поне за месец."}
{"url": "https://www.actualno.com/europe/navyrshvat-se-dve-godini-ot-opita-za-prevrat-v-turcija-news_684982.html", "text": "   По време на метежа близо 250 души бяха убити, а около 2200 ранени. По повод годишнината на \"Моста на мъчениците\" в Истанбул ще се проведе шествие с участието на турският президент Реджеп Ердоган.     В петък говорителят на турския президент обяви, че извънредното положение, въведено в Турция след опита за преврат, няма да бъде удължавано след 18 юли вечерта. А на реч пред президентския дворец, Ердоган обяви, че Турция ще заличи \"всяка клетка на ФЕТО (бел. ред. - ).   Като \"награда\" за годишнината, \"Тюрк Телеком\" пусна безплатен инетернет, под надслов \"15 юли - Ден на демокрацията и националното единство\" - този надслов, който се използва за всички прояви в Турция днес.", "date": "2018.07.15", "title": "Навършват се две години от опита за преврат в Турция"}
{"url": "https://www.actualno.com/asia/100-raketi-sa-izstreljani-po-izrael-news_684959.html", "text": "   Това съобщи бригаден генерал от израелските сили за ПВО .     „За 18 часа движението ХАМАС и други терористични групировки са изстреляли над 100 ракети и снаряди от Ивицата Газа по Израел“, каза той на брифинг за чуждестранните журналисти.   „ПВО на Израел е прихванало над 20 снаряда. Това е най-големият сблъсък в Ивицата Газа от провеждането на операцията „Нерушима скала“ преди 4 години“, посочи генерал Хймович. „Армията за отбрана на Израел в отговор ще продължи да нанася удари по многобройните военни цели, включително лагери и щабове на ХАМАС в Газа“, обеща военният.\r\nПо-рано трима израелци бяха ранени от снаряд в град Сдерот, намиращ се недалеч от Газа. Размяната на удари започна още от малките часове на днешния съботен ден. Израелските ВВС поразиха около 15 цели на ХАМАС в отговор на изстреляни горещи въздушни балони и сблъсъците по границата в петък, които бяха придружени с масови безредици.    Израелската армия успя да приспособи евтини граждански дронове за борба с тази заплаха, но не всички балони биват прихванати. Щетите от пожарите, които те предизвикват на територията на Израел, се изчисляват на милиони долари.", "date": "2018.07.15", "title": "100 ракети са изстреляни по Израел"}
{"url": "https://www.actualno.com/asia/netanjahu-s-ostro-preduprejdenie-kym-hamas-news_684962.html", "text": "   Това заяви израелският министър-председател .     „Ще увеличим мащаба на нашата реакция на терористичните нападения на ХАМАС, докато това е необходимо“, подчерта той. „Ако ХАМАС не разбере нашето послание днес, то ще го разбере утре“, добави Нетаняху.   Палестинските бойци изстреляха по-рано днес от Ивицата Газа десетки ракети по Израел. В отговор израелската армия нанесе удари по десетки военни обекти на ХАМАС, разположени в анклава.", "date": "2018.07.15", "title": "Нетаняху с остро предупреждение към ХАМАС"}
{"url": "https://www.actualno.com/ruse/myj-se-udavi-vyv-vodite-na-rusenskoto-pristanishte-news_684964.html", "text": "        39-годишният мъж паднал от плавателен съд по време на работа. Негови колеги са направили безуспешен опит да го спасят. На място бил изпратен и катер на \"Гранична полиция\".   Предстои разследване на причините за инцидента.    ", "date": "2018.07.15", "title": "Мъж се удави във водите на русенското пристанище"}
{"url": "https://www.actualno.com/celebrate/sv-mychenici-kirik-i-ulita-news_684808.html", "text": "  Св. Юлита произлизала от рода на предишните римски царе. Овдовяла на млади години, като имала само един тригодишен син Кирик. Тя живеела в гр. Икония (област Ликаония) и цяла била предадена на Христовата вяра. Своя син тя кръстила веднага след рождението му, а като станал на три години, научила го на вяра и молитва, доколкото едно дете на такава възраст може да възприеме.     Когато при Диоклетиан настанало гонение и в Ликаонската област, Юлита взела тригодишния си син и с двете си верни слугини избягала в Селевкия. Когато започнали и тук да преследват християните, тя отишла в Килийския град Тарс. Но и тук не могла да се скрие и скоро била изведена със сина си на съд. Управителят я попитал за нейното име, род и отечество. Тя се нарекла само християнка. Управителят тогава й отнел сина и заповядал да я бият с волски жили. Детето жално гледало майка си, плачело и искало да се изтръгне из ръцете, които го държали. Управителят се опитал да го погали, но Кирик с висок глас извикал: \"Аз съм християнин, пусни ме при мама!\" И взел с ръчичките си да драска управителя, като отвръщал лице от него.   Озлобеният управител го блъснал от своето високо седалище. Кирик паднал надолу и удряйки главичката си по каменните стъпала, обагрил това място с кръвта си и предал Богу своята света и невинна душа. Виждайки как Кирик пострадал преди нея, св. Юлита се изпълнила с радост и поблагодарила на Бога, загдето нейният син се удостоил с мъченически венец. След много мъки и Юлита била посечена с меч. Това станало в 304 година.\r\nТелата на пострадалите за Христа майка и дете били хвърлени без погребение да бъдат изядени от зверове. Но две слугини нощно време ги взели и погребали. Едната от тях доживяла възцаряването на Константин Велики. Тя показала на вярващите мястото, където били погребани мъчениците и разказала за тяхното мъченичество. Мощите на светците били намерени нетленни. И до днес те са чудотворни. Част от тия мощи се намира в Охрид, в църквата \"Св. Богородица\".        ", "date": "2018.07.15", "title": "Св. мъченици Кирик и Юлита"}
{"url": "https://www.actualno.com/balkani/turskite-aviolinii-poemat-pyrvite-poleti-ot-novoto-istanbulsko-letishte-news_684948.html", "text": "   . Те ще се осъществяват , съобщи изпълнителният директор на компанията Билал Екси пред изданието Hürriyet Daily News, цитирано от БГНЕС.     Процесът по прехвърлянето от старото към новото летище ще трае 12 часа и ще започне на 31-ви октомври. „Турските наземни служби ще назначат около 1600 души докато авиопревозвачът ще наеме близо 3000” заяви още Екси. Той добави, че товарният отдел на компанията ще позволи ново логистично партньорство през септември с китайската фирма „ZTO” и Хонконгската „PAL AIR”.   „Във връзка с целите ( ) за 2023 г. ние поръчахме 14 нови самолета включително 4 товарни и те ще пристигнат тази година. Ще имаме 41 от нова генерация в следващата година”, сподели Екси.      ", "date": "2018.07.15", "title": "Турските авиолинии поемат първите полети от новото истанбулско летище"}
{"url": "https://www.actualno.com/society/prodyljava-evtanaziraneto-na-jivotni-v-jambolskoto-selo-sharkovo-news_684981.html", "text": "        В социалните мрежи се организира протест пред президентството по-късно днес срещу \"избиването на животни в Странджа\".  Кметът на Шарково заяви за БНР, че над петдесет души от Варна и Бургас са дошли да подкрепят жителите на селото срещу наложената им евтаназия:    Кметът предупреди, че тепърва предстои евтаназия на животни в други села в Ямболско и Бургаско.    В село Шарково има десетки хора от страната, които са срещу евтаназията и инициират протести в столицата днес и в сряда. Един от протестиращите, Владимир Павлов, координатор на политическото движение \"Възраждане\" в Бургас, съобщи за \"Хоризонт\", че е арестуван за справка.   Министърът на земеделието обеща от понеделник да се изплащат компенсации в размер на повече от 200 лева или да се осигурят нови овце и кози.\r\n\"Поемам ангажимент, в момента, в който има био сигурност, те са тук три села, да осигурим животни със стада.\"    Животновъдите обаче са притеснени, че поминъкът им е обречен, тъй като са в рисков район. Изпълнителният директор на БАБХ разясни, че ваксината е неприемлив вариант.   \"Ако сложим ваксина, рестрикциите към държавата ще бъдат поне две години и то към цялата страна.\"\r\nЛевицата иска разследване и истината за убитите животни в Странджа, съобщиха от пресцентъра на БСП.  Левицата подчертава, че обезлюдяването е проблем не само на общините и на населените места, а проблем на националната сигурност, и настоява за програма Странджа-Сакар, разработена съвместно с местните общини.", "date": "2018.07.15", "title": "Продължава евтаназирането на животни в ямболското село Шарково"}
{"url": "https://www.actualno.com/chronicles/registrirano-e-naj-goljamoto-izrigvane-na-vulkana-etna-news_684804.html", "text": "  Етна (на италиански: Etna) е активен вулкан в североизточната част на остров Сицилия, (Италия).     Височината му е 3323 m. Изграден е от базалти. По склоновете му има над 200 кратера и лавови потоци. Възрастта му е около 300 хил. години.   Първото исторически известно изригване на вулкана е през 475 г. пр. Хр.\r\nНа 11 март 1669 г. започва най-мощното изригване на вулкана, което трае 4 месеца. Загиват 20 хиляди души, а 50 града са унищожени.    Вулканът е активен в различна степен, като по-скорошни изригвания е имало през декември 1991 г., април 1992 г., юли 2001 г. и октомври 2002 г. Първоначално е имало десетки вулканични центрове, но сега са само два:\r\nТрифолието, който е по-старият, не е изригвал скоро и срутването на конуса му е образувало т.нар. Valle del Bove.   Джибело, който все още е доста активен като през 2001 активността му е няколко месеца.    През 2012 г. активност е имало през януари и април.\r\nНа 26 октомври 2013 г. Етна за пореден път изригва, принуждавайки затварянето на въздушно пространство около Сицилия в ранните сутрешни часове.\r\nВулканът изригва и на 23 ноември 2013 г.   Най-актуалното изригване е на 4 декември 2015 г. в сутришните часове, което принуди затварянето на въздушното пространство около Сицилия.\r\nСледващи изригвания на 21 май 2016 г. и 28 февруари 2017 г.   Днес Етна е обект на международен туризъм. До около 1900 m височина води асфалтиран път и има паркинги и постройки. След това до височина 2500 m има кабинков лифт. През зимата за скиорите работят още няколко лифта. Туризмът в този регион е добре платен отрасъл, защото въпреки опасностите, които крие вулканът, той е посещаван от над 10 000 туристи годишно. В селищата, разположени в подножието на Етна се развива винарство и лозарство.    ", "date": "2018.07.15", "title": "Регистрирано е най-голямото изригване на вулкана Етна"}
{"url": "https://www.actualno.com/america/trymp-planira-vtori-mandat-news_684993.html", "text": "        В отговор на въпрос на журналиста Пиърс Броснан дали ще се кандидатира, Тръмп заявява, че има такова намерение.\r\n\"Изглежда, всички искат да го направя\", добави президентът на САЩ.\r\nТой не смята, че има представител на Демократическата партия, който може да го победи на изборите.    Нарушавайки британския протокол, .   \"Тя заяви, че това е много - и е права - много сложен проблем. Мисля, че никой не знаеше колко точно сложен ще се окаже\", обясни президентът на САЩ. - \"Всички мислеха, че ще е \"О, това е просто, присъединяваме се или не се, или нека да видим какво ще се случи\", добави той.\r\n\"Тя е невероятна жена, толкова е умна, толкова прекрасна, като казвам прекрасна - имам предвид вътрешно и външно. Това е прекрасна жена\", добави Тръмп, описвайки кралицата.    В отговор на въпрос дали тя го е харесала, той заяви, че не би искал да говори от нейно име, но може да каже, че той е харесал нея.   \" \", потвърди още президентът на САЩ, визирайки севернокорейския лидер \"Той е много силен, има страхотен характер, забавен и твърд е, добър в преговорите\", заяви Тръмп. В отговор на уточняващ въпрос дали Ким е безжалостен диктатор, той заяви \"Разбира се, че е, безжалостен е, но има и други като него\".\r\nПрезидентът на САЩ беше по-сдържан по отношение на предстоящата си среща с руския си колега Владимир Путин.\r\n\"Мисля, че вероятно можем да се разберем много добре\", подчерта той. \"Някой ме попита дали сме врагове или приятели? Аз казах, че е прекалено рано да се каже\", заявява Тръмп. - \"Точно в момента бих казал, че сме съперници, но за САЩ, а честно казано и за Великобритания и други места, да се разбираме добре с Русия, Китай и всички тези други места...това е нещо добро, а не лошо. Това е нещо наистина хубаво\", подчерта той.", "date": "2018.07.15", "title": "Тръмп планира втори мандат"}
{"url": "https://www.actualno.com/europe/mej-da-obezopasim-svetloto-bydeshte-na-velikobritanija-izvyn-es-news_684980.html", "text": "        Това заявява британският министър-председател Тереза Мей в статия за „Дейли мейл“, в която излага своята позиция за Brexit, определяйки я като единствено вярна.   Сделката за Brexit е моментът, когато трябва да се заяви демократичното решение на британския народ и да се обезопаси новото светло бъдеще за Великобритания извън Европейския съюз, смята Мей.\r\nТя подчертава, че Brexit ще сложи край на големите членски вноски, които Лондон плаща на Брюксел. Тези пари сега ще бъдат похарчени за вътрешните приоритетни задачи, например, дългосрочния план за Националната служба за здравеопазване.    Мей добавя, че Brexit ще позволи на Великобритания да води независима търговска политика и ще позволи да се сключат нови търговски сделки със съюзниците в цял свят, включително със САЩ. Американският президент Доналд Тръмп даде да се разбере, че иска да сключи търговска сделка с Великобритания и сега ще има тази възможност.   Тя отбелязва, че Brexit също така ще позволи да се сътрудничи с ЕС в областта на икономиката и сигурността. Излизането не означава, че трябва да се „търгува с други страни, вместо да се търгува с Европа, то означава и едното, и другото“. Мей заяви, че тази седмица законопроектът за търговията ще бъде внесен в камарата на общините и има депутати, които планират да гласуват поправки към него, които ще свържат Великобритания с ЕС чрез митническия съюз. Според нея това е безусловно предателство към Brexit, защото няма да позволи на Обединеното кралство да води независима търговска политика.", "date": "2018.07.15", "title": "Мей: Да обезопасим светлото бъдеще на Великобритания извън ЕС"}
{"url": "https://www.actualno.com/velikotarnovo/problemyt-s-vodosnabdjavaneto-vyv-visokite-mesta-na-veliko-tyrnovo-shte-byde-razreshen-news_684965.html", "text": "   Решението беше взето от Общината и водоснабдителното дружество след жалби и граждански подписки.     След интензивното жилищно строителство във високите части на Велико Търново, възникна сериозен проблем с водоснабдяването на кварталите „Картала“ и  Варуша“. Единственото решение се оказва реконструкцията на помпена станция, която никога не е работила след построяването й, посочи заместник-кметът на Велико Търново проф. Георги Камарашев и допълни:   Проверихме какво е състоянието на оборудването. За наша голяма радост се оказа, че през тези години нищо не е откраднато или повредено. Всичко си е на мястото и то в много добро състояние.\r\nЗа да бъде решен проблемът с ниското налягане по съществуващата водопроводната мрежа, ще бъде монтирано електронно устройство, което да включва допълнителни помпи, които да допълват системата от напорния резервоар за района.    ", "date": "2018.07.15", "title": "Проблемът с водоснабдяването във високите места на Велико Търново ще бъде разрешен"}
{"url": "https://www.actualno.com/football/francija-i-hyrvatija-v-sblysyk-za-svetovnata-korona-news_684954.html", "text": "        След 62 мача, които ни подариха драми, интригуващи сюжети, великолепни голове и сензационни резултати, останаха само два тима, които ще определят новият световен шампион.   \"Петлите\" спечелиха първата си и единствена титла през 1998 г., а по пътя към финала на домашния Мондиал елиминираха именно дебютанта Хърватия. В полуфиналите Франция надви Хърватия с 2:1 с голове на Лилиан Тюрам, единствените в кариерата му с националната фланелка. Настоящият селекционер на отбора Дидие Дешан тогава бе капитан на отбора, а сега има възможност да стане третият човек в световния футбол след бразилеца Марио Загало и немеца Франк Бекенбауер, който вдига световната купа като футболист и треньор. Както и преди 20 години, и сега французите са фаворити, но ако нов победител вдигне трофея, малцина ще бъдат изненаданите, с оглед на неочакваните резултати в хода на целия турнир в Русия.    В полуфиналите на Мондиала в Русия отборът на Франция елиминира Белгия, а на Хърватия й се наложи за трети път да играе продължения, за да отстрани Англия, отново на \"Лужники\".\r\nПоследната стъпка обикновено е най-трудна. Французите имат скорошни спомени от поражението си от Португалия във финала на домашното Европейско първенство през 2016 г., а \"шахматистите\" са надъхани за реванш и вече показаха на целия футболен свят, че са опасни до последния съдийски сигнал. Франция също доказа класата си и сега светът тръпне в очакване на най-важния мач за последните четири години. \"Петлите\" още преди старта на първенството бяха определяни като един от големите фаворити. Преди две години те се изявиха силно на Европейското първенство, въпреки изненадващата си загуба от Португалия във финала. След това съставът на Дешан стана още по-силен, а сега в състава е Килиан Мбапе, който сам може да реши съдбата на всяка една среща. Може смело да се каже, че Килиан Мбапе е най-талантливият млад играч в съвременния футбол. 19-годишният нападател на Пари Сен Жермен, закупен от Монако за невероятните 182 млн. евро, демонстрира фантастична игра в Русия и определено за него няма авторитети, след като стана големият герой в 1/8 финала срещу Аржентина, в който вкара два гола и заработи дузпа. Мбапе има уникалната възможност, ако стане герой и във финала, скоро да получи и \"Златната топка\".       Никой не очакваше Хърватия да стигне дотук, но бандата на Златко Далич удиви света и сътвори чудо, а футболистите напълно си заслужиха участието в заключителната среща и сега не е важно, че са играли на терена 90 минути повече от Франция. Ако отборът на Далич успее да премине още една бариера, най-важната, ще остане завинаги в историята. Воденото от Лука Модрич \"златно поколение\" има потенциала за това историческо постижение, след като Марио Манджукич и Иван Ракитич имат в сметките си голове, отбелязани във финали на Шампионската лига на УЕФА. Интересно е, че Хърватия е отборът с най-нисък рейтинг, стигнал до финал на Световно първенство (20-о място). Модрич обаче се е доказал като един от най-добрите плеймейкъри на планетата, а според специалистите също има шансове за \"Златната топка\", ако изкове победата над Франция\r\nПоследният финал, в който победителят е определен в редовното време, без да се стига до продължения или дузпи, датира от 2002 г. (Бразилия - Германия 2:0 с голове на Роналдо).      : Юго Лорис; Бенжамен Павар, Рафаел Варан, Самюел Умтити, Лука Ернандес; Пол Погба, Н`Голо Канте; Килиан Мбапе, Антоан Гризман, Блез Матюиди; Оливие Жиру.   : Даниел Субашич; Шиме Върсалко, Деян Ловрен, Домагой Вида, Иван Стринич; Иван Ракитич, Марсело Брозович; Анте Ребич, Лука Модрич, Иван Перишич; Марио Манджукич.", "date": "2018.07.15", "title": "Франция и Хърватия в сблъсък за световната корона"}
{"url": "https://www.actualno.com/america/shtastlivec-specheli-455-mln-dolara-ot-kanadska-lotarija-news_684966.html", "text": "   Това съобщиха представители на компанията OLG, която е провела разиграването.     „Печелившите числа са 1, 4, 5, 22, 25, 32 и 34. Бонус число - 27\", уточниха организаторите. За момента е известно, че печелившият билет е продаден в провинция Онтарио.   В лотарията са разиграни и шест утешителни награди в размер на 1 милион канадски долара. Тези билети са продадени в Онтарио, Манитоба и Алберта. Според правилата на националната лотария за получаването на наградата трябва да се представи печелившият билет, а името на спечелилия става известно на обществеността.\r\nНай-голямата печалба в историята на Канада е била в размер на 64 милиона канадски долара. Тя е спечелена в играта „6 от 49“ през октомври 2015 г.    ", "date": "2018.07.15", "title": "Щастливец спечели 45,5 млн. долара от канадска лотария"}
{"url": "https://www.actualno.com/society/prognoza-za-vremeto-15-uli-nedelja-news_684945.html", "text": "  Днес ще бъде предимно слънчево. След обяд ще се развива купеста облачност, но само на отделни места в планинските и североизточните райони краткотрайно ще превали. Ще продължи да духа слаб до умерен северозападен вятър. Максималните температури ще са между 28° и 33°. Такава е прогнозата за времето на Националния институт по метеорология и хидрология (НИМХ) при БАН, съобщи дежурният синоптик Георги Цеков, цитиран от агенция \"Фокус\".     Атмосферното налягане е и ще се задържи близко до средното за месеца.   Над Черноморието ще е предимно слънчево. След обяд ще има временни увеличения на облачността, по-съществени в северните райони, където на отделни места краткотрайно ще превали и прегърми. Ще духа слаб северозападен вятър. Максимална температура на въздуха 27-30°. Вълнението на морето ще е 1-2 бала. Температурата на морската вода е 25-26°.\r\nВ планините ще е предимно слънчево, след обяд с временни увеличения на облачността. Само на отделни места, главно в Западна Стара планина, краткотрайно ще превали. Ще духа умерен северозападен вятър. Максималната температура на височина 1200 метра ще е около 23°, на 2000 метра – около 15°.    В понеделник ще продължи да духа до умерен северозападен вятър. Ще преобладава слънчево време. След обяд, главно над източните и планинските райони, ще има временни увеличения на облачността, но без съществени валежи. Максималните температури ще бъдат 28° и 33°.   Във вторник и сряда въздушната маса отново ще стане неустойчива. Преди обяд ще бъде предимно слънчево, след обяд и преди полунощ ще се развива купеста и купесто-дъждовна облачност. На много места из страната ще има краткотрайни валежи и гръмотевични бури. В планинските райони има условия за значителни валежи. Възможни са градушки.", "date": "2018.07.15", "title": "Прогноза за времето - 15 юли (неделя)"}
{"url": "https://www.actualno.com/crime/tejka-katastrofa-na-hemus-myj-i-momche-sa-v-bolnica-news_685004.html", "text": "        Инцидентът е възникнал след тунел Витиня в посока София.   По първоначална информация автомобил с румънска регистрация се е блъснал в мантинелата, при което са пострадали мъжът и детето.\r\nНа място са изпратени екипи на пътна полиция и се извършва оглед.    Движението на автомобилите се извършва в активната и аварийната лента на магистралата.", "date": "2018.07.15", "title": "Тежка катастрофа на \"Хемус\", мъж и момче са в болница"}
{"url": "https://www.actualno.com/football/infantino-vreme-e-da-blagodarim-na-rusija-news_684973.html", "text": "  Президентът на ФИФА Джани Инфантино благодари на Русия за посрещането на Световното първенство по футбол по време на галаконцерта „Нощ в Болшой“ в прочутия оперен и балетен театър.     \"Скъпи Путин, скъпи приятели. В момента съм преизпълнен с емоции от това страхотно място - Болшой театър. Иска ми се да кажа няколко думи. В навечерието на световния шампионат, който ще се играе на прекрасния стадион \"Лужники\" в Москва, време е да кажа благодаря. Благодаря на играчите - главните актьори на Световното първенство, които блестяха на терена и ни изпълниха с прекрасни емоции\", каза той.   След което благодари на треньорите, \"които крещяха и се стараха да заредят играчите с победен дух.\"\r\nБлагодаря на съдиите, които бяха превъзходни и осигуриха честна конкуренция. Стотици милиони запалянковци в цял свят и стотици хиляди, които дойдоха в Русия от всички краища на планетата. Всички фенове с гордост носиха своите национални флагове и празнуваха това събитие заедно с Русия. Време е да кажа благодаря на Русия. Голямо благодаря, Русия! Благодаря на руския народ, на всички доброволци, на всеки, който е бил съпричастен към това, този шампионат да има невероятен успех. Просто погледнете усмивките им в последния месец, днес, утре. Това е лицето на Русия. На тази Русия, която обичаме. Благодаря\", допълни Инфантино.    \"На първо място на президента Путин, за вашата преданост, страст. Без вас това нямаше да бъде възможно. Поздравления. Заедно свършихме голяма работа. Мисля, че в тази страна през последния месец се случиха две събития, освен чудесния футбол. Първо, Русия се превърна в истинска футболна страна. Забравете хокея, всички зимни спортове, защото сега официално Русия е футболна страна. Черчесов, Акинфееев... те подариха емоции не само на руснаците, а на всички нас по стадионите и улиците, които ликуваха. И на света, 4 млрд. хора, които гледаха този шампионат, красотата на тази страна с невероятно богата в културен план и история. Открихме това, светът научи за него. Признателни сме. Всичко показва, че този шампионат стана не само най-великото шоу на планетата, но и най-добрият в историята. Затова - искрено благодаря\", каза още той.", "date": "2018.07.15", "title": "Инфантино: Време е да благодарим на Русия"}
{"url": "https://www.actualno.com/europe/parij-sreshta-putin-makron-shte-se-systoi-v-udoben-za-dvete-dyrjavi-moment-news_684961.html", "text": "   Това заяви представител на администрацията на френския държавен глава.     „Предстоящата в неделя среща ще премине във важен контекст – след срещата на върха на НАТО и в навечерието на преговорите на президента Владимир Путин с президента Доналд Тръмп“, отбелязаха от обкръжението на Макрон. „Този диалог ще стане продължение на много продължителната и положителна среща на президентите на Франция и Русия в Санкт Петербург“, добавиха от Елисейския дворец.   Съветникът на руския президент Юрий Ушаков съобщи, че по време на разговорите в Москва /15 юли/ се очаква Путин и Макрон да обсъдят резултатите от форума на върха на НАТО /11-12 юли в Брюксел/ и предстоящата среща на лидерите на САЩ и Русия в Хелзинки /16 юли/.\r\nПредставителят на Кремъл припомни, че Макрон през тази година участва на Петербургския икономически форум, състоял се в края на май, и се предполага, че утре ще бъде продължено започналото тогава обсъждане на отношенията между двете държани и тяхното по-нататъшно развитие.    ", "date": "2018.07.15", "title": "Париж: Среща Путин-Макрон ще се състои в удобен за двете държави момент"}
{"url": "https://www.actualno.com/football/sarkozi-lichno-shte-podkrepi-petlite-na-finala-news_684952.html", "text": "        Бившият стопанин на Елисейския дворец не е пропуснал да гледа нито един мач на „петлите“. Той е решил лично да присъства на финала, за да подкрепи националите.   Финалният мач Франция-Хърватия ще се играе днес от 18.00 часа българско време на стадион „Лужники“.", "date": "2018.07.15", "title": "Саркози лично ще подкрепи \"петлите\" на финала"}
{"url": "https://www.actualno.com/plovdiv/nad-140-proverki-po-izpylnenie-na-zabranata-za-tutunopushene-v-plovdiv-za-sedmica-news_684963.html", "text": "   Това съобщиха за „Фокус“ от Регионалната здравна инспекция (РЗИ).     Проверени са 45 заведения за обществено хранене, 87 закрити и 2 открити обществени места, 2 детски и учебни заведения, както и пет обекта за продажба на оптика.   В периода от 6 до 12 юли здравните инспектори са издали 22 предписания за нарушения. Три са постъпилите сигнали за нередности от граждани и институции. Извършени са също 231 проверки по текущ контрол.", "date": "2018.07.15", "title": "Над 140 проверки по изпълнение на забраната за тютюнопушене в Пловдив за седмица"}
{"url": "https://www.actualno.com/cinema/pochina-aktioryt-ot-star-trek-rodjyr-peri-news_684968.html", "text": "        По време на своята кариера Роджър Пери е участвал в 57 филма и сериала. Най-известна е ролята му на капитан Джон Кристофър от телевизионния сериал „Стар Трек.   ", "date": "2018.07.15", "title": "Почина актьорът от \"Стар Трек\" Роджър Пери"}
{"url": "https://www.actualno.com/america/putin-i-erdogan-shte-se-sreshtnat-v-kraja-na-uli-news_684969.html", "text": "   Това съобщи източник от канцеларията на турския държавен глава.     „Президентът Ердоган и Президентът Путин проведоха телефонен разговор... Лидерите се договориха за среща в края на месеца в Йоханесбург в рамките на срещата на върха на държавите от БРИКС“, каза източникът.   Ердоган и Путин също така са „изразили удовлетворение от реализацията на различните двустранни проекти, включително „Турски поток“ и АЕЦ „Аккую“.\r\nПо време на разговора страните са обсъдили и последните събития в Сирия. Според източника от канцеларията „президентът Ердоган е подчертал, че гибелта на гражданското население в провинция Дераа е тревожно събитие“. Турският лидер също така е заявил, че „ако режимът в Дамаск извърши нещо подобно в Идлиб, то постигнатото в Астана споразумение може напълно да изчезне“.    „Президентът Ердоган също така посочи, че отсъствието на негативни събития в Идлиб е важен фактор за предстоящата среща в Астана, насрочена за 30-31 юли, в която участие ще вземе сирийската опозиция“, отбеляза източникът.   Президентът Ердоган положи клетва в понеделник и обяви състава на новото турско правителство, което вече ще му бъде подчинена пряко, след като страната премина към президентска форма на управление. В новия кабинет ключовият пост на външен министър запази Мевлют Чавушоглу, а досегашният министър на енергетиката и природните ресурси и зет на президента Албайрак стана финансов министър. Енергиен министър стана Фатих Дьонмез.", "date": "2018.07.15", "title": "Путин и Ердоган ще се срещнат в края на юли"}
{"url": "https://www.actualno.com/society/i-slavi-trifonov-se-izkaza-za-afrikanskata-chuma-i-se-usymni-v-babh-news_685036.html", "text": "  Шоуменът Слави Трифонов, който все още е на ниво \"представяне на кандидатури\" на хора, които биха могли да управляват в бъдеще България, взе отношение за избиването на селскостопански животни в Ямболско.     Трифонов хвърли съмнение върху компетентността на Българската агенция по храните (БАБХ), като припомни случая с екзотични птици при съмнителни обстоятелства.\r\n\"Хайде сега, кажете ми, как хората от Ямболско да повярват на същата тая БАБХ, че в района им има епидемия от чума по дребните преживни животни? Ами, няма да повярват, защото доверието на хората в БАБХ, а и във всички институции по принцип, е на възможно най-ниската точка – нула. Закономерното сриване на институциите, вследствие на поголовната некадърност, нехайност, а и корумпираност в ръководните им нива, доведе дотам, че хората не искат да имат нищо общо с институциите\", каза шоуменът.   Трифонов е категоричен, че \"тоталната липса на доверие в институциите доведе дори до вътрешно убеждение у мнозина, че изтребването на животните е част от план за обезлюдяване на района, последвано от заселване на бежанци\". Като пример колко сбъркано е положението в държавата той отбелязва и, че засега се спасява само с нейните кози - заради \"медийния интерес\".     Междувременно, Националната овцевъдна и козевъдна асоциация заради евтаназията на животни. Той ще се проведе на 18 юли, от 12:00 часа пред сградата на Министерството на земеделието и храните (МЗХ) на бул. \"Христо Ботев\" в София.", "date": "2018.07.15", "title": "И Слави Трифонов се изказа за африканската чума и се усъмни в БАБХ"}
{"url": "https://www.actualno.com/europe/trymp-skaran-s-etiketa-hiljadi-se-vyzmutiha-ot-povedenieto-mu-pri-sreshtata-s-elizabet-ii-news_684997.html", "text": "  Хиляди потребители изразиха в Мрежата възмущението си от неподходящото поведение на американския президент Доналд Тръмп при срещата с британската кралица Елизабет II.     На излъчени в медиите кадри се вижда как Тръмп в началото върви пред кралицата, а тя се опитва да го заобиколи. След това американският президент спира и й прегражда пътя. А после, когато двамата преминават пред строените гвардейци, Тръмп отново застава малко пред британския монарх.    Потребителите единодушно определят държанието на лидера на САЩ като грубо нарушение на правилата на етикета.    \"Ама този непохватник наистина мина пред Нейно кралско величество? За какъв се мисли той\", се възмущава един потребител.   Друг пише: \"Аз ни най-малко не съм монархист, но това е истинско оскърбление към Британия. Абсолютно невежо и недостойно поведение без капка уважение.\"\r\nА трети отбелязва: \"С разкопчано сако върви пред кралицата. Клоунада пред очите на цял свят.\"    \"Макар подобно държание да не се одобрява, то не е изрично забранено, тъй като препоръките какво да е поведението в присъствието на членовете на британската кралска фамилия не са задължителни\", пише лявото издание \"Хъфингтън пост\".", "date": "2018.07.15", "title": "Тръмп скаран с етикета - хиляди се възмутиха от поведението му при срещата с Елизабет II"}
{"url": "https://www.actualno.com/society/porojanov-prizna-babh-ne-raboti-dostatychno-dobre-s-horata-s-bolni-jivotni-news_685003.html", "text": "   Това заяви земеделският министър Румен Порожанов в интервю за bTV.     Евтанизирането на дребни преживни животни заради болестта чума доведе до напрежение в Ямболско. Вчера в с. Шарково местните хора не допуснаха ветеринарите да умъртвят болните животни, а министърът беше изпратен по спешност на място, за да разговаря с тях.\r\nВ момента само едно стадо в селото е живо.\r\n„Това е опасна болест, която може да нанесе поражения както африканската чума по свинете. Ако не я спрем, държавата ни ще бъде обявена за държава със заболяване, ще бъде възбранено продаването и износа на продукти от овцевъдния сектор. Човек при такава ситуация не може да не е притеснен”, категоричен е Порожанов.       По думите му в момента седем общини на територията на страната са под карантина. Пробите от първите огнища са положителни и са потвърдени от независима лаборатория във Франция.\r\n„Районът е рисков. Върху частните лекари трябва да има много засилен контрол, както и да засилим контрола върху пограничните общини”, поясни Порожанов.     „Вчера хората в Шарково много добре разбраха. При стартирането на процедурата трябваше да бъдат събрани, да им бъде обяснено. Да, няма как да го приемат лесно, добре го разбираме, но това са мерките, които трябва да бъдат предприети”, категоричен е Порожанов.   По повод компенсациите на местните жители, земеделският министър каза, че не се търгува в мъката на хората. „По Независимо от това ще предложа едно увеличение, което обаче трябва да бъде одобрено от Министерски съвет”, каза министърът.\r\nНа въпрос дали ще последват оставки, Порожанов каза, че предстои да направи оценка на ситуацията.\r\n„Хората много добре разбраха мерките, защото тази болест може да се пренесе по остатъка от територията. Трябва да има повече прозрачност и комуникация с потърпевшите”, каза Порожанов.\r\nОт пресцентъра на БАБХ съобщиха, че ще дадат извънредна пресконференция, но... утре.   ", "date": "2018.07.15", "title": "Порожанов призна: БАБХ не работи достатъчно добре с хората с болни животни"}
{"url": "https://www.actualno.com/asia/hamas-objavi-prekratjavane-na-ogynja-s-izrael-news_684987.html", "text": "   Споразумението е постигнато с посредничеството на Египет, предаде БГНЕС.     Говорител на израелския премиер Бенямин Нетаняху отказа да коментира тази информация.   В събота палестинските групировки в Ивицата Газа атакуваха Израел, изстрелвайки по него над 100 ракети и снаряди. В резултат бяха ранени трима израелски граждани в Сдерот, намиращ се на границата с Газа.\r\nВ отговор израелската армия нанесе най-силните от 2014 г. авиоудари по десетки обекти на ХАМАС. По данни на палестинските здравни власти двама младежи са убити, а 14 души са ранени.    Израелският премиер Бенямин Нетаняху заплаши с усилване на ударите по Газа, ако ракетните обстрели продължат. Той обяви, че след съвещание с министъра на отбраната Авигдор Либерман и армейското ръководство е решено да се даде „решителен бой срещу терора на ХАМАС“.   ", "date": "2018.07.15", "title": "ХАМАС обяви прекратяване на огъня с Израел"}
{"url": "https://www.actualno.com/football/zashto-hyrvatija-zaslujava-da-specheli-svetovnoto-po-futbol-news_685009.html", "text": "  Остават броени часове до финала на Световното първенство по футбол 2018. Носителят на титлата от 1998 година - Франция, ще се изправи срещу Хърватия в битка за златото.     \"Шахматистите\" се превърнаха в първия балкански отбор, който успява да се класира на финал на Мондиал и има невероятния шанс да запише със златни букви огромно постижение за Хърватия. В следващите редове ще разгледаме няколко причини, поради които заслужава той да вдигне най-ценното отличие за всеки футболист.\r\nКакви са причините да искаме Хърватия да вдигне трофея, прочетете в .", "date": "2018.07.15", "title": "Защо Хърватия заслужава да спечели Световното по футбол"}
{"url": "https://www.actualno.com/asia/iran-spira-vremenno-dostavkite-na-tok-i-voda-za-irak-pakistan-i-afganistan-news_684970.html", "text": "        Според експерти от региона решението на Иран може да изостри положението в южните провинции на Ирак.   Там, заради прекъсвания на тока, преди седмица започнаха протести. Властите се опасяват, че протестите може да бъдат използвани от подстрекатели за други цели и по тази причини повишиха готовността на силите за сигурност в района.    ", "date": "2018.07.15", "title": "Иран спира временно доставките на ток и вода за Ирак, Пакистан и Афганистан"}
{"url": "https://www.actualno.com/asia/6-dushi-pochinaha-ot-jegite-v-japonija-1500-sa-s-toplinen-udar-news_684967.html", "text": "        С топлинен удар са приети в болници 1536 души. През последните няколко дни времето в Япония е изключително горещо и влажно, температурата е над 30 градуса по Целзий. В някои райони стълбът на термометрите достигна 39 градуса.   През миналата година в Страната на изгряващото слънце горещините отнеха живота на 44 души, а няколко десетки хиляди бяха приети в болници.", "date": "2018.07.15", "title": "6 души починаха от жегите в Япония, 1500 са с топлинен удар"}
{"url": "https://www.actualno.com/balkani/zaev-makedonija-ima-prichina-da-praznuva-news_684996.html", "text": "   Концертите тази вечер са покана за обединение с всички наши политически противници по отношение на реализираните стратегически цели на страната ни - членството в ЕС и НАТО.     Това заяви македонският премиер Зоран Заев от Битоля, където присъства на тържество по повод получаването на покана за преговори за присъединяване на Македония към НАТО. То е организирано от правителството в 15 града под мотото \"Вървим напред, Македония в ЕС и НАТО\".   Заев смята, че поканата за членство трябва да обедини нацията и веднъж завинаги да се забрави синдрома да се отричат ​​успехите на другия, защото \"всеки успех е успех за всички нас, за всеки гражданин\".\r\nТой заяви, че това, което направи Македония само за една година, е успех за всички, независимо от политическите им възгледи.    \"Затова ние празнуваме и се издигаме над разделенията. Сега, както никога преди, ние протягаме ръка. Искам да кажа на всички граждани, че силите, които ни разделят са по-слаби от тези, които ни обединяват. Силите, които ни обединяват, са датата за преговорите с ЕС и поканата за членство в НАТО. Това са силите, които отвориха нашето бъдеще\", подчерта Заев.", "date": "2018.07.15", "title": "Заев: Македония има причина да празнува"}
{"url": "https://www.actualno.com/asia/putin-svetovnoto-po-futbol-razrushi-mitovete-za-rusija-news_684989.html", "text": "   Това заяви руският президент при откриването на галаконцерта „Нощ в Болшой“ в прочутия оперен и балетен театър.     „Русия основателно и отговорно се подготви за шампионата. Искрено се радваме, че Световното първенство беше успешно и обедини милиони хора по света. Нашите усилия бяха оценени по достойнство и от спортистите, и от медиите, и от феновете“, заяви стопанинът на Кремъл.   Путин подчерта, че „пристигайки в Русия, за да подкрепят своите национални отбори, феновете са представили цялото многообразие на световното футболно семейство, но най-важното е, че са показали най-добрите качества на това семейство: дружбата, верността към спортните принципи, идеалите за равенство и взаимно уважение“. Държавният глава изрази признателност за милионите добри думи, казани от гостите по адрес на Русия.\r\n„Радваме се, че нашите гости видяха със собствените си очи, че рухнаха митовете и предубежденията“, каза Путин и добави, че до финала остават броени часове. „И днес, в навечерието на финалния мач на главния футболен турнир на планетата, аз съм убеден, че нас ни обединяват общи чувства: ние с нетърпение очакваме мача, който ще определи лидера на световния футбол, но едновременно с това сме тъжни, че грандиозният спортен празник, който подари толкова много положителни емоции и ярки впечатления, е почти приключил“, заключи руският президент.    ", "date": "2018.07.15", "title": "Путин: Световното по футбол разруши митовете за Русия"}
{"url": "https://www.actualno.com/business/jivotnovydite-idvat-da-tyrsjat-smetka-ot-mzh-babh-otgovori-nedostatyk-ni-e-da-informirame-news_685039.html", "text": "  Националната овцевъдна и козевъдна асоциация заради евтаназията на животни. Той ще се проведе на 18 юли, от 12:00  часа пред сградата на Министерството на земеделието и храните (МЗХ) на  бул. \"Христо Ботев\" в София.     За пореден път асоциацията представя исканията заради случващото се в Ямболска област. Припомняме, че там бяха избити хиляди животни заради опасност от зараза с африканска чума. Болестта не се предава на хора, но е силно заразна за животни. Заради получени резултати от френска лаборатория - информацията на е, че това е CIRAD.   Поради болестта, БАБХ определи трикилометрова предпазна зона около засегнатите обекти и десеткилометрова наблюдавана зона около село Воден, в която влизат град Болярово и селата Вълчи извор, Горска поляна, Крайново, Малко Шарково, Ружица, Странджа, Шарково, Ситово, Иглика, Мамарчево. В граничните общини Царево, Малко Търново и Средец от област Бургас, Болярово и Елхово от област Ямбол и Тополовград и Свиленград от област Хасково се забраняват търговията, придвижването и транспортът на дребни и едри преживни животни.\r\nНационалната овцевъдна и козевъдна асоциация не оспорва тази информация, но категорично настоява за в пъти по-високо обезщетение на глава добитък, отколкото дава държавата. Исканията за обезщетения са:    1. 40 лева на животно заради загубите поради чумата плюс обезщетения по пазарни цени за всяко евтанизирано животно.\r\n2. 20 лева на животно, с които да се компенсират загубите в бранша по време на действието на отменената от съда Наредба 3 за директните плащания (бел. ред. - )   Освен това, асоциацията иска оставките на заместник-министъра на земеделието д-р Цветан Димитров, на Георги Праматаров, директор на дирекция „Директни плащания и идентификация на земеделските парцели\" и на д-р Златка Възелова, директор на дирекция \"Животновъдство\", заради които тази криза, според животновъдите, е факт.     Заради многото работа допуснахме недостатък, че не сме информирали достатъчно добре за ситуацията в Странджанско. Това каза изпълнителният директор на Българската агенция по безопасност на храните инж. Дамян Илиев на извънреден брифинг във връзка с чумата по дребнопреживните животни, предаде БГНЕС.\r\nНашата агенция е органът, който дава гаранции за здравето на животните, заяви директорът на БАБХ. В агенцията непрекъснато си мислели какво трябва да правят и изпуснали нещата в медиите.   Илиев обаче каза и друго - . \"Правим нещата правилно и професионално\", подчерта той.\r\nСъмнението за състоянието на животните е изключително несъстоятелно. Заболяването е ново, подчерта Илиев. Въпросите защо животните са болни, а не умират, не са състоятелни, каза още той.   \"В момента имаме птичи грип, патиците не умират, но мога да го разпространяват. В същото време кокошките боледуват и умират. Не винаги трябва да се търси смъртност\", каза Илиев. \"За чумата най-напред почва да се говори около 1940 година, но тръгва от Африка, движи се в продължение на годините\", поясни той.\r\nПо този повод финансистът Владимир Каролев, който беше съветник на предишния икономически министър Божидар Лукарски в кабинета \"Борисов 2\", язвително каза следното във Facebook: \"От друга страна, не може да се отрече брилянтната комуникация на държавните институции, които от днес за утре тръгват да колят здрави кози, пръчове и крави по села и паланки, защото можело да се разболеят. Можем да сме спокойни, че милионите за комуникационни стратегии и PR тактики са ефективно \"усвоени\" в полза на народа и нито лев не е даден на наши хора да делят баницата\".    Интересна позиция обаче има Единната народна партия на Мария Капон. Според нея не БАБХ е виновна, а земеделският министър, тъй като не е работа на БАБХ да върши пиар дейност. \"Министерският съвет и министърът са длъжни да оповестят името на френската лаборатория, в която се извършват анализите и да обяснят В случая, че тези факти не бъдат изяснени, българското общество ще остане с убеждението, че у нас се стимулира отглеждането на вълци, а не на овце и кози\".", "date": "2018.07.15", "title": "Животновъдите идват да търсят сметка от МЗХ, БАБХ отговори: Недостатък ни е да информираме"}
