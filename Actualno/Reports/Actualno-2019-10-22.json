{"url": "https://www.actualno.com/africa/arabski-investitori-obeshtavat-5-mlrd-dolara-za-turizym-na-kot-divoar-news_1387397.html", "text": "      Кот д'Ивоар обяви във вторник, че арабските инвеститори са обещали 5 милиарда долара за подкрепа на програмата на страната за привличане на чуждестранни туристи към западноафриканската нация, предаде БГНЕС.      Министерството на туризма заяви, че „на кръгла маса на инвеститорите в Дубай“ в неделя и понеделник бил изразен интерес към Кот д'Ивоар и по думите на министъра на туризма Сианду Фофана става дума за „обещания на стойност над 5 милиарда долара“.   Очарователната офанзива на Кот д'Ивоар в Обединените арабски емирства включва делегация с наскоро пенсионирания звезден футболист Дидие Дрогба и A'Салфо, водещ певец от поп групата Magic System, който даде два концерта.\r\nИнициативата, наречена „Великолепният Кот д'Ивоар“, стартира през май. „Нашата цел е да станем петата по големина дестинация за туризъм в Африка до 2025 г.“, казва Фофана в изявлението на Министерството.  Ако бъдат постигнати целите, туризмът ще представлява 12 процента от БВП, в сравнение с 5,5 процента днес, а работните места в туристическия сектор ще нараснат от 270 000 към 2016 г. на 365 000.\r\nИкономиката на страната днес зависи изключително много от приходите в селските райони, особено от какао и кафе. ", "date": "2019.10.22", "title": "Арабски инвеститори обещават 5 млрд. долара за туризъм на Кот д’Ивоар"}
{"url": "https://www.actualno.com/sofia/skysan-kabel-ostavi-bez-tok-chasti-ot-stolichnija-kvartal-lulin-news_1387400.html", "text": "      Строители оставиха без ток части от столичния квартал \"Люлин\", съобщиха от електродружеството.      Несъобразени изкопни работи на строителна фирма са причината за прекъсването на тока. Скъсан е кабел 20 kV, като в резултат без ток за близо час са останали 2900 души в 8, 9 и 10-та част на квартала.   Само преди 2 седмици при изкопни работи на строителни фирми беше скъсан друг кабел на дружеството в \"Люлин\". Тогава без електрозахранване останаха близо 5000 клиенти.\r\nЧЕЗ призовава фирмите да координират с компанията поне две седмици предварително къде и кога ще извършват изкопни дейности.   ", "date": "2019.10.22", "title": "Скъсан кабел остави без ток части от столичния квартал \"Люлин\""}
{"url": "https://www.actualno.com/crime/policijata-izdirva-18-godishen-zatvornik-snimka-news_1387403.html", "text": "      Полицията издирва 18-годишния Мартин Пенчев Шахънски. Той е изтърпявал присъда по чл. 194, ал. 1 за кражба от 2 години и 9 месеца в затворническо общежитие от открит тип в гр. Смолян, откъдето на 22 октомври е избягал, съобщиха от МВР.      Мъжът е висок 186 см, с нормално телосложение, кестенява коса, продълговато лице, правилен нос, кафяви очи и татуировки с надписи на ръцете. Няма данни да проявява агресия. Гражданите, които имат допълнителна информация за издирвания или са го забелязали, могат да сигнализират на тел. 112 или в най-близкото РУ. Анонимността им е гарантирана.   ", "date": "2019.10.22", "title": "Полицията издирва 18-годишен затворник (СНИМКА)"}
{"url": "https://www.actualno.com/asia/v-turcija-ima-210-hiljadi-milioneri-news_1387386.html", "text": "      В Турция нарасна броят на хората, които имат в банковите си сметки над 1 милион турски лири. Това съобщи Агенцията за банково регулиране и надзор, предава БГНЕС.      В края на август вече били над 210 хиляди души.   Спрямо края на миналата година броят на милионерите Те имат на влог 1,244 трилиона турски лири. В края на 2018 г. общият размер на депозитите им е бил 1,110 трилиона.\r\nСредната сума на един вложител възлиза на около 6,2 милиона лири в края на 2018 г. В края на август 2019 г. тази сума се е съкратила незначително до 6,1 милиона.  474,8 милиарда турски лири са спестени под формата на депозити в национална валута, останалите средства са спестени в чужди валути или скъпоценни метали. ", "date": "2019.10.22", "title": "В Турция има 210 хиляди милионери "}
{"url": "https://www.actualno.com/europe/volkswagen-ne-tyrsim-alternativa-za-zavoda-v-turcija-news_1387390.html", "text": "      На фона на докладите от последните дни, съгласно които Volkswagen отменя решението си за изграждането на свой завод на територията на Турция, говорител на компанията, отговарящ за производството, подчерта пред кореспондент на държавната информационна Anadolu Agency, че не търси активно алтернативно място за съоръжението на стойност над един милиард евро.      „Следим отблизо развитието на ситуацията. Не търсим активно алтернативно място“ за завода, увери Лесли Ботге, отбелязва още агенция \"Фокус\".   Припомняме, че в края на август надзорният съвет на бе взел окончателно решение за новия си завод в Турция. Според съобщенията обектът в провинция Маниса край град Измир трябваше да има годишен капацитет от 300 000 превозни средства. Началото на строителството беше планирано за края на 2020 г., началото на производството за 2022 г. Разходите по проекта бяха оценени на около 1,5 милиарда евро.\r\nVolkswagen обмисля от месеци къде да открие новия си завод, като освен Турция, сред потенциалните кандидати бе и България. В предходните седмици в медиите се появиха множество публикации, в които се твърдеше, че германският концерн е избрал района около Измир за новия си завод. Окончателното решение се очакваше в началото на текущия месец.  По-рано икономическото издание Das Handelsblatt, позовавайки се на свои източници от компанията, съобщи, че германският автомобилен концерн отлага реализирането на плана за изграждане на завод в Турция заради военна операция на Анкара в Сирия. При новосъздалата се ситуация не може да има „зелена светлина“ за изграждане на завода в района на Измир, разкриха източниците от автомобилния производител. Германският национален ежедневник Die Zeit цитира говорител на , който подчерта единствено: „Следим ситуацията с голяма загриженост“. Други подробности не бяха представени.\r\nВпоследствие министър-председателят на федералната провинция Долна Саксония Щефан Вайл, който е член на надзорния съвет на германския концерн Volkswagen, коментира за изданието Hannoversche Allgemeine Zeitung информацията за отлагане на решението за изграждане на нов завод на компанията в Турция. „С оглед настоящите условия, не си го представям“, гласи отговорът на Вайл на съответния въпрос. Той описа новата, трета по ред военна офанзива на Анкара в Северна Сирия като „шамар в лицето на човешките права и международното право“.         ", "date": "2019.10.22", "title": "Volkswagen: Не търсим алтернатива за завода в Турция"}
{"url": "https://www.actualno.com/asia/djihadisti-ubiha-shef-ot-irakskata-policija-news_1387394.html", "text": "      Висш иракски федерален полицейски служител беше убит при терористична атака в провинция Салах ад Дин, северно от Багдад, каза източник на службите за сигурност пред РИА Новости, цитирана от БГНЕ.      \"Командирът на четвъртата бригада на федералната полиция бригаден генерал Али ал-Лями е убит, отразявайки нападението на терористичните банди на в района на Мутайбидж в провинция Салах ад-Дин\". Други подробности за инцидента не се дават.   През септември иракските сили за сигурност вече бяха извършили антитерористична операция в района, като елиминираха 15 бойци и задържаха деветима. Тунелите и учебната база на бойците също бяха унищожени.\r\nПрез декември 2017 г. иракското ръководство обяви пълно след три години и половина война с терористична група, която завзе около една трета от територията на Ирак. Разпръснатите терористични групи продължават обаче да правят опити за саботаж и в освободените райони на страната все още има нападения. Иракските служители по сигурността казват, че повечето действия на джихадистите се провалят.   ", "date": "2019.10.22", "title": "Джихадисти убиха шеф от иракската полиция"}
{"url": "https://www.actualno.com/europe/ek-sledi-dali-syrbija-pregovarja-s-rusija-za-evrazija-news_1387395.html", "text": "      Европейската комисия следи внимателно преговорите за договор за свободна търговия между и очаква Белград да се придържа към външната политика на ЕС, заяви говорителката на ЕК Мая Коциянчич.      „Внимателно следим ситуацията и обсъждаме тези въпроси по време на редовните ни политически и търговски разговори със сръбските власти”, каза тя и допълни, че се очаква Сърбия постепенно да започне да се придържа към общата външна политика и политиката за сигурност на ЕС.   По време на посещението си в Белград Дмитрий Медведев обяви предстоящото подписване на договор за свободна търговия между Сърбия и Евразийския икономически съюз на 25 октомври в Москва. Договор, който ще бъде подписан от министър-председателя на Сърбия Ана Бърнабич.\r\nВ тази връзка сръбският президент Александър Вучич обяви, че договорът ще даде на Сърбия достъп до пазар със 180 милиона потребители.  Според Коциянчич, в контекста на преговорите за присъединяване в деня на встъпването си в Евросъюза да се оттегли от всички двустранни търговски договори. Оттеглянето от договора за свободна търговия с трети страни не е ново условие, а общо правило, което се отнася да всички държави-кандидатки за членство в Европейския съюз.\r\nЕС е най-големият търговски партньор на Сърбия, стокообменът с която представлява 63% от общия стокообмен на Сърбия и има много добра динамика и ръст.   Търговията с Русия съставлява по-малко от 10 % от общия външнотърговски обмен на Сърбия.    Европейските инвестиции в Сърбия са над 10 пъти повече от руските, подчертава Коциянчич. ", "date": "2019.10.22", "title": "ЕК следи дали Сърбия преговаря с Русия за Евразия"}
{"url": "https://www.actualno.com/politics/toncho-tokmakchiev-v-upravlenieto-trjabva-da-vkarame-dobri-nravi-news_1387399.html", "text": "      „В управлението на София трябва да влязат хора със свободни професии, със свободни идеи. Хора, които знаят какво могат. Хора, доказали себе си”. Това коментира в ефира на Нова телевизия актьорът и кандидат за кмет на столицата Тончо Токмакчиев.      Той допълни, че желанието му е да направи така, че столицата да стане наистина привлекателен град за живеене с перспектива за младите хора.   „В управлението ние трябва да вкараме едни добри нрави. Ние трябва да вкараме едно възпитание. Не може едни хора да стоят в едни студиа, да се замерват с компромати и ние да очакваме от тях като влязат в Общински съвет да работят заедно. Ние винаги трябва да знаем докъде и как да говорим”, коментира още актьорът. ", "date": "2019.10.22", "title": "Тончо Токмакчиев: В управлението трябва да вкараме добри нрави"}
{"url": "https://www.actualno.com/crime/zaporiraha-imushtestvo-za-134-mln-lv-na-minu-stajkov-news_1387428.html", "text": "      Имущество за над 134 милиона лева на алкохолния бос Миню Стайков е запорирала Антикорупционната комисия, предаде bTV.      Стайков е разследван за участие в организирана престъпна група и за данъчни престъпления. Повече от година той е с най-тежката мярка за неотклонение \"задържане под стража\" и с обвинение, че е ръководил престъпна група за производство на цигари без бандерол, данъчни престъпления и пране на пари.   Преди няколко месеца към обвинението бяха добавени и злоупотреби с еврофондове. Според Комисията освен с Миню Стайков, запорираното имущество е свързано с още 9 негови близки. ", "date": "2019.10.22", "title": "Запорираха имущество за 134 млн. лв. на Миню Стайков"}
{"url": "https://www.actualno.com/politics/zaharieva-ek-jasno-otchita-postignatija-ot-bylgarija-progres-news_1387416.html", "text": "      Европейската комисия (EК) ясно и категорично заявява постигнатия от България прогрес в рамките на като достатъчен. Това каза министърът на външните работи и вицепремиер по правосъдната реформа Екатерина Захариева на брифинг в Министерски съвет относно новината, че Брюксел обмисля .      Захариева отчете, че за първи път през 2017 г. са направени конкретни 17 препоръки по шестте показателя. „Докладът се посочваше, че с непрекъснатото политическо лидерство и решимост за постигане на напредъка България би трябвало да може да изпълни оставащите препоръки в близко бъдеще. Година по-късно първите резултати вече бяха на лице. Комисията констатира, че част от 17-те препоръки са вече изпълнени. На тази база наблюдението на трите от шестте показателя беше прекратено от ЕК\", отбеляза вицепремиерът, цитирана от агенция \"Фокус\".   Захариева също изрази увереност, че България ще бъде в състояние да изпълни всички останали препоръки. и фактите показват, че тази увереност не е била напразна. Днес ЕК ясно и категорично заявява постигнатия от България прогрес в рамките на механизма е достатъчен“, каза още Захариева. Министърът уточни и какво следва. „Тъй като имаше доста интерпретации и спекулации по темата как ще приключи механизмът. Той е създаден с решение на ЕК. Поради тази причина, той трябва да приключи с решение на ЕК. Преди това така, както е по договора за присъединяване, Комисията ще вземе под внимание, ще прати доклада, мнението на съвета и на ЕП. Всички доклади досега подчертавам са били изпращани на ЕП в комисията LIBE, за да може, ако ЕП реши да вземе мнение. Досега такова мнение не се е случвало. Не е взимано. Няма да спекулирам с точната дата“, отбеляза още Захариева и уточни, че процедурите са в обсъждане. е процес и независимо дали има, или няма механизъм, ще продължи, подчерта Захариева. „Разбираме, че докрая на мандата на тази комисия остава малко време, така че не мога наистина да посоча дали ще е в рамките на мандата ѝ. Важното е, че Комисията за първи път много ясно в свой доклад и експертите, които са работили по всички доклади 18 наброй през тези 12 години ясно и категорично констатират изпълнение на ангажиментите на България по всички 6 показателя. Искам да подчертая, че реформата е процес. Той не се прави заради доклад, Брюксел, Берлин или Париж, а за българските граждани и съдебна система. Така че реформите, независимо дали има или няма механизъм, ще продължат. Неслучайно и българското правителство преди месец одобри така наречения постмониторингов механизъм, със създаването на съвет под ръководството на вицепремиер, в случая под мое ръководство, с участието на гражданското общество, с участието на съдебната власт при спазване на принципа за разделение на властите. Така, че това, което предстои е работа“, каза още Екатерина Захариева.       Докладът за механизма и сътрудничество в момента показа, че ние трайно сме постигнали нива, които ни гарантират доверие сред партньорските служби, както в европейски аспект, така и в международен. Ще се опитаме да дадем сигурност на българските граждани и да отговорим на обществените очаквания, каза и министърът на вътрешните работи Младен Маринов. Той поясни, че по отношение на Министерството на вътрешните работи и при предишния доклад показателят 6 е отпаднал.    Министър Маринов посочи, че този показател оценява развитието на Министерството на вътрешните работи и по-скоро противодействие на организираната престъпност и борбата с корупцията. \"Въпреки това ние продължаваме да работим в посока да усъвършенстваме системата и да работим все по-ефективно с този вид престъпност“, заяви той. По думите на Маринов продължава да се утвърждава доверието в Министерството на вътрешните работи и службите, които противодействат на престъпността. „И в предишния доклад бяха отбелязани в положителна насока предприетите мерки от Министерството на вътрешните работи за противодействие на корупцията както в държавната система, така и в самото министерство“, посочи Маринов. Той допълни, че е била посочена като положителна практика и те продължаваме да я развиват.  ", "date": "2019.10.22", "title": "Захариева: EК ясно отчита постигнатия от България прогрес "}
{"url": "https://www.actualno.com/asia/nad-shest-chasa-putin-i-erdogan-pregovarjaha-za-sirija-news_1387448.html", "text": "      Руският президент Владимир Путин и турският му колега Реджеп Тайип Ердоган приключиха преговорите в резиденцията на руския лидер \"Бочаров ручей\" в Сочи. Срещата продължи повече от шест часа, предаде TACC, цитирана от агенция \"Фокус\".      Поредната е вече осма от началото на годината. На нея страните обсъдиха ситуацията в Северна Сирия в контекста на военната операция, проведена там от турската армия.\r\nВладимир Путин каза, че турският президент му е обяснил подробно целите и задачите на турската операция в Сирия. Руският президент е подчертал, че е важно да се попречи на терористите, да се възползват от действията на Турция в Сирия. Според него Турция споделя подхода на Руската федерация относно необходимостта от поддържане на териториалната цялост на Сирия. Арабската република трябва да бъде освободена от незаконно чуждестранно военно присъствие.\r\nСпоред Владимир Путин ситуацията \"на терен\" в Сирия не трябва да възпрепятства старта на работата на Конституционния комитет и коментира, че сепаратистките настроения в Сирия се подклаждат отвън.  Турция не планира демографски промени в Североизточна Сирия. Арабите и кюрдите ще могат да се върнат по домовете си, след като районът ще бъде изчистен от терористите, каза по-рано пред германски медии говорителят на турския президент Ибрахим Калин. Военната операция на Турция е насочена само към терористични групи, подчерта още той.   Турция и Русия ще извършват съвместни патрули в Сирия, заяви и турският президент Реджеп Тайип Ердоган.\r\nКюрдските военни формирования трябва да бъдат изтеглени извън 30-километровата зона от турско сирийската граница в рамките на 150 часа, започващи да текат от 23 октомври. От 12:00 часа същия ден Руската военна полиция и и сили на сирийската правителствена армия ще бъда въведени в зоната на турската операция.    Междувременно висш кюрдски служител отбеляза пред AFP, че сирийските кюрди са изтеглили всичките си сили от зоната, граничеща с Турция, в съответствие със споразумението за примирие, сключено от САЩ, за прекратяване на турската операция. \"Изпълнихме напълно условията на споразумението за прекратяване на огъня. Оттеглихме всичките си военни и сили за сигурност от зоната на военните операции от Рас ал Айн на изток до Тeл Абяд на запад\", каза Редур Халил.  ", "date": "2019.10.22", "title": "Над шест часа Путин и Ердоган преговаряха за Сирия"}
{"url": "https://www.actualno.com/america/edin-ranen-pri-strelba-v-uchilishte-v-kalifornija-news_1387456.html", "text": "      Средното училище на Риджуей в Санта Клара, Калифорния, нмиращо се на 80 километра северно от Сан Франциско, е затворено след съобщения за стрелба. Това съобщиха световните агенции, цитирани от БГНЕС.      Един човек е ранен при стрелбата в гимназията, уточни полицията. Става ясно, че полицията в Санта Роза е задържала заподозрения. Все още се издирва оръжието на престъплението.   „Тази сутрин имахме стрелба в кампуса на гимназията в Риджуей. В момента имаме изключителен заподозрян. Има един пострадал. Понастоящем това не изглежда да е масова престрелка\", гласи съобщение на полицията в Санта Роза. В полицейската информация се казва, че пострадалият е прострелян в корема мъж.\r\nНяколко училища в района са затворени. На мястото са пристигнали множество въоръжени SWAT екипи Потребителите на социални медии започнаха да споделят видеоклипове от мястото на стрелбата.  Инцидентът се случва ден, след като Министерството на правосъдието на САЩ заяви в съобщение за пресата, че училищата в Съединените щати ще получат 85,3 милиона долара от Федералното правителство на САЩ за безвъзмездни средства за борба с училищните стрелби и други инциденти с насилие.\r\n„Чрез обучение на преподаватели и ученици и чрез подобряване на мерките за сигурност в училище можем да направим училищата и техните общности по-безопасни“, казва в съобщението генералният прокурор на САЩ Уилям Бар. ", "date": "2019.10.22", "title": "Един ранен при стрелба в училище в Калифорния "}
{"url": "https://www.actualno.com/asia/petima-dushi-zaginaha-pri-prestrelka-v-rostovska-oblast-news_1387405.html", "text": "      Петима души загинаха по време на престрелка във ферма в Ростовска област, съобщава РИА Новости, цитирана от БГНЕС. Става ясно, че още двама са ранени.      По информация на силите на реда, конфликтът е възникнал между местни жители заради пасища. Участниците в него са използвали ловно оръжие. В резултат на огнестрелните рани са загинали петима души, а други двама са били хоспитализирани.   На мястото на инцидента работи следствено-оперативна група и се изясняват обстоятелствата около случая. ", "date": "2019.10.22", "title": "Петима души загинаха при престрелка в Ростовска област"}
{"url": "https://www.actualno.com/politics/stanishev-dokladyt-na-ek-e-dobra-novina-za-stranata-ni-news_1387418.html", "text": "      Докладът на Европейската комисия (EК) за България е добра новина за страната. Това посочи в коментар за Агенция „Фокус“ лидерът на ПЕС Сергей Станишев.      Станишев добави, че от страна на българските евродепутати от Групата на прогресивния алианс на социалистите и демократите в ЕП винаги се е поддържала позицията, че трябва да отпадне и го отбелязва като успех. Станишев посочи като интересен и факта, че за първи път в доклада на Европейската комисия се говори за свободата на словото.   От думите му стана ясно, че в доклада се счита, че България е изпълнила 17-те препоръки, посочени и в предходния доклад на Комисията, и нови такива няма, но все още продължава да има по какво да работи страната ни.\r\nСтанишев посочи още, че България ще трябва да продължи последователно да работи по преобразуването на ангажиментите, отразени в този доклад, в конкретно законодателство и за по-нататъшното им прилагане.   ", "date": "2019.10.22", "title": "Станишев: Докладът на ЕК е добра новина за страната ни"}
{"url": "https://www.actualno.com/sofia/bitkata-za-sofija-poslanijata-na-osnovnite-pretendenti-za-kmetskija-stol-news_1387443.html", "text": "      София е свободен град, на свободните хора, не се нуждае от хаос и експериментил Това заяви в ефира на bTV Йорданка Фандъкова, настоящ кмет на столицата и кандидат за нов мандат. По думите ѝ София се нуждае от стабилност и развитие. Разчитам на софиянци да продължим заедно развитието, отбеляза още Фандъкова.      По време на дебата с водещ Антон Хекимян кандидат-градоначалникът Мая Манолова отбеляза: \"Дадохме си сметка, че живеем, гледайки бетон, и дишаме мръсен въздух, че сме в задръстване, без места в детските градини за децата и внуците ни. Искате ли да живеем по този начин още 4 години, или искате промяна?\", попита Манолова.   \"Знам как да направя така, че в нашия град да има тротоари, зелени паркове, транспорт – всичко, от което да има необходимост\", категоричен беше архитект Борислав Игнатов, кандидат на \"Демократична България\".\r\n\"10 години работя за София, ангажирам се да работя за по-бързо придвижване, по-чист град, спиране на презастрояването и община, която е партньор\", отбеляза и Борис Бонев, независимият кандидат за кмет от неправителствената организация \"Спаси София\".  Кандидатът на ВМРО Ангел Джамбазки от своя страна се обяви за град без катуни, без каручки по улиците, но с ред и чист въздух, както и с отворена Витоша за гражданите. ", "date": "2019.10.22", "title": "Битката за София: Посланията на основните претенденти за кметския стол"}
{"url": "https://www.actualno.com/asia/putin-i-erdogan-pregovarjat-nad-pet-chasa-news_1387434.html", "text": "      Преговорите между руския президент Владимир Путин и турския му колега Реджеп Тайип Ердоган в Сочи продължават вече над пет часа, предаде TACC, цитирана от агенция \"Фокус\".      В началото на срещата Путин отбеляза особеното значение на консултациите с Ердоган на фона на тежката ситуация в Сирия. Руският лидер изрази надежда, че \"нивото на руско-турските отношения, което е достигнато понастоящем, ще играе роля при решаването на всички сложни въпроси в региона\". Той посочи, че това ще позволи да се намерят отговори на всички въпроси, както в интерес на Турция и Русия, така и в интерес на всички страни от региона.   Ердоган от своя страна изрази увереност, че срещата в Сочи на фона на тази ситуация ще бъде полезна. \"Нашата среща днес ще ни позволи да обсъдим по-подробно тази ситуация и това несъмнено ще ни позволи да гарантираме мир\", подчерта по-рано турският президент.    ", "date": "2019.10.22", "title": "Путин и Ердоган преговарят над пет часа"}
{"url": "https://www.actualno.com/analysis/es-pritegatelnata-sila-sreshtu-nostalgijata-po-komunizma-news_1387376.html", "text": "        .      През 1989 година Европа се разтресе: от Берлин до Москва . Държавите от Средна и Източна Европа вече не бяха под съветски ботуш, границите към Западна Европа изведнъж се отвориха, а през следващите години се отвориха и самите съветски сателити – както обществено, така и икономически. Вълна от оптимизъм заля континента.\r\n30 години по-късно повечето граждани на бившия Източен блок все още одобряват политическите и обществени промени, но въпреки това не са съвсем доволни от сегашното политическо и икономическо положение в своите страни. Тъкмо това показва последното допитване на \"Пю Рисърч\" и германската фондация \"Кьорбер\", озаглавено \"Общественото мнение в Европа три десетилетия след падането на комунизма\".   \"Степента на удовлетвореност зависи от икономическото благосъстояние\", казва Нора Мюлер от фондация \"Кьорбер\". Това не е изненада, посочва тя, и дава пример с Полша и Литва, където демократичната многопартийна система и пазарната икономика значително повишиха благосъстоянието на хората, а с това – и тяхното усещане за удовлетвореност. Особено в , присъединили се към ЕС, хората имат преобладаващо положително отношение към политическите промени преди 30 години. Те смятат, че членството в ЕС е нещо добро за страните им, показва допитването, проведено сред близо 20 хиляди души.   Независимо от всичко това привързаността към демократичните ценности не е чак толкова силна. Нора Мюлер обяснява: \"В страните от ЕС, които икономически не са толкова добре - , чувството за удовлетвореност е по-ниско\".     Разликите между бившите съветски сателити са големи. В Полша например 85 процента от хората приветстват многопартийната система и пазарната икономика. Подобно е положението и на територията на бившата ГДР. В Чехия подкрепата за демокрацията и пазарното стопанство възлиза на 80 на сто, в Словакия и Латвия – на 70 процента. На другия полюс са държави като Украйна, където такава подкрепа дават само половината граждани, и най-вече Русия, където само 43 процента поддържат многопартийната система и едва 38 на сто са \"за\" пазарна икономика. Както вече стана дума, очевидно членството на страната им в ЕС дава на хората повече упование в тази система.\r\n\"ЕС продължава да има притегателна сила\", казва Нора Мюлер. \"Когато една държава има перспектива за присъединяване към ЕС, това ѝ дава силен тласък за реформи.\" А след присъединяването икономическото положение се подобрява и удовлетвореността на хората расте. Но дори когато усещат подобрение в материално отношение, анкетираните критикуват други аспекти от ситуацията в своите страни, например състоянието на правовата държава или на здравеопазването, както и тенденциите по отношение на т.нар. \"традиционни ценности\". Между Западна и Източна Европа все още има сериозно разминаване, когато става дума за търпимостта към хомосексуалните, например. \"Разбира се, и в Източна Европа има прогресивни сили, и там много хора се борят и застъпват на правата на хомосексуалните\", припомня Нора Мюлер.    В подкрепата на някои други демократични принципи няма особени географски различия. \"Повечето хора се изказват за честно работеща съдебна система и за равенство между половете\", твърдят авторите на допитването. В същото време анкетираните често поставят под съмнение свободата на вероизповеданието и дейностите на различни граждански организации и инициативи.\r\nВ обобщение може да се каже, че 30 години след падането на Желязната завеса равносметката е положителна. В повечето държави от бившия Източен блок хората може да не са ентусиазирани, но поне показват сдържан оптимизъм за бъдещето. И подкрепят демокрацията, свободните избори, върховенството на закона и свободата на словото. И още нещо много важно:   \"В Средна и Източна Европа мнозинството хора имат положителна нагласа за бъдещето на отношенията между техните страни и останалата част от Европа\", казва Нора Мюлер. Тя пояснява, че според това мнозинство, в бъдеще сериозни конфликти вътре в Европа няма да има.     ", "date": "2019.10.22", "title": "ЕС - притегателната сила срещу носталгията по комунизма"}
{"url": "https://www.actualno.com/cars/hyrvatija-syshto-vliza-v-bitkata-za-novija-zavod-na-volkswagen-news_1387353.html", "text": "      Хърватия също влиза в битката за новия завод на Volkswagen. Това съобщава съобщава местното издание \"Вечерний лист\", цитирано от БНТ.      Според анонимен източник на изданието от хърватското Министерство на икономиката, страната ще се включи в надпреварата за новия завод на Volkswagen заедно с България, Сърбия и Румъния. Очаква се инвестицията да надвиши 1 млрд. евро и да осигури нови 4000 работни места.   Заводът на немския автомобилен гигант трябваше да бъде построен в турския град Измир и да е на обща стойност 1,3 млрд. евро. Плановите действия бяха за производство на 300 000 автомобила Passat и Skoda.\r\nЗасега VW отложи отново крайното официално решение къде ще бъде локализиран новият завод на компанията. Автомобилният гигант потвърди новината, че се отказва за сега от Турция официално, в германски медии.  Финансовият експерт Емил Хърсев пък коментира пред БНТ, че VW не се е отказала от южната ни съседка окончателно, като попита и имаме ли план как ще връщаме парите под формата на субсидии, които обещаваме на германската компания, за да дойде у нас. А какво смята един от големите инвестиционни консултанти в България и бивш министър Николай Василев – ! ", "date": "2019.10.22", "title": "Хърватия също влиза в битката за новия завод на Volkswagen"}
{"url": "https://www.actualno.com/america/amerikanskijat-senat-glasuva-protokola-za-priemane-na-severna-makedonija-v-nato-news_1387457.html", "text": "      Със 92 гласа „за“ и само 2 „против“ Сенатът на САЩ одобри протокола за присъединяване на . Това информира скопският телевизионен канал “Телма“, цитиран от агенция \"Фокус\".      Двама републикански сенатори, Ранд Пол от Кентъки и Майк Лий от Юта, гласуваха против. Преди днешното решение комисията по външни работи ратифицира протокола през юли.   За да стане Скопие пълноправен член на Алианса, е необходимо протоколът да бъде ратифициран в парламентите на всички 29 държави членки и след това в македонския парламент.\r\nПоради планираните избори в Испания, надеждите на Северна Македония, че официалното приемане ще се случи по време на срещата на върха на НАТО в Лондон в началото на декември, няма да се сбъднат. Сега очаквания са, че това ще се случи в началото на следващата година, вероятно през февруари.   ", "date": "2019.10.22", "title": "Американският сенат гласува протокола за приемане на Северна Македония в НАТО"}
{"url": "https://www.actualno.com/interest/otkriha-vryzka-mejdu-futbola-i-demencijata-news_1387289.html", "text": "      Бившият английски национал Крис Сътън обвини президента на Асоциацията на професионалните футболисти Гордън Тейлър в това, че е предал играчите, след като проучване показа връзката между футбола и деменцията.      Припомняме, че изследване на Университета в Глазгоу разкри, че бивши професионални футболисти са почти три и половина пъти по-склонни да починат от невродегенеративни заболявания от останалото население по света. Докладът, публикуван в понедленик, бе упълномощен от Футболната асоциация на Англия и Асоциацията на професионалните футболисти и оценен от медицинските досиета на 7 676 мъже, играли професионален футбол в Шотландия между 1900 и 1976, предаде БГНЕС.   Тейлър бе строго критикуван за липсата на действия по проблема, по-специално от семейството на бившият нападател на Уест Бромич Албиън Джеф Асъл, чиято смърт през 2002 от хроничен травматичен енцефалит, бе свързван с постоянните удари с глава на тежки кожени топки.\r\n„Потвърждението, че има връзка между футбола и деменцията не ме успокоява, а ме ядосва“, сподели Сътън в колонката си във вестник Daily Mail. „Ядосан за хора като баща ми, Майк, и други бивши футболисти, които умират по най-ужасния и унизителен начин. Ядосан за бъдещите поколения, които също ще страдат от това, защото това изследване закъсня с 15 години“.  Според Сътън проучването е трябвало да се проведе след смъртта на Асъл през 2002. „Асоциацията на професионалните футболисти, ръководена от Гордън Тейлър, имаше дълг да се грижи за своите членове. Те ги предадоха. Баща ми, бивш играч на Норич, страда от хроничен травматичен енцефалит – дегенеративно заболяване на мозъка, причинено от повтаряща се травма на мозъка. Той е на 75 години и за първи път разви симптоми на деменция, когато все още не беше навършил 60“, добави още Сътън.\r\nДъщерята на Джеф Асъл, Доун, която участва в кампании след смъртта на баща си, за да намери повече отговори за проблема, заяви, че е била „изумена“ от резултатите на проучването.   „Моето цялостно усещане е, че съм изумена от резултатите, независимо че моето собствено изследване и инстинкт водеха към сериозен проблем. Няма да има поводи за празнуване. Това няма да върне баща ми, няма да върне други бащи и съпрузи. Знаехме, че татко не може да е единственият. Просто искахме да намерим отговор на проблема“, сподели тя.     ", "date": "2019.10.22", "title": "Откриха връзка между футбола и деменцията"}
{"url": "https://www.actualno.com/society/za-pyrvi-panov-ne-e-vidjal-chernovata-na-evrodoklada-za-bylgarija-news_1387333.html", "text": "       ĸoмeнтиpa пред журналисти, че зa пъpви път не е бил зaпoзнaт от Министерството на правосъдието c чepнoвaтa нa евродoĸлaдa за България по Механизма за сътрудничество и проверка, каквато е била практиката досега.      Панов, който е коментира неофициалното очакване за отпадане му така:   \"Това ще има значение за българските граждани - да разберат, че помощта на давещия се е на самия давещ се - т.е., с . Трябва да го направим самите ние\".\r\nТой предрече още, че отпадането на мониторинговия доклад, какъвто анонс даде Жан-Клод Юнкер тази сутрин, ще се използва предизборно и за двата вида избори, които се задават през тази седмица - първо за главен прокурор, а после и за местна власт.  \"Че няма да има мониторинг, звучи положително и това няма как да не се използва в контекста на предстоящите избори, два в рамките на тази седмица. И вероятно ще се използва\", предрече Панов пред журналисти след заседанието на съдийската колегия.\r\nЕвропейската комисия ще оповести днес мониторинговия доклад за България в рамките на Механизма за сътрудничество и проверка. Очаква се това да бъде последният доклад за състоянието на правосъдната ни система и борбата с корупцията и организираната престъпност. Новата Европейска комисия предлага нов механизъм, който ще следи за спазването на принципите на правовата държава не само в България и Румъния, а във всички държави членки на Европейски съюз.        ", "date": "2019.10.22", "title": "За първи Панов не е видял черновата на евродоклада за България"}
{"url": "https://www.actualno.com/asia/kurdite-izpratiha-s-domati-i-prokljatija-sasht-ot-sirija-video-news_1387309.html", "text": "      Кюрдските цивилни атакуваха американски военен конвой с домати, застанали пред бронетехниката и крещящи \"не, не!\", информира порталът Брейтбарт. Те са държали също и протестни лозунги, докато войските се изнасяли от Камишли, Северна Сирия. Всичко това бе излъчено на видео, публикувано на сайта на портала.        Американският министър на отбраната Марк Еспер потвърди този уикенд, че президентът Доналд Тръмп е наредил войските да се изтеглят от сирийския Кюрдистан или Роджава и да се преместят в Ирак. Конгресът не е издал разрешение на президента да изпрати войски за защита на сирийското кюрдско население, заяви Еспер.   Американските войски влязоха в Сирия, за да се борят срещу „Ислямска държава“ - джихадистка група, известна преди като „Ал Кайда“ в Ирак. Конгресът одобри всички военни действия срещу „Ал Кайда“ и свързаните с нея групировки след терористичните атаки от 11 септември 2001 г.  Веднага след съобщението на президента Тръмп, че ще изтегли войските си от Северна Сирия, отбелязвайки, че ИД вече няма значително присъствие там, турският президент Реджеп Тайип Ердоган обяви „Операция „Мирна пролет“ - военно нахлуване в Северна Сирия с за цел да измести коренното кюрдско население и да го замени с някои от 4-те милиона предимно арабски бежанци, които в момента са в Турция.\r\nКюрдските служители в региона и активисти по целия свят обвиниха Ердоган в опит за етническо прочистване. Сирийските демократични сили (СДС) - бивш съюзник на САЩ, предимно кюрдска милиция – оповестиха, че имат доказателства, според които войските на Ердоган и съюзническата Свободна сирийска армия (ССА) са използвали химическо оръжие срещу кюрдски деца, съобщава порталът.\r\nССА е основно арабска милиция, формирана да се бори срещу сирийския диктатор Башар Асад, привлякла някои елементи от „Ал Кайда“. Президентът Барак Обама първоначално се опита да подкрепи ССА срещу Асад в първите дни на гражданската война.       Кадрите, публикувани от кюрдската агенция „Hawar News“, показват, че вбесени цивилни в Камишли хвърлят домати и се опитват да застанат на пътя на брониран конвой от САЩ, напускащ града.\r\nСпоред кюрдския информационен бюлетин „Rudaw“, който преведе някои от кадрите, цивилните крещят обидни лозунги като „Америка бяга като мишка, американците бягат като мишки“ на войниците. Някои просто викали „не!“ или „Какво се случи с вас?“\r\nДруги видеоклипове, излезли в социалните медии, показват, че кюрдите държат протестни пана до конвоите на английски.\r\n„Кажете на децата си, че децата на кюрдите са били убивани от турците и вие не направихте нищо, за да ги защитите“, гласи един от плакатите. Мустафа Бали, говорител на СДС, публикува видеоклипове на страницата си в Туитър, показващи местни жители, държащи плакати с надпис \"Предадохте ни - ще бъдете прокълнати\" и \"Благодарим на американците, но Тръмп ни предаде.\" ", "date": "2019.10.22", "title": "Кюрдите изпратиха с домати и проклятия САЩ от Сирия (ВИДЕО)"}
{"url": "https://www.actualno.com/business/uspeshni-brandove-agencii-i-eksperti-se-sreshtat-na-facebook-konferencija-f5-news_1387345.html", "text": "      За трета поредна година ще се проведе практическата Facebook Бизнес Конференция на 15 ноември (петък) в Интер Експо Център. Тази  година организаторите очакват 500 участници и са подбрали 25 лектори,  които са едни от най-опитните специалисти по дигитален маркетинг в  България. Те ще разкажат за най-новите тенденции и работещи стратегии  във Facebook Instagram, които се използват от  едни от най-добрите  агенции, специалисти и големи брандове в страната. Конференцията ще  бъде открита от официалния представител на Facebook за България. Тази  година отново ще присъстват брандове от големи и средни бизнеси, за да  се възползват от  актуалните и приложими теми, подбрани за предстоящото  събитие. Записалите се участници вече са над 200 човека и с нетърпение очакват събитието. Тъй  като интересът за конференцията е голям, организаторите ни предоставиха  промо код за 10% отстъпка, който нашите читатели ще могат да използват. Промо код: actulnoF5  “Желаещите  за развитие в сферата на дигиталния маркетинг се увеличават значително.  Поради тази причина ние с радост организираме подобен тип събития,  които да предоставят стойностна, актуална и най-вече приложима  информация. Целта ни е това да бъде най-практическата конференция в  България!”, споделя Стилиян Запорожанов - Facebook специалист и  организатор на събитието.  Темите за конференцията са добре  подбрани - съобразени с актуализациите в социалната мрежа и новостите от  света на маркетинга. Лекциите, които са подготвили, са изцяло  практически насочени с реални примери и тактики, споделени от лектори с  дългогодишен практически опит, знания и професионализъм.  Теми на тазгодишната конференция ще са:  ✔ Лекция в помощ на бизнеса от официалния представител на Facebook за България  ✔ Новости и промени във Facebook  ✔ Създаване на Social media стратегия  ✔ Design Copywriting за постове/реклами  ✔ Рекламни стратегии за Онлайн магазини  ✔ Рекламни стратегии за B2B бизнеси  ✔ Стратегии за ефективен Ремаркетинг  ✔ Съвети за Instagram Marketing  ✔ Реклама и инфлуенсъри в Instagram Employer Branding в Instagram Facebook  ✔ Успешни истории/съвети от начинаещи специалисти и от мениджъри на големи брандове  ✔ Дискусионни панели с експерти   Повече информация за билети, лектори и програма на конференцията може да научите като кликнете тук:        ", "date": "2019.10.22", "title": "Успешни брандове, агенции и експерти се срещат на Facebook Kонференция F5"}
{"url": "https://www.actualno.com/vidin/eto-kak-shte-izglejda-sinagogata-vyv-vidin-sled-restavracijata-video-news_1387352.html", "text": "      В началото на юни стана ясно, че един от символите на Видин – Синагогата, ще бъде основно ремонтирана. Дългоочакваното обновяване на емблематичната сграда става благодарение на договор за инвестиционен кредит по Оперативна програма „Региони в растеж“.      Безвъзмездната финансова помощ е в размер на 8 275 300 лв, а общината ще получи и допълнително финансиране от 1 500 000 лв от Регионален фонд за градско развитие.\r\nСлед сключването на договора кметът на Видин д-р Огнян Ценков благодари  на Регионалната организация на евреите „Шалом” – Видин за дарението, което е направила на Община Видин - сградата на синагогата и терена, върху който е построена.\r\nС осъществяването на проекта, в тази част на Крайдунавския парк се , заедно с крепостта „Баба Вида“ и Археологическия музей – Епиграфски център. По такъв начин ще се обогати туристическия продукт и дунавският град ще се превърне в притегателен център за гости отблизо и далеч.    ", "date": "2019.10.22", "title": "Ето как ще изглежда синагогата във Видин след реставрацията (ВИДЕО)"}
{"url": "https://www.actualno.com/politics/ek-preporycha-spirane-na-evronabludenieto-na-pravosydieto-ni-i-smjana-s-nov-mehanizym-news_1387346.html", "text": "      Прогресът на България в сферата на върховенството на правото е достатъчен, за да се каже, че тя е изпълнила обещаното при влизането в ЕС през 2007 година. България трябва да продължи да работи постоянно, за да превърне поетите ангажименти, на база на които е написан този доклад, в конкретно законодателство. България трябва да продължи изпълнението на съдебната реформа с нов, постмониторингов съвет. Това пише в към доклада за напредъка ни по Механизма за сътрудничество и проверка (МСП).      Изрично в съобщението се казва и, че преди ЕК да вземе окончателно решение за спиране на МСП, становища ще трябва да дадат Европейския съвет и Европейския парламент.   Според обяснението на ЕК за новия механизъм, страната ни трябва да осъществява мониторинг на трайното изпълнение на реформите чрез новосъздаден съвет, който ще функционира след приключване на мониторинга на Комисията, като достигнатите заключения ще се използват в бъдещия диалог с Комисията в рамките на всеобхватния механизъм за върховенството на закона. Става въпрос за да има наказание по отношение на достъпа до еврофондове за държави, които не спазват върховенството на закона като основен принцип на правовата държава.\r\nИзрично ЕК подчертава, че един от агажиментите е отчетност на главния прокурор, \"включително с цел запазване на независимостта на съдебната власт в съответствие с препоръките на Венецианската комисия\". Комисията отбелязва също така ангажимента на българските органи да приемат законодателство за отмяна на текстовете на Закона за съдебната власт, изискващи автоматично временно отстраняване от длъжност на магистрати в случай на наказателно разследване срещу тях и деклариране на членство в професионални сдружения. Припомняме, че в началото на месеца да ограничават парите за професионални сдружения на магистратите.  Иначе Брюксел изразява задоволство от напредъка на България по , отправени в .\r\nОтговорността за осигуряване на зачитането на върховенството на закона и безпроблемното функциониране на държавата е вътрешна конституционна отговорност на всички национални правителства към техните граждани. Това е отговорност и към Европейския съюз и останалите държави членки, предупреждава Брюксел.   \"Още в началото на мандата си заявих, че бих искал механизмът за сътрудничество и проверка да приключи при тази Комисия. Разбира се, осъществяването на тази амбиция винаги е зависело от изпълнението на всички изисквания в областта на съдебната реформа и борбата с корупцията и организираната престъпност. През последните години България отбеляза впечатляващ напредък в изпълнението на препоръките на Комисията. Въпреки че все още са налице предизвикателства, свързани с изпълнението на нужните реформи и поддържането на набраната скорост, отбелязаният от България напредък понастоящем е достатъчен, за да се обмислят прекратяването на действието на МСП и използването на нови механизми за мониторинг на национално равнище и на равнището на ЕС. Ще чуем внимателно становищата на Парламента и на Съвета, преди да вземем решение\", заяви председателят на ЕК Жан-Клод Юнкер.    Какво казваше Борисов за бъдещето на механизма - припомнете си в ! ", "date": "2019.10.22", "title": "ЕК препоръча спиране на евронаблюдението на правосъдието ни и смяна с нов механизъм"}
{"url": "https://www.actualno.com/europe/hyrvatija-sys-zelena-svetlina-za-shengen-news_1387354.html", "text": "      Шест години, след като , балканската страна получи зелена светлина от Европейската комисия за присъединяване към съобщава Bloomberg.      Очаква се решението да бъде обявено публично по-късно днес, твърди запознат източник, пожелал да запази анонимност.   Присъединяването на Хърватия към Шенген изисква и одобрението на Страната е последната присъединила се членка на ЕС.\r\nСпоред електронно съобщение от Брюксел на ЕК, работата ѝ да финализира успешно всички оценки за Шенген възможно най-скоро се движи добре.  „Хърватия трябва да стане пълноправен член на Шенген, след като бъдат изпълнени всички критерии“, се посочва още в изявлението.\r\nХърватия е една от шестте страни членки на Европейския съюз, която, наред с България и Румъния, не е част от зоната за свободно движение, в която влизат общо 22 държави, всички от които са членки на ЕС, с изключение на Норвегия, Исландия, Швейцария и Лихтенщайн.        ", "date": "2019.10.22", "title": "Хърватия със зелена светлина за Шенген"}
{"url": "https://www.actualno.com/blagoevgrad/vladimir-moskov-mnogo-e-vajno-obshtinata-i-biznesyt-da-si-partnirat-news_1387389.html", "text": "      „Местният бизнес е икономиката на нашия град и общината, защото той е този, който определя жизнения стандарт и нивото на доходите на хората. Затова за мен и моя екип тази среща е особено важна, така както досега е било много важно и резултатно нашето партньорство.  Вашата дейност е важна за всичко, което се случва в нашия град и общината, а всички проблеми, които са възниквали, сме се старали да решаваме с ваша помощ“.      Това каза кандидатът за кмет на  Гоце Делчев Владимир Москов на среща с представители на бизнеса в общината. Той добави, че с усилията, които е положила местната администрация заедно с бизнеса, градът е един сред 39-те в страната, включени в програмата Региони в растеж, а това  по думите му дава сериозни възможности за финансиране и развитие на инфраструктурата. \"То се изразява в 60 милиона лева привлечени инвестиции и реализирани 45 проекта с европейско  и национално финансиране“, посочи Владимир Москов като конкретни резултати от изминалия си кметски мандат. Той коментира, че е необходимо  местните фирми да се обединяват в консорциуми и други форми на партньорство, за да бъдат конкурентни, да печелят обществените поръчки и средствата да остават в хората от  общината.\r\n„От всички кампании през годините досега, тази е срещата към, която има най-голям интерес от страна на бизнеса и това изключително много ме радва. Много е важно общината и бизнесът да си партнират, да имат общи виждания и да умеят да работят заедно, за да се случват нещата по най-добрия начин и в полза на хората“, категоричен бе Владимир Москов.\r\n„Променихме облика на крайните квартали, предстои да концентрираме усилията си в пространствата около санираните жилищни блокове, квартала от старата поща до Кумсала и в централната градска част, ако аз и моят екип получим подкрепа на 27 октомври“, конкретизира Владимир Москов. Той каза, че в програмата му за следващия мандат е включено още изграждане на околовръстния път през местността Текето, за който проектът е готов, разширяване на кръстовището при банята и изграждане на кръгово кръстовище при един от големите магазини, което ще облекчи трафика и паркирането, изграждане на инсталация за сепариране и компостиране, с която да се избегне вдигане на такса смет, модерен кооперативен пазар, цялостно обновяване на Дома на културата, което започва напролет, и още 40 конкретни ангажименти с обекти в града и общината.   ", "date": "2019.10.22", "title": "Владимир Москов: Много е важно общината и бизнесът да си партнират"}
{"url": "https://www.actualno.com/dobrich/jordan-apostolov-shte-upravljavam-dobrich-taka-che-v-kraja-na-mandata-horata-da-znajat-kakvo-sym-svyrshil-news_1387660.html", "text": "      „Кметът е избран от хората, той не e чиновник и не може по цял ден да си „топли“ стола! Поне за час всеки ден кметът трябва да е навън, по улиците, сред гражданите, смята Йордан Апостолов.  – Когато избират кмет, очакват от него реални и изпълними неща, а не розови обещания в неясно бъдеще време. Аз заставам пред избирателите с програма, разчетена според ресурсите на общината и обвързана с точни срокове за изпълнението ѝ.“      Лош пример е програмата на Надежда Петкова, кандидат за кмет от коалиция ГЕРБ – СДС – по най-груба сметка тя изисква финансиране от поне 100 милиона лева. „Добрич дори не може да поеме подобни инвестиции. Написаното в книжката на ГЕРБ няма как да се случи“, сподели Апостолов. Според него не е ясно кой и как ще инвестира подобни пари в града ни.\r\nИма много стари грехове в управлението на общината, които не са наказани, казва Апостолов. Например закупуването на злополучния скенер на ДКЦ 2, доведе здравното заведение почти до фалит, а според прокуратурата ставало въпрос за колективна безотговорност и затова тогавашният кмет Детелина Николова не е била санкционирана. Друг фрапиращ пример е ремонтът на централната градска алея – единственият изход от ситуацията е всичко, направено преди пет години, да бъде изринато с багер и изградено отново. Същото се отнася и за новото отопление на Дом-паметника „Йордан Йовков“ – направено е, но липсват пари, за да се плащат текущите разходи.\r\nСпоред Йордан Апостолов трябва да се направи регистър на фирмите, които могат да участват в Закона за обществените поръчки, с референции на база на дейностите, които са изпълнявали по различни проекти. Само така община ще може да избере наистина най-добрата фирма, а не просто най-ниската офертна цена.  Липсват тротоари, осветление и транспорт до доста предприятия в града, а това всекидневно затруднява работниците и служителите. Според Апостолов крайно време е общината и фирмите да започнат да работят в сътрудничество, когато трябва да се изгражда инфраструктура към някое предприятие. „Ако общината няма достатъчното средства, проектът може да бъде осъществен с общо финансиране. По този начин и самата фирма ще си пази инвестицията и ще се грижи за нея“, смята той.\r\nЙордан Апостолов е категоричен, че в управлението трябва да влязат хора, които да не харчат с лека ръка обществен ресурс, а да се отнасят с него с внимание и грижа. „Ще изкоренявам всички опити за пилеене на общински средства, всички ненужни разходи. Мандатът на един кмет на община Добрич да е около 1400 дни, ще управлявам прозрачно и гражданите ще знаят какво съм свършил през всеки един от тези дни.“\r\nСпоред него управляващите не бива да разчитат на кратката памет на хората или на това, че голяма част от тях ще емигрират от града ни и няма да потърсят един ден сметка за несвършената работа. „Затова казвам на всички, че аз не обещавам, говоря за нещата, от които разбирам и за онова, което зная, че може да се свърши“, категоричен е Апостолов.     ", "date": "2019.10.22", "title": "Йордан Апостолов: Ще управлявам Добрич така, че в края на мандата хората да знаят какво съм свършил"}
{"url": "https://www.actualno.com/america/trymp-nareche-impijchmynta-linch-news_1387368.html", "text": "      \"Всички републиканци трябва да помнят това, на което са свидетели тук - линч. Но ние ЩЕ ПОБЕДИМ!\", написа в Twitter във вторник.      Той сравни срещу него с \"линчуване\", расово натоварена дума от най-мрачните дни в епохата на робството на чернокожите в Америка.   Последва незабавна реакция на туита на Тръмп, в който той твърди, че импийчмънтът е несправедлив и го лишава от законните права.\r\nКристен Кларк, президент на Националния адвокатски комитет по граждански права според закона, заяви, че днес „ѝ се гади да гледа грубата злоупотреба с този термин от Тръмп“.  Кларк каза, че в САЩ между 1882 и 1968 г. са линчувани 4743 души, от които 3446 са афро-американци.\r\n\"Линчовете бяха престъпления срещу човечеството и грозна част от историята на нашето расово насилие\", каза тя.   „Повече от срамно е да използвате думата „линчуване“, за да опишете, че носите отговорност за вашите действия“, заяви кандидатът за президент на демократите Хулиан Кастро.    Тръмп е разследван в ръководената от Демократическата партия Камара на представителите заради предполагаемата му злоупотреба с длъжност. Той разчита на доминирания от републиканците Сенат да го оправдае, ако Камарата гласува за импийчмънт. ", "date": "2019.10.22", "title": "Тръмп нарече импийчмънта \"линч\""}
{"url": "https://www.actualno.com/goodnews/bylgarija-pyrvenec-po-sybirane-na-izmiti-opakovki-ot-pesticidi-news_1387275.html", "text": "      България e на първо място по събиране на опаковки от продукти за растителна защита в земеделието. Това бе отчетено на международна конференция \"За чисто земеделие и сигурна околна среда\", по време на която земеделският министър Десислава Танева връчи специалната награда \"Най-отговорен земеделски стопанин\" за 2019 година на Георги Хаджийски, който още преди въвеждането на системата за събиране на опаковки от пестициди събрал и предал 3 тона.      По време на форума многократно бе подчертано, че преди да се предадат опаковките от пестициди трябва три пъти да бъдат изплакнати. \"Водата, с която се мият, докато станат чисти се излива в пръскачките, с които се пръскат насажденията, а не се излива в околната среда\", подчерта директорът на БАБХ Паскал Желязков.   За 2019 година у нас са били събрани и преработени впечатляващите над 97% от опаковките на пестицидите, използвани в земеделието. Това се случва благодарение на специалната система за събиране и управление на опаковки от продукти за растителна защита, която е въведена от 6 години в страната. Средните данни за събираемост в различните държави в Европа през 2017 година са между 60% и 95% от общото количество опаковки, пуснати на пазара, показват данните на Европейската асоциация за растителна защита (ЕСРА).\r\nОт събраните в България 97% от всички пластмасови опаковки – 91% са рециклирани, а 9% са обезвредени. Само за година от рециклираните пластмасови опаковки се произвеждат повече от 1000 км. изолационни тръби за оптични кабели, предназначени  за оптични кабелни трасета за телекомуникационната индустрия. Ако се поставят в права линия, те ще са достатъчни да свържат София и Виена, изтъкнаха организаторите на конференцията.  Преди системата за събиране да започне да действа българските земеделски стопани са се освобождавали от пластмасовите опаковки от продукти за растителна защита по нерегламентирани начини, включително изгаряне, заравяне или смесване с други отпадъци. \"Чрез системата земеделските  производители в България разполагат с безопасен, а и безплатен начин за освобождаване от празните пластмасови опаковки от продуктите си за растителна защита. Неслучайно броят на ползващите системата земеделци, се е увеличил 100-кратно, при това само за 6 години. Годишно преработваме стотици тонове опаковки. Така системата има пряк и дългосрочен ефект върху родното земеделие и допринася за опазването на околната среда, почвата и въздуха чисти\", коментира Нели Йорданова, генерален директор на АРИБ. ", "date": "2019.10.22", "title": "България – първенец по събиране на измити опаковки от пестициди"}
{"url": "https://www.actualno.com/balkani/skopie-gotovi-sme-za-nova-migrantska-vylna-no-zasega-njama-indikacii-za-takava-news_1387338.html", "text": "      Държавата има готовност за евентуално увеличаване на вълната от мигранти, заяви министърът на вътрешните работи на Македония Оливер Спасовски.      Позицията на правителството не е променена, както няма промяна в обстоятелствата, че страната разполага с два транзитни центъра за мигранти. Държавата ще изпълнява политиката на Европейския съюз по отношение на справянето с евентуална мигрантска криза.   По отношение на евентуалната възможност Турция да пусне нова вълна мигранти, за което Реджеп Ердоган предупреди неотдавна, министърът заяви, че няма индикации за подобна стъпка.\r\nСпоред него, Европейският съюз трябва да се придържа към условията на договора с Турция, ако не иска наистина да се сблъска с нова мигрантска вълна. Спасовски подчерта, че тона е работа на ръководителите на ЕС и на Турция, съобщава МИА.  Македонското правителство следи отблизо тези политики и работи за защита интересите на държавата и гражданите на страната, с което допринася за сигурността на целия регион. От основно значение при наличието на такива предизвикателства е координацията, размяната на информация и провеждане на обща политика. ", "date": "2019.10.22", "title": "Скопие: Готови сме за нова мигрантска вълна, но засега няма индикации за такава "}
{"url": "https://www.actualno.com/europe/bylgarija-bez-monitoring-rumynija-vse-oshte-pod-lupa-news_1387363.html", "text": "      България е изпълнила условията по по всичките 17 препоръки от миналата година. Това съобщиха от пресслужбата на Европейската комисия (ЕК), която прие днес най-новия си доклад за предприетите от страната ни действия за изпълнение на ангажиментите ѝ във връзка със съдебната реформа и борбата с корупцията и организираната престъпност в контекста на механизма за сътрудничество и проверка (МСП).      Преди обаче да вземе окончателно решение за прекратяване на действието на МСП за България, Комисията надлежно ще вземе предвид Припомняме, че механизмът бе условие при присъединяването на България и Румъния към ЕС през 2007 г. като преходна мярка за улесняване на продължаващите усилия на България да реформира съдебната си система и да засили борбата с корупцията и организираната престъпност.   Комисията прие днес последния си относно съдебната реформа и борбата с корупцията в контекста на ангажиментите си по Механизма за сътрудничество и проверка (МСП).\r\nДнешният доклад прави равносметка на ситуацията от ноември 2018 г. Той отбелязва, че след последния доклад Комисията е трябвало да повдига няколко пъти въпроса за правилата за опазване на закона с румънските власти във връзка с развитието на съдебните реформи и борбата с корупцията.  Във всеки от тези случаи Комисията потвърждава отстъпване от напредъка, постигнат в предишни години, и това развитие предизвиква големи опасения.  Комисията изразява съжаление, че , направени през ноември 2018 г., които бяха напълно в съответствие с позициите на другите институции. Тези препоръки трябва да се спазват, ако процесът на реформа трябва да влезе в пътя и дийствието на МСП е възобновено, се казва в доклада. Комисията е уверена, че Румъния би могла да даде нов тласък за изпълнение на целите на МСП и е готова да помогне на румънските власти за тази цел. Комисията ще продължи да следи отблизо развитието през МСП. \r\n„Развитието на ситуацията през първите месеци на 2019 г. предизвика голяма тревога в комисията. В резултат на това през май 2019 г. комисията информира румънските власти, че ако не бъдат направени необходимите подобрения или ако има допълнителни отрицателни резултати, комисията ще предприеме стъпки в рамките на принципа на правовата държава, извън параметрите на МСП.   Комисията приветства факта, че през юни румънското правителство изрази желание за промяна. Положени са усилия да се инвестира в нови консултации и диалог със съдебната система. Комисията очаква този ангажимент да бъде приведен в конкретно законодателство и други мерки. Напредъкът ще изисква конкретни стъпки - както законодателни, така и административни - за справяне с препоръките, обобщени в този доклад. „Ключовите институции на Румъния трябва колективно да демонстрират силен ангажимент към независимостта на съдебната власт и борбата с корупцията и да гарантират ефективността на националните гаранции и проверки и баланси“, се казва още в доклада.     ", "date": "2019.10.22", "title": "България без мониторинг, Румъния все още под лупа"}
{"url": "https://www.actualno.com/business/novijat-shef-na-babh-podozira-che-ne-se-syobshtava-za-vsichki-namereni-umreli-svine-news_1387260.html", "text": "      Съмнения, че някой укрива умрели глигани ирази новият директор на Българска агенция за безопасност на храните (БАБХ) Паскал Желязков.      \"Подозирам, че не се съобщава за всички намерени умрели свине. Нямам доказателство, но така се говори\", каза той. \"Силно съм обезпокоен, че не се откриват умрели свине по време на лова. Намерени са само две-три, а би трябвало да са много повече\", добави той и съобщи, че днес ще има разговор с министъра на земеделието Десислава Танева за изследванията и че в близките дни ще бъдат предприети действия, но не уточни какви.   Желязков отбеляза, че още от първата седмица на лова е установено, че разписаните мерки трябва да се коригират, тъй като пробите постъпват много бавно и хората трябва да съхраняват простреляния дивеч няколко дни. \"Затова коригирахме нашите мерки и вече пробите ще постъпват разделени - тези за трихинели ще постъпват в държавните лаборатории, където ще бъдат изследвани, а пробите за африканска чума (АЧС) - в държавните лаборатории, акредитирани за АЧС, където пробите за АЧС излизат в рамките на деня, в който постъпват. За трихинелата е малко по-бавно, тъй като методите са трудоемки и изискват време\", отбеляза Желязков. . \"Прави впечатление, че много малко са положителните случаи - около 10 - 15 случая\", посочи той и добави, че малко повече са случаите на трихинела.  По повод недоволството на свиневъди от ниските обезщетения заради акцията срещу африканската чума по свинете и информациите, че представители на свинекомплекса в Голямо Враново а, Желязков заяви: \"Имат право да съдят държавата, каквото решат ние няма да се страхуваме от техните действия\".\r\nДиректорът на БАБХ подчерта, че това, което сега предприема агенцията, е насочено към дезинфекцията, за да може да започнат действия по репопулация на фермите. Според него същите собственици ще получат помощи от държавата при новото наслагване на проблема в техните ферми, така че нямали голямо основание да бъдат недоволни. \"Те веднъж са били обезщетени и втори път ще получат средства за новото замърсяване на техните ферми\", подчерта шефът на БАБХ. Желязков ги упрекна, че първоначално се възпротивили на мерките на БАБХ и забавили превантивните мерки. Мерките, които се прилагат при ликвидиране на особено опасни инфекции, са задължителни за всички стопани и те не подлежат на коментар, подчерта Желязков. \"Фермата там беше свободна от инфекцията, но влезе инфекцията. Когато влезе инфекцията там, те започнаха да претендират половината ферма да бъде отцепена, да се въведат някакви допълнителни мерки за биосигурност и здравите животни да се оставят за отглеждане - нещо, което противоречи на европейските и други нормативни документи\", разказа той.   Ръководителят на БАБХ съобщи още, че в последното огнище във Видинско е имало убити около 4000 прасета, 300 от които са майки, които са под специален контрол и добави, че не е чул да имат претенции за ниското обезщетяване, тъй като те още не са обезщетени.    Запитан как се определя размера на обезщетението, той уточни, че се води статистика, която се ползвала за база. \"Там, където няма се ползват фактурите на продадените животни от последните месеци\", добави той.\r\nКакви нови правила за отглеждане на животни има заради африканската чума - припомнете си в ! ", "date": "2019.10.22", "title": "Новият шеф на БАБХ подозира, че не се съобщава за всички намерени умрели свине"}
{"url": "https://www.actualno.com/politics/ananiev-obeshta-500-mln-lv-poveche-za-zdraveopazvane-za-2020-g-news_1387255.html", "text": "      „МБАЛ-Добрич“ е една от най-старите болници в България. Тя има своя авторитет, достойнство и уважение от гражданите и това се дължи най-вече на вас, работещите в болницата, на ръководството, на всички медицински и немедицински кадри“. Това заяви министърът по време на откриването на новия компютърен томограф, за който министерството отпусна близо 600 хил. лв. , и представянето на реновираното и оборудвано с нова медицинска апаратура Отделение по диализно лечение в МБАЛ – Добрич, съобщиха от Министерството на здравеопазването.      Той беше категоричен, че Министерството на в апаратура и техника, за да бъдат държавните болници конкурентоспособни и да гарантират на българските граждани навременни и качествени диагностика и лечение, съответстващи на най-високите стандарти в съвременната медицина. „Реновираното отделение по хемодиализа също е резултат от отпуснатите от държавата 5 млн. лв., с които обновихме диализните структури в страната“ , посочи здравният министър. Закупуването на 7-те хемодиализни апарата на стойност 130 хил. лв. за болницата в Добрич е стъпка в посока подобряване качеството на живот на  пациентите, страдащи от бъбречна недостатъчност. Отделението в момента обслужва постоянно 57 пациенти от 20 населени места в Добричка област, като текущо оттук преминават и пациенти на други диализни структури, стана ясно още от думите на Ананиев.   „За качеството на медицинската помощ, апаратурната и кадрова обезпеченост свидетелстват четирите отлични акредитационни оценки, които лечебното заведение е получило от създаването си като акционерно дружество до момента. Сигурен съм, че тази тенденция ще продължи и в бъдеще, защото вярвам в хората, които работят тук. Зная, че вие обичате своята болница и своите пациенти, борите се за тяхното здраве и така ще продължи и занапред“, посочи министърът.\r\nПред журналисти Кирил Ананиев коментира и средствата, предвидени за сектор здравеопазване през 2020 г.: „Бюджетът ще бъде разгледан следващата седмица в Министерски съвет, но при всички случаи мога да заявя, че ръстът на разходите за здравеопазване ще бъде около 500 млн. лв. Само ръстът на средствата, предвидени за Националната здравноосигурителна каса е около 395 млн. лв. Ръст има и в бюджета на министерството, чрез който ще се осигури устойчивост на допълнителните разходи, които бяха направени от правителството през тази година“. Министърът уточни, че по бюджета на МЗ се предвиждат средства и за дейностите по трансплантация, както и за извършване на изследвания с NAT технологията, като конкретните цифри ще бъдат известни след окончателно приемане на бюджета.   ", "date": "2019.10.22", "title": "Ананиев обеща 500 млн. лв. повече за здравеопазване за 2020 г. "}
{"url": "https://www.actualno.com/society/lidl-bylgarija-zapochna-stroeja-na-100-ija-si-magazin-news_1387281.html", "text": "             22 октомври 2019 г. Лидл България започна строежа на 100-ия си магазин в страната. Така веригата отбелязва ключов момент в своята история и затвърждава устойчивата си експанзия от 2010 до днес.\r\nЮбилейният магазин ще зарадва жителите на кв. Княжево в началото на следващата 2020 година, когато компанията ще има и още един повод за празнуване – своята 10-та годишнина на българския пазар. Новият филиал ще предложи всички характерни за Lidl предимства – удобна локация, обширен паркинг, простор и уют, лесна и удобна подредба на стоките, както и богато портфолио от висококачествени продукти с оптимално съотношение качество-цена.\r\nВодена от желанието да предложи най-характерните за хранителната верига предимства, Лидл България ще продължи своята експанзия. Догодина компанията ще открие поне 5 нови обекта, като фокусът отново ще бъде върху по-големите градове и Черноморието.  През 2019 отвориха врати общо 7 Lidl магазина, като част от тях бяха в напълно нови локации, като Св. св. Константин и Елена, Поморие и Царево. В София компанията откри 3 магазина в по-централни райони, изцяло съобразени с изискванията на градската среда и предпочитанията на потребителите.\r\nЕдновременно с това, компанията продължава и с грижата за съществуващата магазинна мрежа като  инвестира и в реновирането на настоящите си магазини. Програмата за реновиране включваше общо 60 магазина, като през 2019 бяха реновирани и последните 18 обекта. Така модернизацията вече е факт във всички магазини на Lidl. Повече простор и комфорт за клиентите и служителите, внедряване на най-съвременна техника и оборудване, както и цялостна подмяна на осветлението с енергоспестяващо LED осветление с цел подобряване на енергийната ефективност са част от мерките при обновяването, които допринасят за модерната визия и устойчивото и отговорно присъствие на Lidl в цялата страна. За Лидл България     Lidl е най-голямата верига магазини за хранителни стоки в Европа, част e от немската Schwarz-Gruppe и присъства в 32 държави. В България Lidl стартира своята дейност през 2010 г. Днес компанията има 99 магазина в 47 града и близо 2700 служители, а марката Lidl е затвърдила водещата си позиция на пазара на хранителни стоки. ", "date": "2019.10.22", "title": "ЛИДЛ БЪЛГАРИЯ започна строежа на 100-ия си магазин"}
{"url": "https://www.actualno.com/society/zapochva-priema-za-nominacii-za-nagradata-chovek-na-godinata-news_1387298.html", "text": "      От днес, 22 октомври, всеки може да номинира личности и организации за наградите “Човек на годината” за 2019 г. Наградите се връчват ежегодно от Българския хелзинкски комитет (БХК) за принос към правата на човека или защитата на природата. Крайният срок за номиниране е 15 ноември 2019 г.      Всеки човек може да издигне номинация като предложи всеки друг човек или организация – заради конкретни  негови или нейни правозащитни постъпки, действия или за цялостна работа през изминалата година, допринесли за утвърждаването на човешките права в България. Не могат да бъдат номинирани служители и постоянни сътрудници на БХК, както и членовете на тазгодишното жури.   С подробните критерии за номинациите, както и формата за номиниране, може да се запознаете на сайта www.humanoftheyear.org. Допускат се и предложения за номиниране на хора, борещи се за защита на други ценности, сравними с правата на човека, например защита правата на животните и опазване на природата.\r\n“Номинират хората, а не БХК!” е водещото послание на кампанията за номинации през 2019 г. Този акцент идва в отговор на зачестилите напоследък клевети спрямо организацията, че тя избира и номинира отличените за “Човек на годината”, при това с внушението, че номинира заради тяхна противоправна дейност.  “В България се засилва агресивната реакция против защитниците на правата на човека, либералната демокрация и върховенството на правото”, обяснява концепцията за кампанията Надежда Цекулова, директорка на комуникационната програма на БХК. “Не можем да си затваряме очите за все по-честите нарушения на правата на човека, на разделението между властите, на свободата на словото и правото ни на чиста и здрава околна среда. Опитите да се противодейства на тези процеси обаче се посрещат с ярост, злост и клевети срещу правозащитници и природозащитници. Трябва да използваме всеки повод да изобличаваме неистините, които се изричат по наш адрес и наградата “Човек на годината” е точно такъв”, заяви още тя.\r\nПризовете ще отличат различни хора и каузи – онези, които са създали прецедент в правозащитната сфера и са били фактор за обществено развитие, променили са средата, в която живеем, към по-добро.  Отличията нямат финансово изражение. Те дават символично признание за хората или организациите, които са фактор в общественото развитие.   Наградите се връчват за дванадесета поредна година. Както всяка година, журито се състои от изтъкнати активисти и общественици, които преобладаващо не са членове или служители на БХК. Тази година в състава на журито влизат: директорката на Български дарителски форум Красимира Величкова; Бояна Петкова - основателка на „Макове за Мери“; Александър Кашъмов -ръководител на правния екип на Програма „Достъп до информация“; Явор Гечев, директор маркетинг и връзки с обществеността на фондация „Четири лапи“; Марияна Кацарова, журналист и правозащитник; Петко Петков, съдия; адвокат Даниела Михайлова, ръководител на правната програма на „Инициатива за равни възможности“; Аделина Банакиева, представител на наградените с голямата награда “Човек на годината” за 2018 г.  протестиращи родители на лица с увреждания; както и двама представители на БХК: председателят Красимир Кънев и Яна Бюрер Тавание, член на УС на БХК;.    Номинации се приемат до 15 ноември 2019 г. включително през формуляр за номиниране в интернет страницата на наградите, както и по пощата на адрес София 1504, ул. “Върбица” 7. Самите награди ще бъдат връчени на специална церемония на 10 декември – Международният ден на правата на човека.\r\nКои са били отличените през 2018 г. вижте тук. ", "date": "2019.10.22", "title": "Започва приема за номинации за наградата \"Човек на годината\""}
{"url": "https://www.actualno.com/ruse/pencho-milkov-da-prevyrnem-ruse-v-uspeshen-model-i-etalon-za-razvitie-v-stranata-news_1387676.html", "text": "      Пенчо Милков, кандидат за кмет на Русе, издигнат от местна коалиция “БСП за България”, посети печатница “Дунав прес” АД. Той беше придружен от кандидати за общински съветници от коалицията. Изпълнителният директор Николай Алексиев разведе гостите из предприятието и ги запозна с производствения процес. Дружеството е един от лидерите в българската полиграфическа промишленост, работи с водещи технологии и производители на световно ниво. Компанията е и един от най-големите работодатели на територията на община Русе.      Служителите на дружеството споделиха с Пенчо Милков част от проблемите, пред които са изправени като жители на Русе. Градският транспорт и състоянието на крайните квартали бяха основните теми, дискутирани от тях. Някои от мениджърите коментираха и трудностите, които срещат при наемане на квалифицирани служители и поставиха въпроса за повишаването на жизнения стандарт на русенци, който в момента е една от главните причини за напускането на града от много хора, особено качествени специалисти.\r\nОт своя страна, Милков заяви, че неговата програма за управление предвижда активно подобряване на градската среда – местата, където русенци живеят и работят – междублокови пространства, тротоари, паркове, осветление, пейки и др. елементи, за да се превърне Русе отново в притегателен център за хора и бизнес компании. Активното развитие на общинския автотранспорт по примера на други български и европейски градове също ще бъде приоритетно в неговия мандат.   В хода на разговора изпълнителният директор сподели, че в дружеството има служител от друг град, чиято квартира се плаща от компанията. Кандидатът за кмет уточни, че в подобни случаи общината би могла да се включи като подпомага такива служители с общински жилища. Така Русе ще се превърне в гостоприемно място за привличане на специалисти и техните семейства от други градове и държави.\r\nПо-нататък  Пенчо Милков изтъкна, че с издигане на кандидатурата му за кмет не цели слава или задоволяване на кариерни амбиции. “Давам си сметка за голямата отговорност, която поемам. Знам основните предизвикателства, пред които се изправям. Знам и също така, че хората имат нужда да почувстват грижа, надежда и помощ при решаване на проблемите”, допълни той.\r\n“Управлението ми ще бъде прозрачно. Общината ще бъде като стъклена сграда, в която всяка процедура, документ или плащане могат да бъдат установени от гражданите. Предвиждам изграждането на Обществен съвет, в който ще могат да участват всички желаещи граждани и ще се поставят за обсъждане желаните от русенци теми. Ще съдействам в Русе да заработи местен омбудсман – обществен посредник, който да е коректив на управлението и на когото гражданите да доверяват информация и да търсят съдействие при нарушаване на техните права”, уточни кандидатът за кмет.    В края на срещата Пенчо Милков сподели: “Вярвам, че можем да превърнем Русе в успешен модел и еталон за развитие в страната. Тази кауза е в основата на моята кампания. След няколко дена имаме две възможности – или да позволим ситуацията в града ни да остане такава, каквато е, или да направим решителна крачка към промяната. Изборът зависи от нас.\" ", "date": "2019.10.22", "title": "Пенчо Милков: Да превърнем Русе в успешен модел и еталон за развитие в страната"}
{"url": "https://www.actualno.com/cars/land-rover-gotvi-konkurent-na-mercedes-benz-g-class-news_1387302.html", "text": "      През 2021 г. британската компания Land Rover ще предложи още една версия на новото поколение на Defender, което беше представено само преди месец. Към сегашните верии 90 (с три врати) и 110 (с 5 врати) ще се присъедини 130, която ще предлага лукс от висок клас и ще се превърне в директен конкурент на Mercedes-Benz G-Class.      Разстоянието между двете оси при версията 130 ще превиши 3 метра, което ще позволи във всъдехода да се поберат спокойно до 8 човека. Самата дългина на най-луксозния и най-скъп Defender ще бъде увеличена с 342 мм в сравнение с оригиналния модел (версията 110) и ще достигне 5100 мм.   Засега от липсват други подробности за този автомобил, като от Land Rover дори отказват да потвърдят неговата разработка. Но все пак признаха, че в компанията съществува подобна разработка. \"Това ще бъде изследовател от класа, който ще бъде по вкуса на активните семейство, обичащи пътуванията\", обясниха от Lasnd Rover.\r\nОчаква се, че Defender 130 ще бъде и най-скъпият в гамата на модела, като в компанията вярват, че той ще може да си съперничи дори с легендата в този сегмент Mercedes-Benz G-Class. Тази версия ще бъде насочена към пазарите в САЩ и Китай, където всъдеходи с такива размери се търсят много за разлика от Европа.   ", "date": "2019.10.22", "title": "Land Rover готви конкурент на Mercedes-Benz G-Class"}
{"url": "https://www.actualno.com/asia/turcija-vyoryjava-ukrajna-s-dronove-news_1387276.html", "text": "      Водещият турски разработчик на безпилотни самолети Baykar достави поредната партида дронове Bayraktar TB2 в Украйна.      Три самолета, боеприпаси, симулатор, системи за камери и наземни терминали за данни бяха доставени на украинските ВВС.   Новодоставените дронове се тестват във въздушната база в Старокостянтинив в Западна Украйна, съобщи в. „Сабах“.\r\n\"По време на тестовете бяха тествани бойните възможности на самолета, максималната надморска височина, орбитален полет, кацане и главни и аварийни енергийни системи\", заяви министерството на отбраната на Украйна във вторник.  Миналия месец служителите на украинските ВВС завършиха обучение за управление на дроновете. В началния етап на употреба те ще бъдат подпомагани от турски експерти. Украйна успешно тества първите такива безпилотни самолети през март.\r\nВ стремежа си да засили отбранителните си способности вследствие на руската агресия, Украйна обяви споразумението за закупуване на 12 безпилотни летателни апарати TB2 през януари.   Въоръжените дронове Bayraktar TB2, произвеждани от Baykar и оперативно използвани от 2015 г., продължават да се използват в борбата срещу тероризма в други региони, като същевременно осигуряват ефективно наблюдение, разузнаване и огнева подкрепа на турските сили за сигурност в „Операции Ефрат“ и „Маслинова клонка“.    Извършвайки активни полети за разузнаване, наблюдение и разузнаване, Bayraktar TB2 има възможност за незабавно предаване на изображения в оперативните центрове.\r\nМашината има таван за обслужване от 8 239 метра и продължителност на полета от 24 часа. Той може да носи 150 килограма  полезен товар и може да действа  ден и нощ. ", "date": "2019.10.22", "title": "Турция въоръжава Украйна с дронове  "}
{"url": "https://www.actualno.com/curious/lysnaha-tajnite-dogovori-na-uchastnicite-v-maskiranijat-pevec-news_1385844.html", "text": "             Тe ce cъcтoят oт 9 cтрaници клaузи зa oргaнизaциятa нa прeдaвaнeтo, зaдължeниятa и oтгoвoрнocтитe нa двeтe cтрaни, прocтрaннo ca oпиcaни вcички прaвa и нaкaзaния в cлучaй нa издънкa. Вceки изпълнитeл пoлучaвa пo 1500 лв. хoнoрaр зa вceки eдин кoнцeрт, в кoйтo учacтвa.   Кoнфидeнциaлнocттa и aнoнимнocттa нa учacтницитe в \"Мacкирaният пeвeц\" ca в caмaтa ocнoвa нa прeдaвaнeтo. Тe ce cъглacявaт дa бъдaт пoд пocтoяннa oхрaнa, ocигурeнa oт изпълнитeлния прoдуцeнт, дa бъдaт caми в рeпeтициoннитe зaли и cнимaчнoтo cтудиo, кaтo нe ce дoпуcкa приcъcтвиeтo нa лични мeниджъри, ceкрeтaри, acиcтeнти и рoднини. Зa дa ce oпaзи тaйнaтa нa caмoличнocттa нa вceки учacтник и oт cъoбрaжeния зa cигурнocт, вceки eдин oт тях e cъпрoвoждaн oт кooрдинaтoр и oхрaнитeли, ocигурeни oт прoдукциятa. Изпълнитeлитe ca придружaвaни дoри, кoгaтo хoдят дo тoaлeтнaтa, пишe в чл.9 oт дoгoвoрa им. Aбcoлютнo ce зaбрaнявa рaзгoвoрa нa учacтницитe c кoгoтo и дa билo oт eкипa. Eдинcтвeният им кoнтaкт e чрeз пиcaнe нa бeлeжки.\r\nCпoрeд рeглaмeнтa нa бългaрcкaтa вeрcия нa \"King оf Mаsk Singеr\" 16 извecтни бългaри щe живeят cкрити зaд мacки в прoдължeниe нa 3 мeceцa. Уникaлни кocтюми нa живoтни, рacтeния, митични cъщecтвa и прикaзни гeрoи, cъздaдeни oт cтилиcткaтa Крeмeнa Хaлвaджиян, cкривaт caмoличнocттa нa учacтницитe при вcякa тяхнa изявa нa cцeнaтa. Нитo eкипът нa шoутo, нитo ceмeйcтвaтa нa мacкирaнитe пeрcoнaжи знaят зa рoлятa им в шoутo. 10 000 лв. нeуcтoйкa грoзи вceки учacтник, рaзкрил дoри нeвoлнo caмoличнocттa cи.  Зa дa ce зaпaзи мaкcимaлнo пълнa кoнфидeнциaлнocт, учacтницитe имaли caмo eднa рeпeтиция прeди eфир. Мeркитe зa cигурнocт c цeл зaпaзвaнeтo нa тaйнaтa cъщo били изключитeлнo cтрoги. Пo врeмe нa вceки eдин лaйф кoнцeрт учacтницитe ce пoмeщaвaли в \"Изoлaтoрa“, кaктo гo oпиcвaт oт eкипa нa шoутo. Тaм вceки oт тях имaл oтдeлнa гримьoрнa c рaзлични удoбcтвa, a излизaнeтo oт \"Изoлaтoрa\" cтaвaлo eдинcтвeнo c пoмoщтa нa oхрaнa. Вoдeщитe Димитър Рaчкoв и Зуeкa рeпeтирaли рeпликитe cи бeз учacтницитe, зaтoвa пo врeмe нa кoнцeрт ce нaлaгaлo дa импрoвизирaт пoвeчe oт oбичaйнoтo.\r\nCпoрeд cключeния дoгoвoр, вceки изпълнитeл ce зaдължaвa дa e нa рaзпoлoжeниe нa Нoвa тeлeвизия и дa учacтвa кaтo гocт и в други прeдaвaния нa мeдиятa, cвързaни c \" \", включитeлнo и в cлeдвaщитe ceзoни нa шoутo, кaктo и в други прeдaвaния нa Нoвa тeлeвизия зa 2 ceдмици oт излъчвaнeтo нa пocлeдния eпизoд нa прeдaвaнeтo. Учacтницитe дeклaрирaт и гaрaнтирaт c пoдпиca cи, чe дoкaтo нe приключaт cнимкитe нa \"Мacкирaният пeвeц\" нямa дa пoeмaт други aнгaжимeнти, кoитo дa пoпрeчaт нa учacтиeтo им.\r\nВ cлучaй, чe изпълнитeлят нe ce яви нaврeмe зa рeпeтиции или cнимaчeн дeн, бeз дa e нaлицe увaжитeлнa причинa, тoй дължи нeуcтoйкa oт 10 лeвa зa вcякa минутa зaкъcнeниe. Cъщaтa глoбa вaжи и при нaпуcкaнe нa рeпeтиции или cнимки пo-рaнo oт прeдвидeнoтo. Зa нeявявaнe нa рeпeтиции учacтницитe ce нaкaзвaт c 1000 лв., a зa oтcъcтвиe oт cнимки oлeквaт c 5000 лв. Прoдуцeнтитe нa прoдукциятa ca ce зacтрaхoвaли и при упoтрeбa нa aлкoхoл или нaркoтици. Aкo учacтник ce пoяви в зaшeмeтeнo cъcтoяниe, нaкaзaниeтo му e 1000 лв., a aкo нeaдeквaтният му вид прoвaли cнимaчeн дeн, глoбaтa e 5 хилядaрки.       Първият oтпaднaл в нaдпрeвaрaтa – Пaунът Ивaн Звeздeв признa, чe e излъгaл ceмeйcтвoтo cи, чe oтивa дa гoтви зa caмият Бoйкo Бoриcoв. Кoкoнaтa Джулиaнa Гaни, кoятo изнeнaдa зритeлитe c признaниeтo, чe e брeмeннa в ceдмия мeceц, лъгaлa мъжa cи, чe в cъбoтa вeчeр хoди нa кoзмeтични прoцeдури. Трeтият oтпaднaл – Рицaрят Димo Aлeкcиeв cъщo c мъкa oпaзил тaйнaтa и c риcк дa рaзвaли oтнoшeниятa cи c жeнa cи Aнжeлa, извeднъж cтaнaл мнoгo пoтaeн. Aктьoрът Eнчo Дaнaилoв, пo-извecтeн кaтo Бaтe Eнчo, бe чeтвъртият cвaлил мacкaтa cи нa Звeздaтa. Зa нeгo нe билo кoй знae кoлкo труднo дa зaблуждaвa близкитe cи зa oтcъcтвиятa cи в cъбoтнитe вeчeри, тъй кaтo чecтo бил aнгaжирaн дo къcнo c пaртитa прeз уикeндa.\r\nПървoнaчaлнo идeятa нa прoдуцeнтa Мaги Хaлвaджиян билa пoд мacкитe дa ce крият caмo прoфecиoнaлни изпълнитeли. Рaзгoвoритe нa дългoкocия aрмeнeц c някoи oт нaй-утвърдeнитe имeнa в музикaлния брaнш oбaчe удaрили нa кaмък. Oрлин Гoрaнoв, Мaриaнa Пoпoвa и Дaни Милeв oткaзaли дa учacтвaт пo рaзлични причини. Нa eдин пaритe му ce cтoрили твърдe мaлкo, друг вeчe имaл пoeти aнгaжимeнти, кoитo нe мoжeл дa oткaжe зaрaди прeдaвaнeтo.\r\nЗaтoвa Хaлвaджиян бил принудeн дa рaзшири cпиcъкa c eвeнтуaлнитe изпълнитeли и вкaрaл нe тoлкoвa глacoвити, нo пък aртиcтични учacтници. Зaрaди тeжкитe кocтюми и нeвъзмoжнocттa мacкирaнитe дa пeят пoд тях, някoи oт изпълнeниятa били зaпиcвaни прeдвaритeлнo в cтудиo. Тaкa някoи oт нaй-фaлшивитe тoнoвe били oбрaбoтвaни и пo врeмe нa eфир звучaли бeзупрeчнo. Мacкирaнитe учacтници пeeли c ecтecтвeнитe cи глacoвe, нo имaли прaвoтo дa ги прeпрaвят тaкa, кaктo пoжeлaят.\r\nНaй-прoблeмeн зa изрaбoтвaнe ce oкaзaл кocтюмът нa eдин oт нaй-интeрecнитe и oбcъждaни пeрcoнaжи - Гaрвaнът. В прoцeca нa cъздaвaнeтo му ce нaлoжилa цялocтнa прoмянa в кoнcтрукциятa му. Пeвицaтa пoд нeгo билa дocтa крeхкa, a тoй тeжaл 30 кг. Имeннo кocтюмът нa миcтeриoзния Гaрвaн, пoд кoйтo cпoрeд мнoзинa ce криe пeвицaтa Михaeлa Мaринoвa, e нaй-хaрecвaн oт зритeлитe нa зaбaвнoтo шoу.\r\nЛюбимият oбрaз нa дизaйнeркaтa нa кocтюмитe Крeмeнa oбaчe бил тoзи нa Рoзaтa зaрaди cлaбocттa ѝ към бoдливитe цвeтя. Ocвeн чe тя e любимoтo ѝ цвeтe, рoзaтa приcъcтвa в мнoгo други acпeкти в нeйния живoт – в интeриoрa нa дoмa ѝ, пoд фoрмaтa нa тaтуирoвкa, в eжeднeвнaтa ѝ рaбoтa кaтo дизaйнeр. Cрeд нaй-aбcурднитe прeдпoлoжeния зa изпълнитeлитe, кoитo ce крият пoд мacкитe, бe тoвa, чe eдин oт тях e caмият Мaги Хaлвaджиян.    ", "date": "2019.10.22", "title": "Лъснаха тайните договори на участниците в \"Маскираният певец\""}
{"url": "https://www.actualno.com/burgas/chujbina-otnovo-e-naj-atraktivna-za-tyrseshtite-rabota-v-burgas-news_1387282.html", "text": "      България се явява донор на работна ръка за Европа. Това е един от изводите, който направи директорът на „Бюро по труда“ – Бургас Живко Янакиев: \"Ако погледнете в сайтовете на съответните държави ще видите, че и там се търси това, което и тук. Същото се отнася за дефицитните работни места. Обикновено те са за шофьори, селскостопански работници, специалисти в сферата на туризма, където има нужда от пълен набор на професии , заварчици, шлосери, монтьори. Ние сме донори на Европа по отношение на работна ръка. Но с оглед на стандарта и заплащането там отиват хиляди българи в частност и хора от Бургас, докато чужденците, които работят тук, са единици“.      На 6 ноември в Бургас ще се проведе подбор на кадри за сферата на туризма в Германия. На нея представители на работодатели от Германия в областта на туризма ще търсят кадри за зимните курорти.\r\nМалко преди това, на 30 октомври, по линия на EURES - мрежата за сътрудничество между Европейската комисия и обществените служби по заетост в страните от Европейското икономическо пространство, отново ще се проведе среща в Бургас. На нея ще се търсят ученици, студенти и млади хора до 35 години за работа в чужбина . Много от тях ще могат да стажуват в Германия, като съчетават работата с изучаването на езика.   Голямо е търсенето в двата полюса, от една страна на млади и квалифицирани специалисти и от друга на общи работници. Тази тенденция се очертава като постоянна в Бургас.\r\nСтатистиката на Дирекция „Бюро по труда“ – Бургас показва, че към 30 септември общият брой на регистрираните безработни е 2919 , като увеличението спрямо предния месец е с 215 души. В същото време са заявени 705 работни места по различни специалности.\r\nОстава \"гладът\" на работодателите за медицински специалисти, шивачки, общи работници и млади хора с висше образование.     ", "date": "2019.10.22", "title": "Чужбина отново е най-атрактивна за търсещите работа в Бургас"}
{"url": "https://www.actualno.com/politics/borisov-balkanite-imat-nujda-ot-goljam-hranitelen-hyb-news_1387274.html", "text": "      Преди 4-5 години БВП беше 50 милиарда, а тази година ще минем 120 милиарда лева. Добре е, когато има такива инвестиции, които оставят добавена стойност в България.  Това заяви министър-председателят Бойко Борисов на церемонията по откриване на производствен завод за автомобилни светлини в Индустриалната зона край Пловдив.      „Когато сте идвали насам, сте видели колко много заводи се строят“, отбеляза министър-председателят Борисов  и добави: „За мен е важно, че общината и държавата са осигурили всички условия. Това са работни места, това е БВП“. Според премиера е от значение, че висококвалифицирани български кадри започват да се завръщат от чужбина. Борисов отбеляза също изграждането на инфраструктурата у нас, като специално акцентира върху пътя Ботевград – Мездра и Пловдив – Асеновград, както и разширяването на околовръстното на град Пловдив, съобщиха от правителствената пресслужба.   „При този огромен растеж на града и видим икономически подем, не може пловдивското летище да остане в страни. Мисля, че Балканите имат нужда от голям хранителен хъб, в който да идват и да се изнасят стоки. Може в един момент да се окаже, че със самолет по-евтино ще се доставят стоки, отколкото с тировете, ако се направят групажи. Работим по тази тема“, каза още премиерът Бойко Борисов. ", "date": "2019.10.22", "title": "Борисов: Балканите имат нужда от голям хранителен хъб"}
{"url": "https://www.actualno.com/america/monika-luinski-shte-producira-serial-za-publichno-unijenie-news_1387291.html", "text": "      Моника Люински и Макс Джоузеф ще бъдат продуценти на документалния филм „15 минути срам“ по HBO, съобщава Върайъти.      Лентата ще разказва за хора, преживели публично унижение.   Самата Моника се оказа в подобна ситуация през 1998 г., когато попадна в центъра на скандал поради сексуален контакт с американския президент Бил Клинтън, припомня БГНЕС.\r\n„Люински, като социална активистка в борбата срещу тормоза с безспорен авторитет, е отличен партньор за този проект“, казва Сара Обри, ръководител на отдела за оригинално съдържание на HBO.   ", "date": "2019.10.22", "title": "Моника Люински ще продуцира сериал за публично унижение "}
{"url": "https://www.actualno.com/curious/za-kakvo-lyjat-naj-chesto-vsichki-12-zodii-news_1387197.html", "text": "                 За какво друго лъжат Овните, освен когато са във връзка? Те обичат да си имат нещо сигурно вкъщи и да имат човек, с кого да се разнообразяват, когато вкъщи им доскучае. С една дума – изневеряват. И това не са просто емоционални изневери, а изневери като по учебник, за които трябва да внимаваш   Телците лъжат за теглото си. Колкото и смешно да звучи, на тях изобщо не им е забавно. Цял живот водят битка с апетита си и това как изглеждат. Често си похапват и се опитват да прикрият следите от това. Навън уж са на диета, в вкъщи омитат всичко, което им се изпречи на пътя.         Близнаците обичат да лъжат просто за спорта. Каквото и да е, наистина нямат ограничения. Не обичат някой да им държи сметка къде са, дори да не правят нищо лошо. Затова и често не казват истината, просто за да усещат, че те контролират нещата. Уж са на кино, но нищо чудно да ги видите да се забавляват в някой бар с приятели. Представителите на тази зодия лъжат за пари. Никога не може да знаете колко точно имат и обичат тайничко да си имат спестявания, за които никой не знае. Понякога не споделят дори и на семейството си за това колко пари са скрили някъде. Лошото е, че невинаги ги използват за останалите, а често само и единствено за себе си.     ", "date": "2019.10.22", "title": "За какво ЛЪЖАТ най-често всички 12 зодии"}
{"url": "https://www.actualno.com/curious/10-hubavi-neshta-v-haraktera-na-zodija-oven-news_1387198.html", "text": "                  1. Дават всичко за приятелите си – представителите на зодия Овен са много преданни към приятелите си. Наистина дават всичко за тях. Можете да им се обадите в 3 през нощта за каквото и да е, а те ще се отзоват на секундата. Нямат да ви напомнят, че им дължите нещо, защото правят всичко това на добра воля и защото обичат и уважават приятелите си. 2. Интелигентни са! Обичат да четат, да са в час с времето и информацията им за всичко е много актуална. В училище не са били най-примерните ученици, но за сметка на това се оказва, че са попили цялата информация, която им е нужна, за да се окажат с добри познания и професия в живота след това.   3. Изключително решителни са . Не се колебаят, когато знаят какво искат. Действат смело и постигат целите, които са си поставили. А, целите им никак не са малки! Това им дава голяма преднина в живота и докато другитя се чудят – те грабват мечтаното под носа им. 4. Непоклатими са в любовта, когато се влюбят истински . Знаем, че във връзките си са много непостоянни и често правят грешни завои към други хора. Обаче, когато се влюбят истински, много държат на човека до себе си и го пазят ревностно. 5. Широкоскорени са – качество, което рядко се среща в днешно време. Нямат против да дадат на някого нещо назаем или дори да се разделят със своя вещ, стига да знаят, че на другия им е по-необходима, отколкото на тях.        6. Не се страхуват от нищо. Животът им е поднасял доста неправди, но това ги е направило по-силни. Не се страхуват, действат смело и дават пример на другите за това как трябва да се живее. 7. Натрупват цяло състояние през живота си. Предприемчивият им дух се превръща в брутална машина за пари. Натрупват голямо богатство през живота си, живеят добре и никога не ламтят за най-скъпите вещи и коли. Те просто искат да живеят охолен и спокоен живот. 8. Не забравят обещанията си! Тяхната дума е закон – когато обещаят нещо да бъде свършено, то може да сте сигурни, че ще направено. Нямат навика да забравят за срещи, уговорки и обещания, затова винаги идват, макар и понякога с малко закъснения. Точността до минути не им е силната страна, но какво от това? 9. Обичат децата и държат да имат голямо семейство . Смятат, че светът има нужда от повече млади и дейни хора, а стъпката към това тръгва от самите тях. Обичат децата и държат да имат поне 2 деца, за да могат да ги учат на всичко важно и ценно в живота. Дават всичко за децата си и не позволяват някой да се доближи до тях с нещо друго, различно от добри намерения. Подкрепят ги през целия им живот и това е много важно качество, достойно за искрено възхищение. 10. Верни са на принципите си . Имат железни принципи, които никой не може да разбие. Не ги променят дори в името на любовта, а каквото са казали – това ще бъде. И нищо не подлежи на преговори.       ", "date": "2019.10.22", "title": "10 хубави неща в характера на зодия ОВЕН"}
{"url": "https://www.actualno.com/burgas/podpiska-v-malko-tyrnovo-sreshtu-zavod-za-prerabotka-na-otpadyci-news_1387188.html", "text": "      Жителите на Малко Търново се обявиха срещу изграждането на завод за преработка на отпадъци. Според инвестиционното намерение на „Перун 2012“ АД, което е внесено в Министерството на околната среда и водите, на територията на града ще се изгражда инсталация.       Тя ще преработва градски отпадъци, утайки от пречиствателни съоръжения и други материали и ще произвежда електрическа енергия, чрез газификация на твърди градски отпадъци, RDF и утайки от пречиствателни съоръжения.\r\nГрадът обаче се намира в границите на ПП „Странджа“ и Натура 2000. По проблема разговаря с изпълняващият длъжността кмет Тонка Стоева.\r\n“Процедурата по УВОЗ въобще не е проведена, все още . От тук нататък предстои да се прецени дали ще се извършва такава оценка за въздействие върху околната среда. Общината подкрепя подписката, тъй като тези намерения би трябвало първо да се обявят публично , да се подложат на обсъждане, хората да си кажат мнението. В границите на ПП „Странджа“ е забранено по категоричен начин да се внасят каквито и да е чужди отпадъци. Няма как да стане, до сега сме се съхранили, няма промишлени предприятия и сме положили усиля да се развива туризъм на наша територия. И изведнъж да се получи една такава инсталация, която за да функционира и да произвежда електричество, трябва да вкарват отпадъци от някъде другаде“.   За това предложение се говори от осем години . През 2011година е имало заявени такива намерения от последния инвеститор „Перун 2012“ АД, чийто документи са в Министерството на околната среда и водите. Процесът е много дълъг и изисква становище на различни институции.\r\nВ момента тече процедура, за да се прецени необходимостта от УВОЗ. От община Малко Търново ще изчакат да минат всички законни процедури, преди да предприемат мерки.\r\nХората които живеят в града обаче, от сега заявяват недоволството си от подобна инициатива. По този повод на различни места се събират подписи. Поминъкът им. който е свързан с посрещане на туристи от целия свят, настаняването им в къщи за гости, според тях е застрашен.    До края на месец октомври могат да се изпращат становища относно проекта, добави Тонка Стоева. На страницата на община Малко Търново се намира информацията за инвестиционното намерение. ", "date": "2019.10.22", "title": "Подписка в Малко Търново срещу завод за преработка на отпадъци"}
{"url": "https://www.actualno.com/curious/11-hrani-koito-mojete-da-jadete-i-sled-sroka-na-godnost-news_1387214.html", "text": "      При по-малотрайните храни е важно да следите сроковете на годност, но има и такива, при които те не са толкова крайни. Не забравяйте, че търговците понякога слагат по-близки дати, за да има повече продажби на продукцията им.      От Insider представят няколко храни, които можете да консумирате известно време след изтичането на срока на годност.   1. могат да се ядат дори цяла година след минаването на срока, стига да не са били отваряни.\r\n2. също спокойно могат да се потребяват около шест месеца след датата на пакета.   3. Както добре знаете, могат да се държат във фризера между четири и шест месеца и да се ползват без проблем.   4. имат дълъг живот - те могат да се ядат и година след изтичането на срока.    5. продължават да са годни до осем месеца след отминаването на датата.\r\n6. Буркан с може да се яде и година след срока на годност. Разбира се, ако не е отварян.      ", "date": "2019.10.22", "title": "11 храни, които можете да ядете и след срока на годност"}
{"url": "https://www.actualno.com/curious/naj-seksi-chertite-na-vsjaka-zodija-news_1387195.html", "text": "                  - Страстта е най - секси чертата, която притежават представителите на този зодиакален знак. Те обожават приключенията, експериментите и предизвикателствата, а това силно привлича противоположния пол. Те привличат представителите на противоположния пол със своята страст и желание за постоянно забавление. - Чертата, която се смята за най - привлекателна при Телците, е тяхната амбиция. Това, че те постигат всяка цел с много хъс и мотивация. Целеустремени представители на зодиака, които никога не се предават. Те са спокойни и целенасочени. Това ги насочва бавно и сигурно към целта, която са си поставили.    - Привличат с помощта на интелекта си. Те са изключително интересни хора, които притежават неустоима харизма. Успяват да спечелят вниманието на избраника си само с кратък разговор.    - Привличат противоположния пол заради спонтанността си. Те обожават предизвикателствата. С Раците никога не е скучно. Те постоянно се хвърлят в крайности, което се харесва на противоположния пол.      ", "date": "2019.10.22", "title": "Най - секси чертите на всяка зодия"}
{"url": "https://www.actualno.com/europe/unker-napravi-obobshtenie-i-se-pohvali-s-chisla-kakvo-e-napravil-za-es-news_1387306.html", "text": "      Край на в ЕС. По-силна . Връщане на инвестициите. Водач в борбата с климатичните промени. Забрана на найлоновите торбички за еднократна употреба. Това са част от постиженията, които председателят на отиващата си Европейска комисия Жан-Клод Юнкер изброи в своята реч пред Европейския парламент.      Юнкер наблегна на това, че по време на неговия мандат доверието в ЕС е с 10% по-високо, отколкото доверието в националните правителства – 44%:34%. Става въпрос за резултат в рамките на 5 години (2014 – 2019). Освен това, статистиката сочи 6,4% безработица средно в ЕС през март, 2019 година спрямо 10,6% през януари, 2014 година. Само за младежката безработица спадът за 5 години е 10% - от 24% на 14%. Друга икономическа статистика – намаление с почти 7% на общия публичен дълг на ЕС спрямо БВП – средно от 88,3% до 81,9%.\r\nСпоред Юнкер, заради работата на водената от него ЕК, до 2022 година БВП на ЕС ще се увеличи с 1,8% и ще бъдат създадени нови 1,7 млн. работни места. Отделно, планът \"Юнкер\", създаден с идеята да бъде преодоляна икономическата криза в ЕС, ще предизвика инвестиции за 439,4 млрд. евро. Припомняме, че беше срещу всяко инвестирано на държавно ниво евро да дойдат инвестиции в частния сектор в двуцифрен размер - 15 евро.\r\nПредседателят на ЕК не пропусна да се похвали и как проблемите с  дълговата криза в Гърция са били окончателно решени по време на сегашния  мандат на Комисията.  \"Постигахме това, което трябваше – да върнем Европа на пътя на солидния растеж и да засилим създаването на нови работни места. Винаги съм казвал, че планът \"Юнкер\" не е универсално лекарство, но за над 1 млн. малки и средни предприятия не беше възможно да получат финансиране преди него – можем да бъдем горди\", обобщи отиващият си председател на ЕК.   Какво спечели България от - припомнете си в този материал!      Сред своите разочарования Юнкер посочи липсата на напредък по въпроса с обединението на Кипър, неуспеха на преговорите за споразумение с Швейцария, както и за създаването на банков съюз със споделена отговорност за влоговете на европейските граждани.\r\nЗа финал председателят на ЕК си пожела младите да бъдат въвлечени по-силно в разговора за опазване на мира и да не се забравя миналото на опустошителни войни, навредили жестоко на човечеството. ", "date": "2019.10.22", "title": "Юнкер направи обобщение и се похвали с числа какво е направил за ЕС"}
{"url": "https://www.actualno.com/society/novata-televizija-na-slavi-planove-i-programa-news_1387219.html", "text": "      Телевизията на Слави Трифонов - на 4 ноември в 19 часа. Тя ще излъчва 5 часа - от 19:00 до 00 часа. Това обяви днес самият Трифонов в интервю, излъчено във Facebook.      \"Да стартираш една телевизия, не е като да стартираш готвене, това е нещо доста сложно. Ние винаги се стремим да бъдем точни и ясни с аудиторията. Не бяхме сигурно кога точно ще се случи, затова обявихме, че ще бъде след 15 септември\", обясни шоуменът.   Друг важен въпрос, който бе разяснен ще бъде онлайн или ще излъчва сигнал по кабел и сателит. \"Както почти цяла България получава телевизията си по кабел или сателит, кабелните оператори, мобилните и сателитните разпространяват всички канали - така ще се разпространява и тази телевизия\", обясни водещият.\r\nСтана ясно и че \"7/8 TV\" ще бъде намерена на 78-ми канал на повечето оператори.  \"Г-н Евгени Димитров, който е директор на телевизията, в момента подписва отделен договор с всеки един оператор\", каза още Трифонов.\r\nПопитан дали ще го има отново \"Шоуто на Слави\" на екран, той обясни, че това е невъзможно, тъй като шоуто с това име е било години наред в ефира на друга телевизия. За сметка на това пък ще има все шоу с водещ Слави Трифонов, което ще се казва \"Вечерното шоу на Слави\".   Бихме могли да инвестираме в новини, в сутрешни блокове - нещо, което правят всички телевизии. Но сме решили сме да предлагаме на пазара нещо, което го няма - ентъртеймънт и свободно мнение - нашата гледна точка. Ще се изразяваме абсолютно свободно според морала и българските закони, категоричен е Трифонов.    Шоуменът, който създаде наскоро политическия проект , заяви, че в телевизията ще има реклами, тъй като това е начинът да се финансира и да е безплатна за зрителите. И тъй като за рекламодателите е важен рейтингът, той допълни, че от години следи регтингите, който  обявяват различни агенции и е скептичен, тъй като се оказва, че всяка телевизия си има агенция, която обявява именно нея за тази с по-висок рейтинг. ", "date": "2019.10.22", "title": "Новата телевизия на Слави - планове и програма"}
{"url": "https://www.actualno.com/crime/kpkonpi-obrazuva-proizvodstvo-sreshtu-minu-stajkov-news_1387303.html", "text": "      След уведомление от Специализираната прокуратура, Комисията за противодействие на корупцията и за отнемане на незаконно придобитото имущество образува производство по ЗПКОНПИ срещу Миню Стайков, съобщиха от комисията.      Допуснати са обезпечителни мерки върху имущество на Стайков и девет свързани с него лица на стойност над 134 милиона лева.\r\nМиню Стайков е разследван за участие в организирана престъпна група и извършване на данъчни престъпления.\r\nСобственикът на \"Винпром - Карнобат\" беше задържан от началото на септември миналата година, когато беше обвинен в ръководене на организирана престъпна група за данъчни престъпления и незаконно производство на цигари.  Дни преди да изтече законоустановеният срок за задържането му, спецпрокуратурата му повдигна нови обвинения - за злоупотреба с европари. Специализираният наказателен съд го остави в ареста, а Стайков започна гладна стачка в знак на протест. ", "date": "2019.10.22", "title": "КПКОНПИ образува производство срещу Миню Стайков "}
{"url": "https://www.actualno.com/actualno/bylgarskite-politici-vidovete-spored-nuansa-na-mirizlivoto-kafjavo-news_1387225.html", "text": "      Изборно време е – сигурно сте разбрали или ако не сте, да знаете. Познати и недотам познати политически муцуни цъфтят по и от всички видове екрани, познати на човечеството – и обещават ли, обещават. Да, но както добре знаем след безбройните повторения какво бил казал Бисмарк, най-много се лъже преди избори, по време на война и след лов. И за да е ясно кой колко лъже, в следващите редове представям една характеристика на политиците у нас и различните типажи – според това кой какъв майстор на извъртането е. Характеристиката е съставена на база светоусещане предвид дългите години отразяване и слушане на предизборни приказки:      1. Наглият . Толкова е затънал/а, че чак сам/а си вярва на глупостите – не по цял ден, но по половин със сигурност. Разбира се, и дума не може да става, че друго мнение освен неговото/нейното може да е дори милиметър меродавно.Той/тя лъже така, че даже слънцето да залязва, ще каже, че изгрява – и не само не се срамува, но се гордее с това. Защото това му/ѝ е мерилото за успех – в политиката и живота. И не му/ѝ пука, когато лъжите биват излагани на показ – защото ги бълва в такова количество, че достатъчно минават всяка възможна цедка и пускат корен в главите на достатъчно гласоподаватели – като в касичка за осребряване за още един мандат, и за още един, и за още един ...\r\n2. Умереният . У него/нея все още е останала някаква самокритичност, защото някой, някога в детството му/ѝ е набивал в главата му/ѝ, че светът не се върти около него/нея. Затова, когато дойде време за големите лъжи – т.е. избори, гледа да не излиза прекалено в светлината на прожекторите. Но партийната вярност все пак е по-силна от съвестта – а и трябва да се яде, нали така? Затова се срамува тук и там, от този или онзи наглец в политическата сила, чийто член е, но ще му/ѝ мине!\r\n3. Забравеният . Преди години беше страхотен/страхотна фурия на политическата сцена, сега е просто придатък - толкова мъничък, че и с лупа не можеш да го видиш, трябва минимум някой микроскоп на НАСА. Роднините още знаят, че се занимава с тази работа, но никой друг – на никой друг не му пука, че още е жив/а. Толкова дълго е бил/а политик, че всяка торба от лъжи – каква ти торба, цистерна, язовир по-скоро, океан даже, всъщност цяла Вселена, е изчерпана непоправимо. В отчаян опит пак да издрапа, говори дори истини – но всеки знае, че ако вземе дори малко власт, всяка истина ще се разпадне – като ръждясало до пълна корозия желязо!  4. Наивникът . Да не си помислите, че той/тя е нещо фен на истината и честността, независимо от обстоятелствата? Не, просто толкова му/ѝ е капацитетът, че лъже както лъже дете, като не си е написало домашното в първи клас. И тъй като няма още опит в политиката, не залага на наглостта като подправка на блудкавата лъжа, а опитва да компенсира с тон, с жестове, с афоризми \"ама така е едикъде си\", като едно търсене в Google за 2 секунди показва, че и ТАМ не е така - изобщо! Но тъй като далеч не е сам/а на този свят, този типаж си доста често прибира достатъчно вот, за да може да се развие - и да пробва номера поне още веднъж, и още веднъж, и още веднъж ...\r\n5. Искащият промяна към по-добро . Знаеш, че го/я има, но не си го/я виждал. Защото е толкова рядка порода, че дори вицовете за тролей номер 8 в София – всеки знае, че го има, но никой не го е виждал, не ловят. А всички ние търсим точно тази порода – по принцип. Но тъй като е изчезващ вид, толкова сме се отчаяли, че сме махнали с ръка. А и този тип най-лесно се превръща в някой от другите по-горе, защото средата е непоправим коректор! И става страшно - защото обикновено е достатъчно умен, за да се превърне в хибрид между тип 1 и тип 2. Така малцина от малцината устояват - камо ли да могат да реализират идеите си.\r\nп.п.      Автор:   ", "date": "2019.10.22", "title": "Българските политици - видовете според нюанса на миризливото кафяво"}
{"url": "https://www.actualno.com/balkani/syrbija-ochakva-da-poluchi-garancii-ot-es-za-kosovo-news_1387325.html", "text": "      Президентът на Сърбия Александър Вучич в свое интервю за австрийското издание „Щандарт” коментира възможността да страната да получи предава БГНЕС.      Вучич заявява, че не очаква , но вратата за диалог трябва да остане отворена.   И двете страни трябва да загубят нещо, за да има баланс. Не може едната държава да получи всичко – признаване, хора и територия.\r\n„Какво ще получим ние? Може би членство в ЕС след 10 години? И кой би ни гарантирал това? Дали ще бъде същата гаранция, като тази, която получи Северна Македония, на която ѝ беше обещано да започне преговори за членство”, пита Вучич.  По отношение блокираното начало на преговорите от страна на Франция, държавният глава подчерта, че в Сърбия това ще намали популярността на Евросъюза и доверието към Брюксел.\r\n„Надяваме се все пак, че от гледна точка на Франция Еманюел Макрон работи за бъдещето на Европа. Ние трябва да се погрижим сами за себе си. Трябва да решим отношенията в региона и да имаме добри отношения с Китай, Русия и Турция”, подчерта Вучич.\r\nНа въпрос дали става дума за „План Б”, той заяви, че такъв план няма, но няма да седне да плаче или , за да се отвори една или друга преговорна глава.       Сръбският президент заяви, че не е мечтател, а много рационален човек. Не може да се говори само за умора от разширяването – вече става дума изобщо да се избягва приемането на нови държави за известно време. „Затова сега трябва да се погрижим сами за себе си и да се фокусираме върху постигането в региона на четирите свободи– на стоки, капитали, хора и услуги”, подчертава той\r\nВучич очаква до края на годината придвижването между държавите от Западните Балкани да става само с лични карти.\r\nЦелта на определената като инициатива е да отпадне граничният контрол, което няма да е лесна задача.\r\nТрябва да бъдат премахнати бариерите пред транспортирането на стоки на границите, тъй като по този начин може да бъдат спестени повече от 7% оперативни разходи.\r\nВ момента се работи върху това издадените в Албания разрешителни за работа да бъдат валидни и в Сърбия. Според сръбския президент, реалистичният срок за началото на функциониране на пободен митнически съюз е края на 2022 г.       ", "date": "2019.10.22", "title": "Сърбия очаква да получи гаранции от ЕС за Косово"}
{"url": "https://www.actualno.com/europe/katalunija-iska-guardiola-da-ostavi-futbola-i-da-stane-premier-news_1387200.html", "text": "      Политическите кръгове в Каталуния, които предвождат движението и протестите за автономия от Испания, са готови с предложението знаменития треньор Пеп Гуардиола да оглави правителството на региона.      Всички са на мнение, че той притежава необходимите качества: опит, влияние и доверието на гражданите за поста. Според изданието Confidencial кандидатурата на Гуардиола е издигната от лидерите на движението „Заедно за Каталуния“ Артур Мас и Карлес Пучдемон .   Знак в тази посока е и заявлението на самият треньор, че няма намерение да удължава договора си с английският гранд „Манчестър сити“ и е готов да се върне в Барселона.\r\nТова би било и началото на политическата му кариера, която обещава да е успешна като футболната му, коментират в областта. Гуардиола заяви само преди ден, че ЕС е длъжен да се намеси и да спре репресиите срещу протестиращите каталунци , които искат независимост.  Пеп Гуардиола е един от най-успешните треньори в историята на световния футбол. Завоювал е десетки отличия и купи с отбори като „Барселона“, „Байерн“ – Мюнхен и сега в „Мансити“.\r\nФутболният спец се интересува живо от идеята за независимост на Каталуния. Той реагира остро на присъдите, произнесени от Върховния съд на Испания срещу известни местни политици заради тяхната съпричастност в обявения за незаконен референдум за независимост.    ", "date": "2019.10.22", "title": "Каталуния иска Гуардиола да остави футбола и да стане премиер"}
{"url": "https://www.actualno.com/books/posreshtnete-helouin-s-goljama-kniga-na-duhovete-news_1387311.html", "text": "      Вярвате ли в съществуването на кръвожадни вампири и страховити върколаци? Поглеждали ли сте всяка вечер преди лягане под леглото, за да сте сигурни, че отдолу не се крие чудовището от най-страшните ви кошмари? Събуждали ли сте се посред нощ, усетили студения полъх на тайнствено привидение, което сякаш иска да ви примами в друг отвъден свят? Независимо какъв е отговорът на тези въпроси, всеки от нас изпитва странно влечение към страшните истории и към трепета, който те пробуждат в примрелите ни от уплаха сърца. Затова смело открехнете тази врата към царството на мрака и безплътните сенки и се сблъскайте с най-големите си страхове в „Голяма книга на духовете“.      Автор е един от най-обичаните писатели – Том Егеланд, а изданието – на „Персей“. Разкошният том е с цветни илюстрации, дело на художника Мариус Ренберг.   Страховитите истории за най-митичните ужасяващи същества са допълнени от богата енциклопедия на свръхестествените сили, от която ще научите много неща за прочути чудовища, древни демони и митични създания.\r\nКнигите на Том Егеланд са неизменно в класациите за бестселъри и са преведени на повече от 25 езика по света. У нас е популярен с романите си „Заветът на Нострадамус“, „Евангелието на Луцифер“, „Ефектът на Лазар“, „Тринадесетият апостол“ и др.  В навечерието на Коледа у нас ще се появи и най-новият му роман „Кодексът“. ", "date": "2019.10.22", "title": "Посрещнете Хелоуин с „Голяма книга на духовете“"}
{"url": "https://www.actualno.com/politics/v-38-ot-predprijatijata-v-es-ima-opasni-himichni-elementi-snimki-news_1387196.html", "text": "      Канцерогените, вредните пари и прах са основните причинители на смъртоносните професионални заболявания в ЕС. Това отчете социалният министър Бисер Петков по време на конференция в София в рамките на европейска кампания за здравословните работни места, предаде БГНЕС.       Според проучване Европейската агенция по здраве при работа в 38% от предприятията в ЕС присъстват опасни химични елементи.\r\nПри анкетата 18% от работниците съобщават, че са в контакти с тях при една четвърт от работния процес. Други 15% от анкетираните са заявили, че дишат дим, вредни пари или прах на работното място.     Всяка година 53% от смъртните случаи, свързани с професията се дължат на ракови заболявания. Според направените оценки общият брой на хората в ЕС, които развиват ракови заболявания годишно надхвърля 120 000 души. Всяка година заради тези заболявания 80 000 умират. „След публикуването на тези цифри Европейската комисия постави  борбата с професионалния рак като един от основните си приоритети“, съобщи министърът.    За да се подобрят условията се предприемат редица законодателни мерки, както и се провеждат десетки кампании в страните членки. България стриктно следва регламентите на Брюксел и е привела промените за по-безопасна среда на работното място, уверява Петков. ", "date": "2019.10.22", "title": "В 38% от предприятията в ЕС има опасни химични елементи (СНИМКИ)"}
{"url": "https://www.actualno.com/europe/brexit-naj-vajnoto-s-koeto-shte-byde-zapomnena-komisijata-unker-news_1387209.html", "text": "      В специално изявление пред Европейския парламент, председателят на отиващата си Европейската комисия Жан-Клод Юнкер заяви, че ЕС е направил \"всичко по силите си\", за да осигури уреден Брекзит, но заяви, че блокът ще очаква одобрението на британския парламент за ново споразумение за развод, преди да го ратифицира.      Изразявайки съжаление, че Великобритания е планирала да напусне ЕС на 31 октомври, Юнкер заяви: \"Поне можем да се погледнем в очите и да кажем, че сме направили всичко възможно, за да бъде това напускане уредено\", предаде БГНЕС.   \"Сега трябва да наблюдаваме събитията в Уестминстър много отблизо. Не е възможно този парламент да ратифицира споразумението, преди Уестминстър да го е ратифицирал\", каза той пред Европейския парламент в Страсбург.\r\nПоследва бурен спор, главно между британски евродепутати, какво всъщност е Brexit. Групата около Найджъл Фарадж настоя, че британският парламент всъщност иска \"да открадне\" вота на британския народ, изразен на референдум, докато техни британски колеги в ЕП отвърнаха, че с Brexit се удря по бъдещето не просто на Великобритания, а на цял континент и че заблудата следва да бъде разсеяна на втори референдум. Не може да има такова нещо, само защото не ни харесва резултатът, беше отговорът. Съответно беше поставен и въпросът да не бъде повтаряна \"грешката\" на британския парламент и от Европейския, ако все пак има одобрение на сделката на Борис Джонсън. Каква беше тя - припомнете си в !  По отношение на външната политика, бяха изказани и позиции за членството в ЕС на Северна Македония и Албания. Но те бяха единични, предимно на евродепутати от Източна Европа, които посочиха, че отказът за старт на преговори е нарушение на обещания, дадени от ЕС. Българският евродепутат Илхан Кючук също се присъедини към тази позиция и нарече отказа да започнат преговори \"историческа грешка\".\r\nЗасегната беше и темата \"Турция\", като лидерът на ЕНП Манфред Вебер настоя Турция да плати \"икономическа цена\", за да разбере Анкара, че ЕС е общност, която защитава определени ценности и няма да отстъпи от това.   В събота, 19 ноември, британският премиер на опонентите си, които поискаха промяна в последователността на ратифицирането на сделката и приеха закон, задължаващ премиера да иска удължаване на срока за Брекзит до 31 януари.    Джонсън изпрати неподписано писмо на Европейския съюз и добави към него друго подписано писмо, в което заявява, че отлагането на Брекзит би било крайно вредно. Министърът по въпросите на Brexit Стив Баркли съобщи, че председателят на Европейския съвет Доналд Туск е приел за валидна молбата за отлагане и я обмисля.\r\nОт гледна точка на ЕС възможностите за удължаване варират от само един допълнителен месец до края на ноември до половин година или повече.\r\nПравителството иска Великобритания да напусне ЕС на 31 октомври. Парламентът ще гласува днес на второ четене законодателството, известно като Законопроект за излизане, след което могат да бъдат предлагани изменения по него. Министрите на Джонсън изразиха увереност, че имат достатъчно голяма подкрепа за прокарване на споразумение в парламента, макар да има опасения, че евентуални поправки биха унищожили постигнатата от премиера сделка. ", "date": "2019.10.22", "title": "Brexit - най-важното, с което ще бъде запомнена комисията \"Юнкер\""}
{"url": "https://www.actualno.com/america/trymp-opitvam-se-da-izmykna-sasht-ot-vojnite-no-moje-da-se-naloji-da-vlezem-v-novi-news_1387217.html", "text": "      Президентът на САЩ Доналд Тръмп предложи объркващо описание на своите външнополитически приоритети като главнокомандващ - настоявайки, че работи за прибирането у дома на американските войници, но и предупреждавайки, че САЩ може скоро да влезе в нови военни конфликти, съобщи „Политико“.      „Опитвам се да се измъкна от войните. Но може също да се наложи да влезем и във войни. Нали? Може да се наложи да влезем във войни “, заяви Тръмп пред репортери в Белия дом.   „По-добре сме подготвени от всякога”, продължи той. „Ако Иран направи нещо, те ще бъдат ударени, като никога досега не са били удряни. Искам да кажа, че имаме неща, които разглеждаме.\"\r\nЗабележките на президента идват, когато администрацията му се сблъсква с ескалиращото напрежение в Близкия изток и се ориентира към нови движения на войските в региона.  Въпреки изтеглянето на американските войски от Сирия и кампанията на Тръмп, обещаваща да спре участието на САЩ в „безкрайни войни“, министърът на отбраната Марк Еспер обяви по-рано този месец, че администрацията ще разположи допълнително американски войски в Саудитска Арабия, за да помогне за защита на кралството от режима на Иран.\r\nДипломатическите отношения между Вашингтон и Ислямска република се разпадат все повече поради решението на Тръмп миналата година да изтегли САЩ от многонационалната ядрена сделка от 2015 г. и непрекъснатото затягане  на санкциите срещу Техеран отчасти провокира актове на иранска агресия около Персийския залив.    ", "date": "2019.10.22", "title": "Тръмп: Опитвам се да измъкна САЩ от войните, но може да се наложи да влезем в нови"}
{"url": "https://www.actualno.com/asia/za-pyrvi-pyt-ot-nachaloto-na-vojnata-bashar-asad-poseti-frontovata-linija-na-idlib-news_1387223.html", "text": "      Сирийският президент Башар Асад посети правителствените войски на фронтовата линия с джихадистите в Идлиб днес, първото му посещение в северозападната провинция от началото на конфликта, информира АФП.      „Президентът Асад се среща с членове на сирийската армия на фронтовата линия в град Хбейт в провинцията Идлиб“, се казва в изявление на кабинета на президента в социалните мрежи.   Районът на Идлиб е защитен от сделка за прекратяване на огъня с руско посредничество от 31 август, но схватките продължават.\r\nСпоред президента на Сирия Башар Асад победата на джихадистите в северозападната провинция на Идлиб е ключът към прекратяване на осемгодишната война в страната, предава AFP.  „Битката в Идлиб е основна за преодоляването на хаоса и тероризма във всички останали райони на Сирия“, цитира агенцията думите на Асад, разпространени в съобщение от кабинета на президента в социалните мрежи.\r\n„Президентът Асад се среща с членове на сирийската армия на фронтовата линия в град Хбейт в провинция Идлиб“, се казва в официалното съобщение.    ", "date": "2019.10.22", "title": "За първи път от началото на войната: Башар Асад посети фронтовата линия на Идлиб "}
{"url": "https://www.actualno.com/america/dyshterjata-na-sindi-krofyrd-smuti-mrejata-kato-se-snima-gola-snimki-news_1387122.html", "text": "      18-годишната дъщеря на Синди Крофърд си направи селфи без дрехи и качи снимката в Instagram, пише сайтът \"Холивуд Лайф\".      В Съединените щати смятат, че Кая много прилича на майка си, която беше една от манекенките, създали образа на супермоделите, предаде БГНЕС. Понякога дъщерята на Синди Крофърд нарочно се облича като майка си, за да подчертае колко прилича на снимките ѝ от 90-те.   Кая Гербер е достатъчно известна, за да развива свой собствен образ, твърдят експерти в шоубизнеса. Тя има 4,8 милиона последователи в Instagram и повечето ѝ публикации събират стотици хиляди лайкове.\r\nНаскоро Кая навърши 18 и беше на корицата на британското издание на Vogue. Тя редовно участва в ревюта и фотосесии за известни издания.     ", "date": "2019.10.22", "title": "Дъщерята на Синди Крофърд смути мрежата, като се снима гола (СНИМКИ)"}
{"url": "https://www.actualno.com/europe/kraj-na-ogranichenijata-za-aborti-i-ednopolovi-brakove-i-abortite-v-severna-irlandija-news_1387129.html", "text": "      Отпаднаха законите, които не позволяваха еднополови бракове и аборти в Северна Ирландия, съобщава БГНЕС по информация на Reuters.      Страната беше последната част от Обединеното кралство, в което все още действаха такива правила. Те бяха поддържани от консервативни политици, но в крайна сметка промяната беше наложена от Лондон.   Парламентът на Северна Ирландия е суспендиран и територията на практика се управлява изцяло от Лондон. Институцията не е заседавала от над 3 години.\r\nДепутатите в британската столица гласуваха с голямо мнозинство, да приравнят законодателството на Северна Ирландия с това в Англия, Уелс и Шотландия. Вотът беше през лятото, като в приетия закон се казваше, че ако разпуснатото самоуправление на Северна Ирландия не се събере до полунощ на 21 октомври, за да промени правилата, в сила е влязат новите норми, които позволяват еднополови бракове, официално съжителство и аборти.   ", "date": "2019.10.22", "title": "Край на ограниченията за аборти и еднополови бракове и абортите в Северна Ирландия "}
{"url": "https://www.actualno.com/interest/genno-modificirane-za-hora-moje-da-likvidira-mnogo-bolesti-news_1387130.html", "text": "      Учени засилиха надеждите, че скоро ще станем свидетели на премахване на огромен процент от генетичните заболявания, чрез пренареждане на ДНК веригата, пише вестник Guardian.      Нов молекулярен инструмент може да коригира повечето процента от мутациите, които предизвикват генетичните заболявания у човека, предаде БГНЕС.   Процедурата е наречена \"първична редакция\" (prime editing) и може да се справи с 89% от познатите 75 000 вредни мутации, които увреждат човешкия геном и водят до състояния като муковисцидоза и сърповидно-клетъчна анемия.\r\nУчените предупреждават, че \"първичната редакция\" трябва да премине още много тестове, преди да започне да се прилага на хора.  Освен че е необходимо да се докаже, че процедурата е безопасна, трябва да се намери и начин, по който да се вкара молекулярния инструмент в клетките, които имат нужда от големи количества от него. ", "date": "2019.10.22", "title": "Генно модифициране за хора може да ликвидира много болести"}
{"url": "https://www.actualno.com/america/trymp-se-oplakva-kak-zagubil-miliardi-zashtoto-e-prezident-eksperti-ne-vjarvat-news_1387128.html", "text": "      Президентът на САЩ Доналд Тръмп обяви, че поемането на поста му е струвало между 2 и 5 милиарда долара, предаде БГНЕС, цитирайки Euronews.      Ако не бил влязъл в политиката, а управлявал бизнес империята си, Тръмп щял да спечели поне толкова върху това, което вече притежава - по думите му\r\n\"Ако сега трябваше да избирам, пак щях да вляза в политиката, при това веднага. Кой се интересува от парите? Ако не можеш да си го позволиш, какво значение има?\", казва Тръмп.   Експертите, които изчисляват състоянията на богаташите, не вярват на числата, посочени от Доналд Тръмп.  Според списание Forbes, миналата година цялото състояние на президента е възлизало на 3,1 милиарда долара. То е останало непроменено и през 2019 година. \"Доналд Тръмп не губи 3 или 5 милиарда долара от това, че е президент, защото приходите му като цяло са много под 3 милиарда долара\", пише в анализ на списанието.\r\nЗа разлика от президентите преди него, Доналд Тръмп не публикува данъчните си декларации и се бори с Конгреса срещу опитите му да разкрият финансовото му състояние.\r\n\"Дали съм загубил 2 или 5 милиарда не ме интересува. Аз правя това за страната и народа\", увери Тръмп.     ", "date": "2019.10.22", "title": "Тръмп се оплаква как загубил милиарди, защото е президент, експерти не вярват "}
{"url": "https://www.actualno.com/curious/v-kitaj-ima-poveche-zamojni-hora-otkolkoto-v-sasht-no-amerikanskite-milioneri-sa-poveche-news_1387132.html", "text": "      Сред 10-те процента най-богати хора на света за пръв път има повече китайци, отколкото американци, пише британският вестник The Guardian, като цитира проучване на Credit Suisse, предаде БГНЕС.      Сред 10-те процента най-богати хора китайците вече са 100 милиона, а американците 99 милиона.   Докладът на инвестиционната банка казва, че бързата трансформация на Китай го е превърнала в същинска пазарна икономика, което е довело до рекордния брой богати хора.\r\n\"Въпреки търговската война, избухнала през 2019, и двете страни се справят много добре в генерирането на богатството на света. Съединените щати допринасят с 3,8 трилиона долара за него, а Китай с 1,9 трилиона\", коментира Нанет Нехлер-Федербе от швейцарската банка.   За влизане в 10-те процента на най-богатите хора на света са необходими лични спестявания от 109 430 щатски долара . И докато Китай изпреварва САЩ в броя на хората, които имат толкова пари, американците са много напред по отношение на броя на милионерите.\r\nОколо 40% от всички милионери на света са американци. Броят на милионерите в САЩ се е увеличил с невероятните 675 000 души само през 2018 година. Общият брой на милионерите в САЩ е 18,6 милиона души, което означава, че един от всеки 14 американци е милионер.   В Китай тези показатели са много по-ниски. Броят на милионерите в страната е бил 4,4 милиона души през 2018 година, като в Китай живеят 1,1 милиарда пълнолетни. На трето място в тази класация е Япония, където има 3 милиона милионери. Четвърти са британците, където има 2,46 милиона милионери. Интересното е, че неуредиците около Brexit са намалили числеността на богатите, като броят им във Великобритания е спаднал с 27 000 души.    В глобален мащаб броят на милионерите в света е нараснал до 46,8 милиона души. Те притежават активи за общо 158,3 трилиона долара или 44% от цялото богатство на света. Докладът на швейцарската банка сочи, че поне 55 920 души имат 100 милиона долара или повече. Поне 4830 са хората, които разполагат с 500 милиона или повече.\r\nНетните активи, които се изчисляват, за да се направи класацията, представляват сбор от всички реализируеми спестявания, от който се вади размера на дълговете, като притежаваните имоти не се калкулират. ", "date": "2019.10.22", "title": "В Китай има повече заможни хора, отколкото в САЩ, но американските милионери са повече"}
{"url": "https://www.actualno.com/asia/akula-othapa-rycete-na-frenska-turistka-v-polinezija-news_1387158.html", "text": "      Френска туристка бе сериозно ранена при атака на рядка акула в оградените от палми тихоокеански острови на Полинезия, съобщи АФП.      35-годишната жена плувала по време на морска разходка за наблюдение на китове във френската отвъдморска територия, когато океанска бяла акула се врязала в гърдите и ръцете й.   \"За нейно щастие на мястото имаше две медицински сестри, които успяха да окажат първа помощ\", заяви пожарникарят Жан-Жак Ривета.\r\nЖената загубила двете си ръце и много кръв при нападението и била транспортирана в болница.   ", "date": "2019.10.22", "title": "Акула отхапа ръцете на френска туристка в Полинезия "}
{"url": "https://www.actualno.com/mestniizbori2019/maja-manolova-e-iskala-spasi-sofija-da-e-chast-ot-iniciativnija-komitet-news_1387157.html", "text": "      Мая Манолова Мая Манолова е искала  \"Спаси София\" да е част от инициативния ѝ комитет. Това заяви самият Бонев в интервю за bTV. Той допълни, че не е приел предложението, тъй като за него е много важно да е независим кандидат.      Бонев посочи, че най-големият проблем на столицата е некомпетентното управление, подкрепено с корупция.   Кандитатът за кмет на София каза още, че няма претенциите да разбира от всичко - \"имам претенциите, че ако не разбирам няма да се срамувам да потърся помощ.\" ", "date": "2019.10.22", "title": "Мая Манолова е искала  \"Спаси София\" да е част от инициативния ѝ комитет"}
{"url": "https://www.actualno.com/politics/karakachanov-ako-mi-kajete-che-ne-pravite-kompromisi-njama-da-povjarvam-news_1387155.html", "text": "      Не е сериозно зададен въпрос – така военният министър Красимир Каракачанов коментира въпроса, че кандидатът на ВМРО за кмет на София Ангел Джамбазки пак заговори за затваряне на бежански центрове в София, след като ВМРО вече толкова време е част от управляващата коалиция и би трябвало да действа, не да иска . \"За да се вземе едно решение в Министерския съвет, не е достатъчен един глас. Много неща, които внасяме, отиват вляво и вдясно и се тупа топката\", уточни Каракачанов и посочи как на първо четене е приета темата за неизбежната отбрана и няма развитие вече няколко месеца.      На въпрос на Нова телевизия каква тогава е разликата между ВМРО и тези извън властта, отговорът беше, че „една част от нещата се случват”. Вицепремиерът даде пример с оградата по границата с Турция. А попитан кой отговаря за бежанските центрове, отговорът беше, че Каракачанов не знае точно как е формулирал искането Джамбазки, но отговорност носят Агенция \"Миграция\", както и Столична община. Припомняме, че Джамбазки в официална позиция обяви следното: \"Трите центъра за нелегални имигранти в София – Техникум по дървообработване – \"Военна рампа\", \"Враждебна\", \"Овча купел\", трябва да бъдат закрити незабавно, а обитателите им екстрадирани\".   \"Ако ми кажете, че не правите компромиси, няма да повярвам\", заключи Каракачанов и видя като по-важна равносметката какво е направено при управлението, а не какво не е.\r\nСъщевременно военният министър отрече ВМРО да е правила сделки с други партии , конкретно ГЕРБ – в някои градове гласоподавателите на едната партия да подкрепят кандидата на другата, конкретно в София ВМРО да застане зад Йорданка Фандъкова, а в Пловдив ГЕРБ да подкрепи Славчо Атанасов. „Няма такава сделка”, подчерта лидерът на ВМРО.  Красимир Каракачанов коментира и жеста със в ефира на Канал 3. Онагледих какво направи Джок Полфрийман , подчерта лидерът на ВМРО. \"Обяснявах, че когато излизаше от затвора, с един ехиден тон отправи много поздрави към заместник-директора на затвора. Знаете ли защо – защото този зам.-директор е дал отрицателно становище за освобождаването. Само че съдът – либералният, да не продължавам с квалификациите, не се съобразява с мнението на затворническата администрация, а се съобразява с мнението на неправителствени организации, чиято работа е да защитават такива убийци. Съдът показа среден пръст на обществото – вижте кои дела е гледал г-н Калпакчиев във времето\", обобщи Каракачанов, без да засяга темата, че в съдебния състав, освободил Джок Полфрийман, е и дъщерята на представляващия ВСС Боян Магдалинчев.\r\nПо въпроса със Северна Македония, Каракачанов припомни, че тази държава е създадена де факто от Москва, от Коминтерна, а днешните демократи-политици в Македония защитават тази кауза. \"Как да ги отведем в това европейско семейство – с манталитета на Титова Югославия\", попита военният министър и настоя, че в Северна Македония се провежда целенасочена политика против България. Той даде пример със Зоран Заев и 11 октомври, националният празник на Северна Македония, който бил \"въстанието против българския фашистки окупатор\". На въпрос това дали се е знаело, като подписвахме и дали управлението на ГЕРБ и ВМРО не е било наясно, че съвместните комисии с учени няма да договорят нищо, Каракачанов не се съгласи и подчерта, че в договора има текстове да се преговорят историческите реалности .\r\n\"Проблемът е от 50 години и ако Македония влезе сега в ЕС в този си вид, ще продължи да провежда политиката си против България на много по-високо ниво и няма да можем да я спрем\", предупреди Каракачанов.        Искрено и лично На въпрос кой би подкрепила ВМРО, ако на балотаж в София не отиде Ангел Джамбазки, отговорът беше, че никой не се бори да подкрепя друг и че решение дали да бъде подкрепен някой извън Джамбазки ще бъде вземано след консултация с цялата партия. \"Изключвам този вариант, не съм го обмислял още\", каза Каракачанов на питане в лично качество какво мисли при балотаж без Джамбазки и добави: \"Като му дойде времето, както казваше един бивш министър-председател, ще ви отговоря\".\r\nТочно както Валери Симеонов вчера, и Каракачанов не можа да каже колко е похарчило ВМРО за политическата си кампания досега, но за разлика от Симеонов уточни, че партията му е заделила 400 – 500 000 лева за кампания за цяла България.\r\nЩо се отнася до най-голямата лъжа срещу Каракачанов през тази кампания, той определи твърдението, че ръчният му часовник струва 50 000 евро. Съгласен съм да го продам за 5000 евро и да даря за благотворителност от продажбата, уточни той и каза, че часовникът вероятно струва около 500 евро и му е подарък за 50-тия рожден ден – от \"един мой астрален близнак\". \"Ще разбера кои са ми истинските приятели, когато спра да бъда министър\", подчерта Каракачанов. Воеводата добави и, че през 2009 година е бил на крачка от това да излезе от политиката, заради лошите резултати на партията на евроизборите и парламентарните избори тогава.\r\nКаракачанов сподели и, че преди години е пострадал от битовата престъпност, била му разбивана мазата. По думите му, изчезнала оставена там ракия.    ", "date": "2019.10.22", "title": "Каракачанов: Ако ми кажете, че не правите компромиси, няма да повярвам"}
{"url": "https://www.actualno.com/asia/ataka-na-idil-ubi-dvama-vojnici-v-irak-news_1387123.html", "text": "      Атака на терористи от Ислямска държава отне живота на двама войници в северната провинция на Ирак Салах ад-Дин, пише Ройтерс.      Още трима войници са били ранени, след като терористите нападнали два поста на иракската армия недалече от петролните полета Алас.   Алас беше основен източник на доходи за Ислямска държава, когато самообявилия се халифат контролираше района.\r\nИрак обяви победа над ИДИЛ през 2017 г., когато изтласка бойците им от своята територия.  В последните две години терористите разчитат на подобни атаки, след които се оттеглят. Целта им е да дестабилизират правителството в Багдад.\r\nСъбитията в Северна Сирия водят до притеснения, че Ислямска държава може да набере сили.   Кюрдските отряди, които държат хиляди бойци на терористичната организация в затвори и лагери, са обект на военната офанзива на Турция Извор на мира.    Експерти предупреждават за опасността терористите да се окажат на свобода. ", "date": "2019.10.22", "title": "Атака на ИДИЛ уби двама войници в Ирак "}
{"url": "https://www.actualno.com/europe/evropa-ne-e-obsht-pazar-evropa-e-obshta-mechta-taka-li-misljat-anglichanite-news_1386970.html", "text": "      \" Европа е мирът, който дойде след ужасите на войната . Европа е прошката между французите и германците. Европа е връщането на свободата за Гърция, Испания и Португалия. Европа е . Европа е краят на комунизма. Европа е благоденствие, тя е демокрация. Европа са нашите основни права. Можем ли да живеем без всичко това ?\"      Думите са на испанския депутат от Европейския парламент Естефан Гонзалес Понс, произнесени в 19 минутна емоционална реч на 25 март 2017-та година. Само четири дни по-късно посланикът на Великобритания в Европейския съюз Тим Бароу връчва на председателя на Европейския съвет Доналд Туск , с което официално заявява искане за излизане на Великобритания от Европейския съюз. Преговорите трябва да приключат до март 2019 г., след която дата Великобритания няма да е член на ЕС . По този повод Тереза Мей, заменила подалия оставка след референдума през 2016-та година премиер Дейвид Камерън, заявява, че „ това е исторически момент, от който няма връщане назад “. Октомври 2019-та , твърд в желанието си страната да напусне Европейския съюз, но поредното отлагане е факт. Месеци наред Brexit става все по-неясен, а бъдещето на Великобритания и на Европейския съюз - в голяма степен непредвидимо.  \"Аз обичам европейската мечта. Европа не е пазар. Европа е волята ни да живеем заедно.\" Това още казва в кратката си, но много емоционална реч испанският евродепутат, а в средата на октомври, дни, преди за пореден път финалът на противоречията да се изтегли в неясно бъдеще, листовки с нея раздава на оживената търговска улица New Street в Бирмингам . Той е пастор в Англиканската църква и хирург в Детска ортопедична болница. Въоръжен с виден отдалеч плакат и усилвател, той призовава хората да останат в Европейския съюз . Някои се спират, вземат листовката и разговарят с него. Други подминават. Съотношението е горе долу сходно на резултатите от референдума - тогава за излизане от ЕС гласуваха 51.89%, а за оставане- 48.11% . \"Обичам идеята за европейския проект и затова разпространявам тази  забележителна реч, която трае само 19 секунди, има я в Youtube и казва основното\", обяснява Дик Роджърс. \"Надявам се Brexit да не се състои и вярвам, че това все още е възможно. \"     Много хора ли мислят като вас? Да, много са. Всъщност мнозинството мисли така. Социологическите проучвания от времето, когато беше проведен референдумът, сочеха превес на привържениците на Brexit, но данните от последните анкети показват, че 50-55% от хората вече предпочитат Великобритания да остане в Европейския съюз. През 60-те години на миналия век е прекарала четири от най- хубавите години в живота си в България- тя е една от първите две учителки англичанки в новосформираната Английска гимназия в Пловдив . Преподава една година и в софийската Първа английска гимназия заедно с Мерсия Макдермот. Днес Мери Мейсън е на почтената възраст 89 години, но продължава живо да се интересува и от политика, и от България, и от идеята за Европа. Какво мислите за Brexit, какво мислят хората на вашата възраст в Англия за Брекзит?       Много зависи какъв сте. Мисля, че едно от нещата, което разделя хората в Англия на желаещи да напуснат Европейския съюз и на други, които желаят Великобритания да остане в него, е образованието . Статистиката го доказва. Мисля, че хората, които искат да останем, бяха ужасени, когато правителството просто пусна едни листовки пред всяка врата и не направи нищо повече. Brexit е тук, той разтърсва страната и е факт, след като бяха изречени толкова много лъжи. Колко много милиони ще потекат внезапно към Националната здравна система например...Те просто излъгаха. Но хората, които четат само популярните вестници и социалните медии, се хванаха на тия лъжи и в момента цари пълна бъркотия. Това, което наистина е плашещо за хората като мен, които имат добра пенсия и живеят комфортно с нея, е мисълта, че всичко това ще изчезне , ако страната изпадне в рецесия. За това привържениците на твърдия Brexit не държат сметка. Brexit без сделка, Brexit на всяка цена- това не го разбирам и ще се радвам някой да ми го обясни, защото не виждам причина. Макар че може би все пак има една- това със сигурност са хората, които правят състояния от пране на пари чрез банките на тази страна. Това е позорно. Това са хората, които натискат, натискат за излизане от Европейския съюз, нарушават закона, не се съобразяват с волята на парламента, за да спечелят невероятни пари за себе си. И това ще стане, ако те успеят да прокарат Brexit без сделка. Срамувам се от начина, по който нашето правителство се държи със своите партньори в Европейския съюз - те искат да приключат с тях и разчитат на Америка. Гледам всяка вечер новините, за да видя какви нови трикове са измислили пак. Ще ми се да ги разбера, но не ги харесвам и не мога. \"\r\nСвързана с България, Мери Мейсън е била много радостна, когато нашата страна става пълноправен член на Европейския съюз . Но с годините идва разочарованието.\r\n\"Надявах се България да сподели просперитета, на който ние се радваме. Но се боя, че и при вас нещата не вървят както трябва . Виждаме езика на омразата, напрежението...Аз съм достатъчно възрастна - родена съм през 1930 година и, макар и да бях малка, помня възхода на Хитлер, помня войната и бомбардировките... Моето семейство имаше късмет, но много други нямаха и не оцеляха. И мисълта, че всичко това се случва отново, е ужасяваща. Няма да видя много от това, което предстои, но се надявам нещата да се поправят заради вас\". ", "date": "2019.10.22", "title": "\"Европа не е общ пазар, Европа е обща мечта!\" - така ли мислят англичаните?"}
{"url": "https://www.actualno.com/america/razmirici-v-bolivija-sled-izborite-news_1387144.html", "text": "      Хаос настъпи в Боливия, след като избирателната комисия обяви, че президента Ево Моралес е спечелил изборите на първи тур, съобщи \"Ройтерс\".      Основният опонент на Моралес не призна резултата, а в поне няколко града гневни тълпи извадиха урните от избирателните секции и ги подпалиха.   По неясни причини избирателната комисия спря да обявява резултатите за близо 24 часа.\r\nСлед това разпространи данни, че Ево Моралес води пред Карлос Меса с повече от очакваното - 46,85 на 36,73 процента. Това беше точно необходимата разлика от 10 процента, за да може действащия президент да обяви победа, предаде БГНЕС.    Само няколко часа по-рано Меса празнуваше, че се е класирал за втори тур, след като преброяване на 84 процента от гласовете сочеше, че Моралес не събира достатъчно гласове, за да избегне балотаж.       Промяната в съотношението на гласовете и необяснимата пауза в обявяването на резултатите изкараха на улицата хиляди гневни граждани.\r\nВ столицата Ла Пас те влязоха в сблъсък с полицията. В южния град Сукре бяха подпалени офиси на избирателната комисия, а в Тариха бяха разбити много избирателни секции.\r\nОрганизацията на американските държави, която имаше наблюдатели на изборите, попита комисията защо е спряла да брои гласовете, след като е достигнала до 83,76 процента от бюлетините.\r\n\"Дотогава данните сочеха, че ще има втори тур. Те съвпадаха със статистиката, която имахме ние.\", каза водача на мисията на Организацията на американските държави Мануел Гонсалес.\r\nСАЩ, Аржентина и Бразилия също изразиха притеснение от спирането на броенето за близо 24 часа.       ", "date": "2019.10.22", "title": "Размирици в Боливия след изборите"}
{"url": "https://www.actualno.com/america/djystin-trudo-pecheli-izborite-v-kanada-news_1387180.html", "text": "      Либералната партия на досегашния канадски премиер Джъстин Трюдо спечели федералните избори, съобщават \"Ройтерс\" и \"Спутник\".      Предварителните данни на канадската избирателна комисия обаче показват, че партията на Трюдо не е получила абсолютно мнозинство. Това означава, че той ще остане на власт, но с миноритарно правителство, което ще се нуждае от подкрепата на по-малка партия от левицата.   Либералите бележат победа в 158 от 338-те избирателни окръга, което е 33,2% от гласовете. За абсолютно мнозинство обаче е необходима победа в най-малко 170 окръга.\r\nВторото място на изборите е за консерваторите - те получиха подкрепа от 34,3% от избирателите, отбелязвайки победа в 120 избирателни окръга.  На федералните избори в Канада, които се проведоха вчера, гражданите избираха членовете на Камарата на общините - долната камара на канадския парламент.\r\nТрюдо, който взе властта през 2015 г. като харизматична фигура, беше замесен в скандал със свои стари снимки, както и с корпоративно дело за корупция. Сега той ще трябва да разчита на Новата демократична партия, за да прокара ключови закони.    ", "date": "2019.10.22", "title": "Джъстин Трюдо печели изборите в Канада"}
{"url": "https://www.actualno.com/politics/valeri-simeonov-sys-signali-za-brokeri-na-glasove-pri-cacarov-i-mvr-news_1387177.html", "text": "      Лидерът на НФСБ Валери Симеонов на среща с главния прокурор Сотир Цацаров и министъра на вътрешните работи Младен Маринов днес. По време на разговорите беше поставен въпросът за гарантиране на честността на вота в изборния ден. .      Предоставяйки новите сигнали, Валери Симеонов и членове на ръководството на НФСБ припомниха как на миналите местни избори през 2015 година резултатът в Пловдив бе обърнат в последния момент, а полицията - изтеглена от циганските махали.   По време на срещата са били предоставени и сигнали за купуване на гласове в Благоевградска област.\r\nГлавният прокурор Сотир Цацаров и министърът на вътрешните работи Младен Маринов са се ангажирали да проверят предоставените им сигнали, да проведат допълнителни разговори с директора на ОД на МВР в Пловдив старши комисар Йордан Рогачев, както и да бъде осигурено до края на изборния ден полицейско присъствие в махалите.  На второ място е бил поставен въпросът за спазването на през лятото и пасивното отношение на някои полицейски служители и началници. Конкретни сигнали са предоставени за Созопол. В отговор на това МВР-министърът е информирал Валери Симеонов, че шефът на РПУ – Созопол е освободен. Поставен е бил и въпросът за озвучаването на циганските сватби.\r\nКато цяло е отчетен положителен резултат от прилагането на Закона за шума. Предстои допълнително синхронизиране на действията на контролните органи за прилагането на закона в цялата му строгост. ", "date": "2019.10.22", "title": "Валери Симеонов със сигнали за брокери на гласове при Цацаров и МВР"}
{"url": "https://www.actualno.com/crime/poredno-napadenie-nad-medicinsko-lice-tozi-pyt-v-petrich-news_1387167.html", "text": "      Служителка на Спешна помощ – Петрич е била нападната от придружител на пациент с влошено здравословно състояние, съобщиха от ОДМВР – Благоевград.      Сигналът за инцидента е подаден около 16:00 часа в понеделник в РУ-Петрич.   Според съобщението служителка на ФСМП-Петрич при оказване на медицинска помощ на пациент, придружаващото го лице ѝ е нанесло удар с ръка в областта на рамото.\r\nСлед незабавни действия, от полицейски служители на РУ-Петрич, е установен и задържан извършителят на деянието, а именно 32-годишен мъж от град Петрич. За случая е уведомена РП-Петрич.  Образувано е досъдебно производство. ", "date": "2019.10.22", "title": "Поредно нападение над медицинско лице, този път в Петрич"}
{"url": "https://www.actualno.com/chronicles/roden-e-zlatio-bojadjiev-news_1386933.html", "text": "      Златю Бояджиев е роден на 22 октомври 1903 г. в Брезово. Завършва живопис в Художествената академия в София при проф. Цено Тодоров (1932 г.) с Васил Бараков, към които се присъединява Давид Перец и образуват легендарната група Бараците.      Неговото творчество обхваща два основни периода, разделени от 1951 г., когато получава тежък инсулт и се парализира дясната му половина. След няколко години започва да рисува с лявата ръка. Първият период се отличава с неокласически маниер при композирането на сцени със сюжети от селския бит. При втория период стилът на художника се променя коренно по посока на гротесковата образност, включването на десетки фигури в композициите и експресивна цветност. Организира самостоятелни изложби в София и Пловдив.   Народен художник. Герой на социалистическия труд. Носител на наградата на Съюза на българските художници „Владимир Димитров – Майстора“. Сред най-известните му творби са: „Село Брезово“, „На трапезата“, „Две сватби“. Голяма част от платната му са подредени в къща музей в Пловдив.\r\nУмира на 2 февруари 1976 г. в Пловдив.   ", "date": "2019.10.22", "title": "Роден е Златьо Бояджиев"}
{"url": "https://www.actualno.com/analysis/ot-rusija-s-lubov-vynshno-sofija-i-moskva-se-obichat-no-tova-e-samo-prividno-news_1387116.html", "text": "      Визитата в Москва на българския външен министър Екатерина Захариева имаше за цел да даде допълнителен импулс на двустранните отношения, които забуксуваха сериозно след провала на проекта \"Южен поток: по вина на българската страна. Сякаш всичко изглеждаше добре - гостенката се обръщаше към своя руски колега Сергей Лавров подчертано на \"ти\", той се шегуваше по повод на бъдещите съвместни проекти в газовата сфера. Дипломатите се стараеха да избягват болезнените теми в откритата част на срещата, но все пак не успяха да скрият разногласията, коментира в свой анализ руският вестник \"Коммерсант\", цитиран от БГНЕС.      Български министър на външните работи не е посещавал Русия от юни 2011 година. Затова време ръководителите на МВнР на съседна Сърбия са били на официални и работни визити в Русия 7 пъти, министри на външните работи на Турция – 4 пъти, а на Гърция – 3 пъти. Най-зле са нещата само с Румъния, чийто външен министър за последен път е бил в Москва чак през 2009 година.  Но отношенията на Русия с Румъния традиционно са трудни, докато България руснаците /особено родените в СССР/  поставят в приятелския лагер.   През последните години обаче отношенията между Москва и София буксуват. Сериозен удар по тях нанесе отказът на България, под натиска на САЩ и ЕС, от . Неуспешно се развиваше сътрудничеството на двете страни във връзка със строителството на - въпросът стигна до международен арбитраж. Разногласията по темата \"Украйна\", а също така свързаните с този конфликт взаимни санкции също не съдействаха за развитието на диалога.\r\nПристигайки в Москва, външният министър на България Екатерина Захариева въпреки това се опита да създаде впечатление, че отношенията между двете страни са отлични. Тя напомни за започването на строителството на територията на България на – втората отсечка на \"Турски поток\", по която природният газ от Русия ще бъде доставян на потребителите от Сърбия и Унгария. Напомни, че неотдавна българските власти са обявили търг за възобновяването на изграждането на АЕЦ \"Белене\" и че те биха се радвали на участието на Русия в този проект. И оптимистично очерта перспективите на двустранните отношения в сферата на туризма, образованието и културата.  Руският министър говори с не по-малък ентусиазъм за енергийното сътрудничество и дори нарече \"Балкански поток\" \"Български поток\", с което зарадва своята събеседница. Сергей Лавров връчи на гостенката документи за държавна регистрация на правото на безсрочно използване на участъка, върху който е изградено българското посолство в Русия. И похвали българските власти за създаването на благоприятни условия за изучаването на руски език.\r\nПо време на откритата част дипломатите не говориха директно за актуалните проблеми. Въпреки това Москва и София се сблъскаха по два въпроса през последните седмици.\r\nНай-остри разногласия предизвика открилата се на 9 септември в Руския културно-информационен център в София изложба, посветена на 75 години от освобождението на Източна Европа от нацизма. \"да не си затваряме очите за това, че щиковете на съветската армия са донесли на народите на Централна и Източна Европа половин век репресии, деформирано икономическо развитие и откъсване от процесите, случващи се в развитите европейски държави\". В отговор Москва гневно отбеляза, че София \"пренаписва историята\", наричайки позицията на българските власти \"опасна тенденция\".       Още един дразнител стана преследването от страна на българските правоохранителни органи на видни представители на общественото . Те бяха обвинени в шпионаж, което беше прието в Москва като \"русофобия\" (бе. ред. - обвинение дотук има само Николай Малинов).\r\n\"Коммерсант\" твърди, че по време на закритата част от преговорите Сергей Лавров е повдигнал пред Екатерина Захариева и двата въпроса. Темата за Втората световна война /1939-1945 г./ тя е коментирала най-общо, но от думите ѝ е станало ясно, че българската страна няма да промени позицията си.\r\nНа пресконференцията след приключването на преговорите Екатерина Захариева призова без всякаква връзка да \"не се политизира историята\". И обяви намерението си да положи цветя на два особено важни за България паметника – на Героите на Плевен, а също така и на Кирил и Методий. Ще отбележим, че абсолютното мнозинство министри на външните работи, посещаващи Москва, полагат венци на Гроба на незнайния воин.\r\nЩо се отнася до преследването на симпатизиращи на Москва дейци, то, по данни на \"Коммерсант\", Екатерина Захариева е убеждавала Сергей Лавров, че българското правителство няма отношение към това.\r\nПрез следващата година, както се очаква, Сергей Лавров ще посети България. За последен път той е бил там през 2014 година.    ", "date": "2019.10.22", "title": "От Русия с любов - външно София и Москва се обичат, но това е само привидно"}
{"url": "https://www.actualno.com/prasspress/ima-li-takyv-produkt-signal-do-komisijata-za-zashtita-na-potrebitelite-news_1386850.html", "text": "      Уважаеми представители на КЗП,      Преди седмици на мен и семейството ми бе представен нов продукт на закритото изложение на производителите на референдуми в Рейнбоу плаза. Не присъствахме лично на демонстрацията, но жена ми е гледала рекламата по телевизията и прояви интерес. Държа да отбележа, че тя изпитва силен афинитет към иновативни устройства, показани в ефир. Поради тази причина само през изминалото тримесечие сме закупили Екстрийм пила за пети с дистанционно, масажираща възглавница за таз, двулицев халат Фантазия, домашни пантофи с дишащи ергономични стелки и два броя кухненски роботи за салата. Част от изброените артикули не отговарят напълно на първоначалната ни представа. Ето защо, когато беше представен Продуктът на Слави, аз изразих съмнение, че без да сме чели упътването и да сме виждали как работи, е по-добре да не инвестираме в него. Още повече, че става дума за политически продукт, а у дома вече няколко пъти сме имали проблеми заради такива. Дори наколенките на Дядо Мони, които за 800 дни оправят проблемите на прехода, се оказаха дефектни.\r\nСъпругата ми обаче хареса много презентацията на продукта. Според нея Слави е бил много емоционален и прям, много повече от хората, които ни демонстрираха меджик грила без цензура и матрак Воля и сега офертата си струвала. Продуктът щял да работи в интерес на народа, като в същото време ще се задвижва с екологично чисти помисли. Освен това ще намали депутатите наполовина, а жена ми има нюх към изгодните намаления. Пожела да го изпробваме, едва ли е по-сложен за ползване от пилата за пети. Предвид опита ми на потребител обаче, аз оставам скептичен. Най-напред, никъде не видях цена и срок на годност. И друг път съм получавал безплатни онлайн продукти, а после се е налагало да плащам за всеки допълнителен коалиционен накрайник, който ги съпътства. Не бих искал да инвестирам средства и в нещо, което ще се развали след година или няма да успее с редукцията на депутати. Още помня как си изпатихме, влагайки в чифт реформаторски бастуни, които после се оказаха най-обикновени патерици на ГЕРБ и сега ги използваме за закачалки.\r\nНаправи ми и впечатление, че логото на продукта е заимствано. По принцип съм окей с този тип рециклиране на авторски права, но за десен продукт на картинката е показана лява ръка. Приемете извиненията ми, ако производителите са с две леви ръце и това им е креативният максимум.  Подавам този сигнал, за да може по надлежния ред да проверите функционалността на продукта, още повече, че самото му име ми изглежда като оправдание за евентуални дефекти. Давам си сметка, че родните потребители сме свикнали да ни лъжат и заблуждават, но жена ми наистина има нужда от оправена държава. Също така сме си харесали мултифункционална качулка за след дъжд, портативен електрически вятърен генератор тип духалка и ароматизирани трици за маймуни.       ", "date": "2019.10.22", "title": "Има ли такъв продукт? (Сигнал до Комисията за защита на потребителите)"}
{"url": "https://www.actualno.com/society/novini-ili-novini-kartinata-na-pechata-za-22-oktomvri-news_1387118.html", "text": "      Екипът на събра за вас най-интересното от прегледа на печата за 22 октомври, вторник.       През 2013 г. скандалът със \"златната локва\" и такса \"дезинфекция\", събирана от автомобилите на границата с Турция, разтърси България, \"взе главата\" на тогавашния шеф на агенцията по храните и влезе в прокуратурата. Оказва се, че 6 години по-късно \"златният гьол\" продължава да работи с пълна пара - всяко влизащо от Турция МПС минава за обеззаразяване през пръскалката, като плаща за \"услугата\", пише вестник „Сега“.\r\nЛеките коли например дават по 5 лева, а камионите и автобусите - в пъти повече. Таксата е държавна и би трябвало да се администрира от БАБХ, но на практика се събира от частна фирма, която получава за това комисиона. Фирмата посредник е същата като през 2013 г. - \"Пи. Еф. Си.\" ЕООД. Събирането на пари за дезинфекция е единствената дейност на дружеството, което според собствения му финансов отчет разполага с две машини за по 1000 лева и с 38 души персонал. Срещу тези скромни активи стои впечатляващ бизнес модел - приходите на дребното ЕООД за 2018 г. са 10 млн. лева, а печалбата му след облагане надхвърля 8 млн. лева.   Храните са поскъпнали спрямо миналата година, показва анализ на Държавната комисия за стокови борси и тържища. Най-драстично е увеличението в цената на свинското месо – с 45 на сто спрямо септември 2018 г. Тогава килограм се е продавал на едро по 7,41 лева при 9,70 лева сега. Цената му е рекордна за последните пет години, обясняват експертите от комисията. Нагоре са и цените на брашното и захарта, съответно с 19,8 и 16,5 на сто за година. С 8% е увеличението при фасула.\r\nПовече плащаме и за млечни продукти. При сиренето и кашкавала цените са нараснали с 5-6 процента, а при млеката – с между 6 и 8 на сто. Освен свинското поскъпване е регистрирано и при колбасите. Пилешките кренвирши и малотрайните колбаси се продават с 11-12 на сто отгоре, а каймата – с 6%. При цените на захарните изделия се наблюдава поскъпване на годишна база на вафлите с 15% и поевтиняване на бисквитите с 5%. Колко надценка слагат търговците, показва още анализът на комисията. Наблюдението на цените на дребно на продукти като захар, олио, брашно и яйца показва, че през септември надценките на търговските вериги спрямо борсата са в широкия диапазон от 2% при захарта до 42% при яйцата. Надценката на брашното е 27%, а на олиото – 22%. В по-малките магазини най-голямата надценка от 30% е при брашното, а при захарта тя е 13%.     Постигане на увеличение на основните заплати с 60 на сто на академичния състав в рамките на мандата. Това е записано в мандатната програма на ректора на Софийския университет проф. Анастас Герджиков, който се кандидатира за втори мандат. Неговата кандидатура е единствена. Изборите са на 20 ноември. Тогава Общото събрание ще избере еднолични и колективни органи на управление и контрол на Алма матер. Ректорът обещава още финансово да се стимулира публикационната активност на академичния състав, повишаване на възнагражденията за наднормените часове, както и осигуряване на качествени медицински профилактични прегледи, осигуряване на възможности за спортуване и предоставяне на ваучери за храна. Студенти, изкарали отлични оценки, може да бъдат лишени от стипендии заради високи семейни доходи, установи проверка на „Монитор“. От просветното министерство отпускат определена сума към бюджета на университетите за месечните възнаграждения на възпитаниците им, но всяко ръководство само решава какви да бъдат критериите, по които да бъдат отпуснати. Така отличник в един ВУЗ може да получава над 100 лв. всеки месец, но в друг да няма това право, ако доходът на член от семейството му е над 660 лв.\r\nСпоред постановлението за условията и реда за предоставяне на стипендии на студентите, докторантите и специализантите месечните възнаграждения за успех могат да бъдат два вида. Едните са за всички студенти в редовно обучение, на които средният успех от предходните два семестъра е по-висок от „добър 4“. Другите стипендии пък са за студентите, които следват в приоритетно професионално направление (педагогика, физически или химически науки, животновъдство и т.н.). Докато за втория вид поощрения за отличници е важен само успехът, то за първия всеки университет може да прецени, че при класирането ще гледа и месечния доход на член от семейството на студента за предходните 6 месеца.    ", "date": "2019.10.22", "title": "Новини или Novini – картината на печата за 22 октомври"}
{"url": "https://www.actualno.com/america/v-meksiko-ima-ponijenie-na-broja-na-ubijstvata-no-statistikata-vsyshtnost-e-strjaskashta-news_1387127.html", "text": "      Мексико често влиза в новините с кървави престъпления и масови убийства, като само в последната седмица имаше два шокиращи случая. Въпреки това, статистиката сочи, че напоследък убийствата в Мексико намаляват, предаде БГНЕС на база на информация на Euronews.      За трети пореден месец се отбелязва спад на насилственото отнемане на живот, което идва като голямо облекчение за президента на страната Андрес Мануел Лопес Обрадор. Той пое управлението преди по-малко от година, като едно от основните му обещания беше, да се бори по-ефективно с наркокартелите, които са основния двигател на високите нива на тежки престъпления. Тактиката на Обрадор да се въздържа от директни конфронтации с престъпните организации, за да бъде избегната загубата на животи, обаче е критикувана в страната и чужбина.   Данните за септември, които показват спад със 7% спрямо същия месец през 2018 година, дават някакво основание на президента да защити политиката. Въпреки това, общият брой на убийствата за 2019 година може и да надхвърли рекордните 29 000, които бяха отчетени през 2018 година.\r\nПолитиката на избягване на конфликти влезе във фокуса на общественото внимание съвсем наскоро, след като властите решиха да освободят , след като картела Синалоа тръгна да се сражава с полицията след задържането му. Критиците на решението изтъкват, че Синалоа за кратко превзеха град Кулиакан и такива действия на властите само ги окуражават, че ако вдигнат оръжие, ще постигнат целите си.  Проучване на общественото мнение сочи, че мексиканците са силно разделени по въпроса дали президента е прав да избягва конфронтациите с големите престъпни организации или не. Недоволните от освобождаването на Овидио Гусман са 49%. Около 45% смятат, че Андрес Мануел Лопес Обрадор е взел правилно решение. Президентът каза, че директно сражение заради Гусман-младши е щяло да доведе до смъртта на много полицаи и вероятно цивилни, а опозицията се опитва да използва случая за \"ирационална кампания\".\r\nВъпреки усилията на Обрадор, мексиканците продължават да нямат доверие на властта в страната. Проучвания показват, че 63,5% от гражданите смятат, че картелите са по-силни от централната власт в Мексико.   Предшествениците на Обрадор опитаха и обратната стратегия. През 2006 година президентът обяви война на картелите и изпрати след тях армията. Оттогава бяха убити шокиращите 200 000 души, като влиянието на престъпните синдикати и обема на техния бизнес не са много по-различни.     ", "date": "2019.10.22", "title": "В Мексико има понижение на броя на убийствата, но статистиката всъщност е стряскаща"}
{"url": "https://www.actualno.com/america/oon-obyrna-pogled-kym-chili-news_1387133.html", "text": "      Върховният комисар на ООН за правата на човека поиска независимо разследване на смъртта на поне 11 души по време на протестите в Чили, предаде БГНЕС, позовавайки се на Deutsche Welle.      Точният брой на загиналите не е ясен, като може и да са 13. Ранените са поне 44-ма.   Бившият чилийски президент Мишел Бачалет поиска смъртта на демонстрантите да бъде разследвана, след като се появиха съмнения за прекомерна употреба на сила срещу тях от страна на полицията и армията.\r\nОткакто започнаха протестите, повече от 1900 души са били арестувани. В редица градове на Чили беше обявено извънредно положение, а в понеделник за трета поредна нощ имаше полицейски час.  Протестите започнаха студенти, недоволни от обявеното повишение на цената на билета за метрото еквивалента на едва 2 евроцента. Впоследствие демонстрациите прераснаха в безредици, в които участват хиляди недоволни от цената на живота в Чили и увеличаващото се неравенство между бедни и богати.\r\nДве авиокомпании отмениха полети до Сантяго, което засегна над 1400 души. Училищата останаха затворени в понеделник, което накара стотици хиляди родители в огромния град да търсят решение къде да оставят децата, докато са на работа.   Президентът Себастиан Пинера защити решението си да обяви извънредно положение и да вкара хиляди войници в Сантяго. \"Ние сме във война с мощен, безмилостен враг, който не уважава никой и нищо. Ще използват насилие без ограничения\", каза Пинера от генералния щаб на армията.    Въпреки че Пинера обяви отмяна на решението за повишаване на цената на билета и нови мерки за борба с неравенството в обществото, протестите не спират. ", "date": "2019.10.22", "title": "ООН обърна поглед към Чили"}
{"url": "https://www.actualno.com/society/prognoza-za-vremeto-22-oktomvri-vtornik-news_1387095.html", "text": "      Днес ще е слънчево, преди обяд в източните райони - мъгливо. Ще се появи слаб североизточен вятър. Максимални температури между 22° и 27°. Атмосферното налягане няма да се промени съществено и остава по-високо от средното за месеца. Това съобщи за Агенция „Фокус“ дежурният синоптик Георги Цеков от Националния институт по метеорология и хидрология.      Над Черноморието в сутрешните часове ще е мъгливо. Около обяд видимостта ще се подобри и до края на деня ще е предимно слънчево. Ще духа слаб изток-североизточен вятър. Максимални температури между 20° и 22°. Температурата на морската вода е 19-20°. Вълнението на морето ще е 1-2 бала.\r\nНад планините ще бъде слънчево. Ще духа слаб североизточен вятър. Максималната температура на 1200 метра ще е около 20°, на 2000 метра – около 13°.\r\nИ през следващите дни промяна на синоптичната обстановка не се очаква. Времето ще остане топло за сезона, в повечето райони - и слънчево, на места в низините в източната половина от страната след полунощ и в часовете преди обяд ще има ниска облачност или мъгла. Ще бъде почти тихо. Преобладаващите максимални температури ще са между 21° и 26°, а минималните ще бъдат между 6° и 11°, по-високи по Черноморието. И в планините ще остане слънчево, с температури, по-високи от нормалните за втората половина от октомври.   ", "date": "2019.10.22", "title": "Прогноза за времето - 22 октомври (вторник)"}
{"url": "https://www.actualno.com/business/na-nivo-proekt-dyrjavata-ne-predvijda-promeni-za-pensii-i-majchinski-news_1387138.html", "text": "      6,7% ще е увеличението на пенсиите от 1 юли 2020 г., предвижда проектобюджетът на държавното обществено осигуряване (ДОО), предложен от управителя на НОИ Ивайло Иванов.      Минималната пенсия ще се вдигне с 14,7 лв. и ще стане 234,13 лв., а средната ще стигне 412,28 лв. спрямо 381,74 лв. в момента, сочи проектът, предаде в. \" \".   Според разчета, 27 000 пенсионери в момента вземат максимално позволения размер на пенсии (1200 лева) и затова техните пенсии няма да бъдат увеличени.\r\nМаксималният осигурителен доход остава 3000 лева, а минималната заплата догодина ще е 610 лв. - това ще е размерът и на минималните осигурителни прагове. При земеделците и тютюнопроизводителите това ще доведе до вдигане на минималния праг от 400 на 610 лв.  Без промяна остават и условията за майчинството - 380 лв. на месец за отглеждане на дете от 1 до 2 години. Обезщетението за безработица остава най-малко 9 лв. на ден и най-много 74,29 лв.\r\nДържавата предлага да няма промяна и при изплащането на болничните - първите 3 дни ще се плащат от работодателите, а след това от НОИ. ", "date": "2019.10.22", "title": "На ниво проект: Държавата не предвижда промени за пенсии и майчински"}
{"url": "https://www.actualno.com/europe/zaradi-ubijstvo-na-pytja-velikobritanija-zatjaga-kontrola-za-diplomatite-ot-sasht-news_1387117.html", "text": "      Лондон смята да промени правилата, по които американци, работещи във военновъздушната база Кроутън получават дипломатически имунитет, информира Euronews, според БГНЕС.      Причината е продължаващия месеци скандал, след като съпруга на дипломат предизвика фатална катастрофа и напусна Великобритания без да бъде подведена под отговорност.   \"Вече разпоредих преразглеждане на споразумението със САЩ за статута на техния персонал и семействата им в Кроутън\", каза външния министър на Великобритания Доминк Рааб.\r\nНа 19 август американката с джипа си в платното за насрещно движение и предизвикала челен удар с мотоциклета на 19-годишния Хари Дън, който загинал на място. Сакулас, която е съпруга на работещ във военната база дипломат, напуснала Великобритания, възползвайки се от дипломатически имунитет.  Премиерът на Великобритания Борис Джонсън призова президента на САЩ Доналд Тръмп да преразгледа решението да бъде позволено на Ан Сакулас да използва дипломатическия си имунитет в този случай. Тръмп се срещна лично с родителите на загиналия младеж, но САЩ не промениха решението си Сакулас да не бъде върната във Великобритания. Заглавна снимка:   ", "date": "2019.10.22", "title": "Заради убийство на пътя, Великобритания затяга контрола за дипломатите от САЩ"}
{"url": "https://www.actualno.com/celebrate/sv-ravnoapostolni-averkij-jerapolski-news_701149.html", "text": "      Св. Аверкий бил трети епископ на град Йерапол, Мала Азия. Живял в края на първия и началото на втория век.      Дейността му в Йерапол била свързана с много трудности. Тук в началото на неговото светителствуване християните били твърде малко. Той употребил всички усилия да увеличи броя на членовете на Църквата. Бог го подкрепял чрез много чудеса.   При едно шумно езическо празненство той силно скърбял за заслепението на народа. Усърдно се молил на Бога да му помогне да просвети езичниците, да им отвори очите на правата вяра.\r\nНа следващата нощ имал такова съновидение:  - Иди и съкруши със жезъла си началниците на заблуждението! – казал му един светъл момък, като му подал жезъла.\r\nРазбрал смисъла на видението, епископ Аверкий бързо отишъл в езическото капище и разтрошил на късове издигнатите там идоли. Езичниците узнали за това и с ярост се спуснали към дома на Аверкий. Устремили се да го бият.\r\nЕпископът не избягал. Не се скрил. Спокойно излязъл на площада, като спечелил уважението на всички с осанката си. От площада почнал да учи народа в Кого да вярва. Пред очите на цялата тълпа излекувал в името на Бога трима болни.       Яростта на езичниците преминала в почит към Божия човек. На тълпата вече било ясно, че истински Бог е Оня, Когото Аверкий проповядва. Все повече се сгъстявали слушателите, които искали да слушат словото му за великия и истински Бог.\r\nНа другия ден приели от него Кръщение повече от 500 души.\r\nС проповедническа цел св. Аверкий обиколил Сирия, Киликия, Месопотамия. Бил и в Рим. Затова е наречен равноапостолен.\r\nУмрял в 167 г. на 72-годишна възраст.        ", "date": "2019.10.22", "title": "Св. равноапостолни Аверкий Йераполски"}
{"url": "https://www.actualno.com/crime/bylgari-vkluchitelno-jena-vlizat-za-dylgo-v-zatvora-zaradi-seksualen-trafik-na-hora-na-ostrova-news_1387142.html", "text": "      Трима българи - жена и двама мъже, а осъдени на общо 24 години за трафик на хора с цел сексуална експлоатация във Великобритания, пише в. \" \".      Съгласно присъдите, 34-годиншата Елеонара Василева ще прекара 11 години в затвора, 31-годиншният Илия Михайлов е осъден на 10 години, а 34-годишният Мариян Василев ще излежи 3 години.   Обвинението гласи, че тримата мамели българки да дойдат на Острова с лъжи за хубава работа. Щом жертвите дойдели, следвал сблъсък с действителността - проституция, под заплаха от физическо насилие за всяка жена, която не е съгласна.\r\nНай-малко шест жени са били докарани във Великобритания по този начин, като всяка трябвало да плати по 200 паунда за \"услугата\". Елеонора отговаряла за вербуването на жените, транспортирането им до Англия, наемането на имоти за тяхната работа и рекламирането на предлаганите сексуслуги. Илия и Мариян се грижели за сплашването, налагането на глоби и осигуряването на кокаин, който проститутките трябвало да предлагат на клиентите си. Половината от спечеленото от проститутките отивало за сводниците им. С останалите пари трябвало да им плащат за стаите, в които ги държат, да си купуват презервативи и лубриканти пак от тях, и то по цени, до пет пъти по-високи от пазарните. Освен това им налагали и глоби, ако откажат услуга на клиент, или се появят в неподходящо облекло.  За присъдите помогнали значително и свидетелски показания на пострадали. ", "date": "2019.10.22", "title": "Българи, включително жена, влизат за дълго в затвора заради сексуален трафик на хора на Острова "}
{"url": "https://www.actualno.com/society/oon-zaradi-demografskata-kriza-v-bylgarija-idva-vreme-v-koeto-njama-pensii-news_1387134.html", "text": "      До 2050 година България ще загуби една четвърт от , пише в доклад на ООН. Оценката е близка до !      Масовата емиграция на младите от Югоизточна Европа поставя държавите в региона в много тежка ситуация, коментира Reuters, цитирана от БГНЕС. От десетте страни с най-бързо намаляващи популации в света, девет са в Югоизточна Европа, казва ООН. Причината е комбинация от по-голям брой емигриращи, отколкото идващи в тези страни и ниски нива на раждаемост.   Между 1995 и 2035 година броят на населението над 65-годишна възраст  ще се удвои в повечето от страните в региона, казва доклада на фонда. Като  се има предвид намаляващия брой на хората в работоспособна възраст,  съществува реален риск за бъдещето на основни социални услуги като  изплащането на пенсии .\r\nПовечето страни в Югоизточна Европа вече изпитват значителен  недостиг на работна ръка, което затруднява икономическия ръст и шанса да  се намали изоставането от Западна Европа. Проблемът се обуславя от  ниското заплащане, лошото образование и професионално обучение, както и  политическата несигурност в тези страни, където държавата продължава да  доминира в икономическия сектор. Това кара младите да предпочетат  по-добре платената и по-удовлетворяваща работа на Запад.  \"За разлика от Западна Европа, страните в този регион не използват имиграцията, за да попълнят празнините. Населенията в Югоизточна Европа стават по-малобройни и по-възрастни\", казва Алана Армитаж, регионален директор за Източна Европа и Централна Азия на Фонда на ООН за населението.\r\nАрмитаж казва, че при сегашните условия ще е много трудно да се обърне тенденцията на емиграция и ниска раждаемост.   Правителствата в Югоизточна Европа трябва да разработят пълноценни политики за населението, базирани на спазването на човешките права, да осигурят по-добра грижа за децата, по-гъвкави работни часове, майчинство и за двамата родители, както и по-равно споделяне на тежестта в семейството между мъжа и жената, смята ООН.    Страните от Югоизточна Европа се нуждаят от по-плавно преминаване на младите от обучението към трудовите места, както и осигуряването на достъп до желана от хората работа. Има нужда и от повишаване на заплащането, за да бъде спряна тенденцията младите професионалисти да емигрират, казва Алана Армитаж. ", "date": "2019.10.22", "title": "ООН: Заради демографската криза в България идва време, в което няма пенсии"}
{"url": "https://www.actualno.com/crime/sydyt-pak-opitva-da-reshi-carskite-konushni-news_1387139.html", "text": "      На 22 октомври в Специализирания наказателен съд ще се проведе заседание по делото за „Царските конюшни” - идеята е да има разпит на свидетели, предаде БГНЕС.      Процесът е срещу областния управител на Софийска област Веселин Пенев и лицензирания оценител на държавните имоти Юлия Цекова. Веселин Пенев отговаря за две престъпления. Първото е за умишлена безстопанственост – за това, че като длъжностно лице, в условията на продължавано престъпления (с две деяния) не положил достатъчно грижи за ръководенето, управлението, стопанисването и запазването на повереното му имущество (престъпление по чл. 219, ал. 3 от НК). А именно, за бюджетни средства на Софийска област и на Българската държава в размер на общо 118 439,20 лева, както и за държавен имот, в резултат на което са настъпили значителни вреди.   Второто обвинение на Пенев е за това, че като длъжностно лице съзнателно сключил три неизгодни сделки от името и за сметка на Българската държава. Чрез транслация на притежаваната от държавата част от собствеността на Царските конюшни в полза на „Евротрансбилд“ ЕООД, а не чрез обособяване на реален дял със статут на частна държавна собственост, продал държавната част от недвижимите имоти по занижени цени – за сумата от общо 658 870 лв. без ДДС, при обща пазарна стойност към същата дата в размер на 10 989 000. От действията му са произлезли вреди за Българската държава в размер на 10 330 130 лв.\r\nЮлия Цекова е обвинена за това, че в качеството си на лицензиран оценител, дала неверни оценки и заключения за определяне пазарната стойност на три недвижими имота в центъра на София – частна държавна собственост, възложени и от областния управител на област София. От това произтекла щета за Българската държава в размер на 10 330 130 лв.  Цекова е майка на Георги Димов, който също се сблъска с правосъдието и също заради ! ", "date": "2019.10.22", "title": "Съдът пак опитва да реши \"Царските конюшни\""}
{"url": "https://www.actualno.com/business/firma-6-godini-sybira-taksa-giol-po-granicata-s-turcija-news_1387126.html", "text": "      През 2013 г. скандалът със \"златната локва\" и такса \"дезинфекция\", събирана от автомобилите на границата с Турция, разтърси България, \"взе главата\" на тогавашния шеф на агенцията по храните и влезе в прокуратурата.      Оказва се, че 6 години по-късно \"златният гьол\" продължава да работи с пълна пара - всяко влизащо от Турция МПС минава за обеззаразяване през пръскалката, като плаща за \"услугата\". Леките коли например дават по 5 лева, а камионите и автобусите - в пъти повече. Таксата е държавна и би трябвало да се администрира от БАБХ, но на практика се събира от частна фирма, която получава за това комисиона, пише в. .\r\nФирмата посредник е същата като през 2013 г. - \"Пи. Еф. Си.\" ЕООД. Събирането на пари за дезинфекция е единствената дейност на дружеството, което според собствения му финансов отчет разполага с  две машини за по 1000 лева и с 38 души персонал. Срещу тези скромни активи стои впечатляващ бизнес модел - приходите на дребното ЕООД за 2018 г. са 10 млн. лева, а печалбата му след облагане надхвърля 8 млн. лева. \"Златният гьол\" отново клокочи. Корупция при ГЕРБ? Моля ви се, няма такова нещо\", коментира гневно във Facebook Виктор Лилов, който преди дни бил таксуван с 5 лева на влизане в България през ГКПП \"Капитан Андреево\".  Той припомня, че през 2013 г. БАБХ със странна процедура повери събирането на таксите за дезинфекция на \"Пи. Еф. Си.“ и че по онова време собственик на частната фирма бе Лидия Любенова, балдъза на сенчестия бизнесмен Красимир Каменов-Къро, емигрирал в Южна Африка. Сега собственикът е друго лице, но печатницата за пари работи все така безотказно. \"Пи. Еф. Си.\" впрочем е получила концесия за събирането на такса \"локва\" и на други две ГКПП-та на браздата с Турция – при Лесово и при Малко Търново, показа проверка на \"Сега\".\r\nНе е ясно защо БАБХ е опряла до частна фирма - при положение че на границата с Турция така или иначе има пунктове за ветеринарен контрол със служители на самата БАБХ.\r\nНе е ясно и защо посредникът получава такива щедри комисиони - например от 5-те лева, които леките коли плащат, 4 лева са държавната такса за обеззаразянето, а 1 лев остава за събирача \"Пи. Еф. Си.\", чиято основна задача е да държи локвата в готовност за пръскане на автомобилите и да я зарежда с препарати.    При тези скромни разходи не е чудно, че дружеството се радва на космическа рентабилност - от всеки 1 лев приходи печалбата му е 0.84 лева.\r\nМиналия четвъртък в. \"Сега\" изпрати на БАБХ няколко въпроса, свързани с таксуването на входящия автотрафик от Турция и с приходите, разходите и комисионите на фирмата посредник. Оттам обещаха да отговорят \"възможно най-скоро\". Трусове Скандалът със странното партньорство между БАБХ и \"Пи. Еф. Си.\" избухна през март 2013 г. Тогава частната фирма бе избрана с експресен и почти апокрифен конкурс, в който срокът за подаване на оферти бе 7 дни. Процедурата бе пусната в последните дни на кабинета \"Борисов\". Заради избуялите съмнения за корупция служебното правителство на Марин Райков прекрати или по-точно замрази контракта.\r\nПрокуратурата започна проверка за престъпление, но бързо се произнесе, че не вижда нередности. Все пак не се мина без \"жертви\" - тогавашният шеф на БАБХ Йордан Войнов бе уволнен. Междувременно в Турция избухна шапна епидемия и през 2014 г. новият шеф на БАБХ Пламен Моллов \"назначи\" отново \"Пи. Еф. Си.\" да събира такса \"обеззаразяване\".    ", "date": "2019.10.22", "title": "Фирма 6 години събира такса \"гьол\" по границата с Турция"}
{"url": "https://www.actualno.com/books/idva-vkusyt-na-prikluchenijata-news_1386942.html", "text": "      В ръцете си държите вкусно-сладка книга:      като шоколад – внимавайте да не полепне по пръстите ви;   като сладолед – четете бързо, че ще се разтопи;\r\nкато сладкиш – ползвайте културно салфетка, но никога не изтривайте усмивката си!  Свежарска като зелена салата от домашната градинка, бухнала като питка, мека и пръхкава, още топла – топла… книга, която ще ви разсмее и със сигурност ще разбуди вълчи апетит към храната!\r\nИзяжте я с кориците и си поискайте допълнително!   Ето я книгата, която аз нарекох „Вкусът на приключенията“.    Жан-Пиер – прасе готвач\r\nИван Раденков... хруп-хруп...\r\nО, извинете! Иван Раденков е изявен български лакомник, между другото и далечен братовчед на Палачинковото чудовище. М-м-може би сте чували, че без да се притеснява нито от коричкозаврите, нито от доматените пирати... мляс-мляс... той пише смело за всички техни приключения и си позволява... гриз-гриз... най-спокойно да ги осмива в разкази с картинки.    ", "date": "2019.10.22", "title": "Идва \"Вкусът на приключенията\""}
{"url": "https://www.actualno.com/politics/ek-krie-do-posledno-dali-shte-vdigne-i-kolko-mehanizma-za-sytrudnichestvo-i-proverka-news_1387136.html", "text": "      Вероятността днес, 22 октомври, Европейската комисия да препоръча спиране на Механизма за сътрудничество и проверка (МСП) изобщо не е за подценяване, но това няма да е краят на наблюдението над България и Румъния за корупция на високо равнище и дефекти на правосъдието. Това твърди в свой материал , който се позовава на свои източници от Брюксел, София и Букурещ.      Свалянето на МСП беше дадено на практика като обещание от сегашната Европейска комисия, като новината !\r\nТъй като няма как да обяви, че слабостите са отстранени напълно, Брюксел търси процедурен изход, като може да предложи досегашният механизъм да бъде заменен от друг, който да наблюдава всички държави в ЕС за върховенство на закона. Такава идея разви следващият председател на ЕК Урсула фон дер Лайен, което означава, че задачата ще бъде прехвърлена на следващата Европейска комисия. Но и това няма да е краят, защото ЕК може само да предложи прекратяване на специалния мониторинг над България и Румъния, а решението ще бъде взето от Съвета на ЕС по правосъдие и вътрешен ред. Там не е сигурно, че всички държави ще бъдат съгласни, защото някои поставят пречка  пред отварянето на Шенгенското пространство за София и Букурещ тъкмо поради недостатъци в правовия им ред. Освен това някои държави не са съгласни наблюдението да се разшири и върху тях, защото ще бъде обвързано с достъпа им до еврофондове. за ограничаване на еврофондове за държави, в които липсва върховенство на правото, дойде заради проблемите с и . А как реагира България - припомнете си думите от миналата седмица на българския премиер Бойко Борисов в !   Високопоставен български дипломат казва, че споровете ще продължат до последния момент и затова предстоящите доклади за двете държави се пазят ревниво и нищо не изтича предварително. Висшият съдебен съвет на Румъния пусна дори гневно писмо на сайта си, че е бил поканен едва миналия петък вечерта да се запознае в срок до няколко часа с проектодоклада, но с условието да изпрати представител с право на достъп до класифицирана информация. \"Засекретяването на доклада на МСП, въпреки че той може да има най-много характер на непубличен документ, води до обосновано предположение, че това действие не е извършено в съответствие с всички условия, заложени в Закона за класифицираните документи\", пише пресслужбата на висшите магистрати на Румъния.  Ситуацията повдигна много въпроси как Брюксел би мотивирал отпадане на механизма. Той смекчи критиките си към България още в предишните два доклада през 2017 и 2018 г., но запази остър тон заради корупцията на високо равнище. Вкарването в затвора на бившия председател на румънския парламент не отслаби критиките, защото неговата фаворитка в соцпартията Виорика Дънчила не предприе радикални стъпки за борба с корупцията. Тя се възползва от падането му от власт, за да продължи да прави собствена кариера. Това го разгневи и както съобщи вчера румънският сайт hotnews.ro, той е изпратил писмо до Съда на ЕС с обвинение срещу нея, че е злоупотребявала с европейски средства като евродепутат при назначаването на свой сътрудник.\r\nКаквото и да каже Брюксел за състоянието на съдебната ни система и способността да прилагаме закона еднакво спрямо всички, вероятно управляващите ще го изтълкуват в своя изгода. Министърът на правосъдието Данаил Кирилов бе сигурен, че МСП ще спре, и още през юни обеща да подаде оставка, ако не стане така. От името на България той ще участва в Съвета на ЕС по правосъдие и вътрешен ред и ще трябва да убеди колегите си от всички държави да спрат механизма за наблюдение, ако подобна препоръка бъде внесена от ЕК. Несигурността е голяма, след като на последния Европейски съвет (срещата на високо равнище) Франция спусна миналата седмица бариера пред започването на присъединителни преговори със Северна Македония и Албания под предлог за несъответствие на вътрешния им ред с критериите на правовата държава - т.е. точно за върховенството на правото.\r\nПрипомняме, че решението на ЕК не е окончателно - то всъщност е предложение и трябва да бъде затвърдено както от Европейския съвет, така и от Европейския парламент.     ", "date": "2019.10.22", "title": "ЕК крие до последно дали ще вдигне и колко Механизма за сътрудничество и проверка"}
{"url": "https://www.actualno.com/business/ima-zasilvane-na-razvitieto-na-regionite-v-bylgarija-sochi-evroindeks-news_1387145.html", "text": "      България бележи положителна тенденция на развитие на регионално ниво. Това твърди , позовавайки се на данните от най-новите данни на Регионалния индекс за конкурентоспособност в ЕС за 2019 година.      Съгласно данните, в България най-добре се представя столичният Югозападен регион, който се нарежда на 181-о от 268 места. Основен двигател на региона е София. Въпреки че се представя  най-добре от българските региони, Югозападният е оценен на 3-о от 5  възможни нива на развитост. Положителни са показателите на този регион  за макроикономическата стабилност (0,61), за ефективност на пазара на  труда (0,35) и висшето образование (0,49). Но по показател институции  стойността е -1,77, по технологична готовност -1,76, по основно  образование -1,23.   Северният централен регион, който включва  областите Велико Търново, Габрово, Разград, Русе и Търговище, се  представя най-добре по показател институции, но отново с отрицателни  стойности (-1,34). Притеснителна тенденция показва показателят здраве,  който в Северозападния регион е минус 2,62. Именно този регион в България от години е най-зле - сега е 260-ти в класацията, като изпреварва само 8 региона в ЕС - автономния испански град Мелиля, разположен в Северна Африка; 4 гръцки  региона; френския департамент Майот в Индийския океан; Френска Гвиана в  североизточната част на Южна Америка и Североизточния регион на Румъния.  На абсолютното дъно е гръцкият EL41, който обхваща острови в  североизточната част на Егейско море. С по-добра конкурентоспособност,  но все пак по-слаба от тази на българския Северозапад, се представят  Беломорска Тракия, гръцката област Западна Македония и Западна Гърция.\r\nДанните показват, че всички 6 български региона са развивали конкурентоспособност малко по-бързо от гръцките и румънските през последните три години. Много по-добре от голяма част от европейските региони се представя България по показател ефективност на пазара на труда. Родните региони обаче изостават от средното ниво за ЕС в сфери като здравеопазване, образование, технологична готовност и инфраструктура.  Най-силен показател за цяла България е макроикономическата стабилност  (0,61). Заради този критерий българските региони изпреварват част от  европейските. Стабилна макроикономика обикновено означава ниска  инфлация, нисък бюджетен дефицит, растеж на средната работна заплата  съобразно производителността на труда, намаляващ като процент от БВП  външен дълг и т.н.\r\nИндексът определя и кои региони имат близко представяне по конкурентоспособност, като регионите са разделени в 5 групи. В група 3, където е Югозападния регион, са 6 френски региона - Лангедок-Русийон в Южна Франция; Пикарди в Северна Франция; Лотарингия в Североизточна Франция; Франш Конте в Източна Франция; Лимузен в Централна Франция; задморското владение на Франция Мартиника в в източната част на Карибско море. В тази група е и цяла Естония, която заради малобройното си население е класифицирана в ЕС като един регион.   В сравнение с предишните 3 издания на индекса общата оценка на ситуацията в България се подобрява. Изключение прави стойността, дадена на нашите региони през 2010 г. минус 1,07, която се влошава през 2013 г. и е минус 1,17. Оттогава обаче се наблюдава подобрение на конкурентоспособността като през 2016 г. оценката е минус 1,09, а според тазгодишния индекс - минус 0,93. В тазгодишното издание на индекса Румъния и Гърция се справят по-зле от България с обща оценка за своите региони съответно минус 1,13 и минус 0,97.    Общ извод на ниво ЕС е, че разликата между столиците и бедните региони не е намаляла въпреки общото подобрение на икономическата среда. Абсолютен номер 1 в това издание на индекса е регионът Стокхолм, следван от Лондон, с широката си зона за пътуване, и холандската провинция Утрехт, които си делят второто място. Първенецът Стокхолм е оценен с максималната 5-а степен на развитие с най-силен показател иновации (1,85). Най-слаб за шведската столица е показателят размер на пазара (0,43), което пак е значително над средното за ЕС. Регионите, които са класирани с подобно завидно представяне по конкурентоспособност, са холандските Амстердам и Утрехт, Ил дьо Франс, в който влиза френската столица Париж, Лондон, Щутгарт, Брюксел, Бремен, Залцбург и др. ", "date": "2019.10.22", "title": "Има засилване на развитието на регионите в България, сочи евроиндекс"}
{"url": "https://www.actualno.com/cite/poneje-sme-malki-vsichko-ni-izglejda-goljamo-news_1387152.html", "text": "       \"Понеже сме малки всичко ни изглежда голямо.\" Това каза журналистът Валерий Тодоров пред bTV в коментар за посещението на външния министър Екатерина Захариева в Москва.       ", "date": "2019.10.22", "title": "Понеже сме малки всичко ни изглежда голямо"}
{"url": "https://www.actualno.com/curious/kak-da-si-izpletem-shapka-news_1387264.html", "text": "       Шапката като елемент от гардероба, винаги е играла важна роля в живота на жената.       Имаше моменти, когато се смяташе за неприлично, дамата да излиза на улицата, без шапка и без ръкавици. И това касаеше жени от различни сфери на живот, живеещи в градове.\r\nШапката завършваше образа на притежателката си. Всеки моден кръг е разнообразен, въпреки, че модата често се повтаря. Това, което някога е било актуално за нашите майки и баби днес не прави изключение.\r\nВ последно време на мода се върнаха шапки от клош (френски камбани). Те направиха своя писък, сред дамите от началото на миналия век. Стилът на еманципираните жени, станал модерен по това време. Рокли без корсети и ниска талия, изисквали други модели шапки.  И така се появявала уникалната шапка във форма камбанка.\r\nИдеята, за нея е предложена от известната модна дизайнерка Каролина Ребу. Жените от онези времена изглеждали много стилни и романтични с този аксесоар. Сега този стил се завръща. Как да изплетем шапка сами?         Днес има голямо разнообразие от шапки. Говорим за възможността да създадем такъв модел със собствените си ръце. Ако искате да постигнете висок клас от умения, тогава защо да не опитате? Нищо не е невъзможно! Въз основа на любовта към този стил може да създадете цял куп интересни неща.\r\nШиене - в оригинал, тази модна част от дамския гардероб вече е създадена. За целта може да използвате готов шаблон, който лесно да намерите в специални списания или на уебсайтове. Останалото е да си набавите плат и да опитате да ушиете подобна шапка.\r\nШапка камбанка - има много интересни начини за създаване на шапки камбанка. Това е начин за оплитане с нишки от вълна. Методът, представлява доста интересна техника и не твърде сложна. Тези шапки са твърди и поддържат добре формата. Идеално пасват на различни дамски тоалети.\r\nПлетива - както вече споменахме, шапката се вписва идеално в дамския гардероб и на женската глава. Всеки един шивач, умее да създаде този моден аксесоар със собствените си ръце с помощта на кука или игли за плетене. Плетените на една кука шапки са много популярни в днешно време.         За да плетене на една кука шапка не се нуждаете от модел и сложни шарки. Първо, опитайте се да направите топла шапка за хладно време. Елегантният модел може да бъде плетен на една кука, само с въздушни бримки и двойно плетене на една кука. Подгответе прежда и куки. Купете дебела прежда от около 100-150 гр. с дължина 100 метра. Изберете прежда по ваш избор. Ако не сте сигурни, консултирайте се с продавача. Вземете кука № 5 за горната част и № 6 за краищата:   Започнете с верига от 4 бримки. Свързваме първия и последния контур. Получавате три работни бримки. Следващия ред, плетете по 2 единични плета на една кука във всеки контур. Вече имате 6 бримки. Плетете началото и края на ред с една бримка. Обърнете внимание къде сте сложили куката. Има две опции за плетене на контур: поставете кука под примката или в нея. Релефът на вашето плетене ще зависи от това.\r\nНа следващо място, плетете в спирала. От 3 реда плетете 2 колони в примката на предишния ред, след това 1 колона в контура и така до края. Във всеки следващ ред плетете 2 колони в един контур, през 2 бримки. Уверете се, че дъното е плоско, но леко огънато. Следователно, добавете малко контур във всеки ред. При плетене на една кука в спирала, краят на всеки ред не се вижда. Ширината по диагонал обикновено е 15-16 cm.\r\nВисочина на модела. В този стил, той може да бъде доста голям, тъй като тази шапка се носи ниско на главата. От вас зависи, но не забравяйте, че сега плетете шапка с клош и височината й, все пак трябва да съответства на модела. Ако изведнъж се окаже, че тя седи твърде ниско, може да увеличите с допълнителни редове. Обичайната височина на е около 18 см. Плетете в спирала, без добавяне или намаляване на бримките. Ако искате да станете истински майстор в този тип ръкоделие, опитайте по-сложни опции. Този стил плетени шапки стана отново популярен днес. И ако, до преди е бил присъщ на елегантните и изискани дами, то сега можем да видим подобни модели в най-неочаквани ситуации и в комбинация с атрибутите на връхните дрехи. И тук, няма нищо странно. Всеки сам си определя свои правила. Нека не поглеждаме назад към миналото! Изненадайте себе си и изненадайте другите! ", "date": "2019.10.22", "title": "Как да си изплетем шапка"}
{"url": "https://www.actualno.com/viewpoint/nikoga-ne-e-kysno-da-stanesh-kmet-na-sofija-news_1387230.html", "text": "      Възможно е да си посърнал, в есенно настроение и постепенният спад на температурите да съвпада със спада на жизнените ти сили. Освен това е възможно и изборът ти на професия да не ти допада, да се чудиш за нова стъпка. В такива моменти може би просто трябва да обмислиш варианта да покметуваш над София. Не е сложно, ще помогнем със съвети.       1. Направи си снимка по риза Необходимо е да се снимаш по риза. За целта ти трябва смартфон и риза. Не може да минеш без нито едно от двете. Застани по риза на някое челно място в София и се снимай. Костюмът няма да свърши работа - от него лъхва на политик, на кариерен човек, мрачна, официална работа. Ризата прави друго - загатва за бачкаторски хъс, за желание да я почупиш от промени тая София. Кандидатите със сако просто ще крадат пари оттук и там, но ти си тоя, дето отива, хвърля сакото, запрятва ръкави и се хваща да бачка. 2. Малко набола брада   В случай, че не си жена де. Тридневна брада е най-добре. Пак по същата причина - гладко избръснатият кандидат е такъв, защото не работи достатъчно. Но ти не се спираш, нямаш време всеки ден да кибичиш пред огледалото, брадата расте и отмерва с всеки сантиметър свършената ти работа. Необходимо е с течение на времето да изградиш външност като на хората от сървайвър - колкото повече дни минават от началото на кампанията, толкова повече преминаваш към лъмбърсексуалност. 3. Говори кратко Никой няма време да слуша обстойни коментари. Всичко върви пред очите на скролващ във Facebook човек, който попада на десетки спонсорирани връзки. Имаш избор. Вариант 1: Спирам гей прайдовете. Вариант 2: Ще оправя периферията и крайните квартали. Вариант 3: Ще намаля цените на билетчето. Вариант 4: Ще вкарам в затвора когото трябва. Всичките стават, но не ги смесвай, ще стане много сложно за възприемане. Един лозунг, една победа.     4. Кажи, че си от София Стар софиянец си. Роден си в София, имал си възможност да отидеш в Париж, Лондон и Виена, но си останал в София. Баща ти е от София, майка ти е от София, до трети братовчед всичко живо е от София, имаш един четвърти от Дряново, но него семейството го е отлъчило и той си е сменил името с държавен вестник, за да не петни софийския род. Ако случайно разбереш, че има кандидат от Варна, просто го посочи с пръст и кажи - тоз човек е от Варна. Това е достатъчно. Никой от Варна не може да управлява София. А и Варна. 5. Кажи, че си алтернатива на статуквото В тоя живот никой не е от статуквото. Което е хубав парадокс - непрекъснато има статукво, от което просто няма нито един човек. Колкото и да си обрасъл със зависимости, запомни, че ти си алтернативата. Биографията ти няма значение, нито онова неписано CV, което и без това никой не помни - само тук не работят законите на Хераклит, само тук може да влезеш в една река два пъти и от това, че не можеш да плуваш да се удавят не ти, а други. 6. Изглеждай така, сякаш всички знаят, че съществуваш    Казваш се Иван Георгиев, кандидат си на партия, сформирана преди два месеца, но хората просто те знаят - ето така трябва да изглеждаш. Имиджът да гласи - ама ето бе, ето ме - Иван Георгиев, точно така, точно онзи Иван Георгиев, за когото си мислите. 7. Измисли си образование Бил си на Еразъм + за две седмици в Париж? Завършил си Сорбоната. Участвал си на семинар във Франкфурт? Немско образование. Никой не е длъжен да знае, че си прекарал четири години в Шуменския университет. Напълни се със сертификати от глава до уши и си ги закачи като аксесоари по тялото. Но и не прекалявай - търси се нещо средно между експерт и човек от народа. Ако останеш само експерт, няма да стане. Ако си само човек от народа, ще стане, ама в провинцията, тук никой не пасе трева и няма да мине номера. Бъди кръстоска между бай Тошо и прегрял от успех в чужбина пич, на който вече не му е останало нищо, освен да се завърне, за да оправи родния град. Автор:   ", "date": "2019.10.22", "title": "Никога не е късно да станеш кмет на София"}
{"url": "https://www.actualno.com/analysis/mnogo-rabotnici-sa-izlojeni-na-opasni-veshtestva-vsekidnevno-news_1387186.html", "text": "      Около 18% от работниците в Европа са изложени на опасни вещества на работните си места. Това съобщи пред БНР Дарина Конова, държавен експерт в Министерството на труда и социалната политика.      Конова поясни, че опасни вещества са както химикалите в бои, лепила, дезинфектанти, почистващи препарати и пестициди, така и замърсители, генерирани при производствени процеси, като пари при заваряване, силициев прах при обработка на строителни материали и други.   По нейни думи излагането на опасни вещества на работното място е много по-често срещано, отколкото се предполага, и даде пример с работещите във фризьорски или козметичен салон и хигиенистите.\r\nЕкспертът изтъкна, че в почти всички видове производства се срещат опасни вещества, поради което информираността е изключително важна.  Тя заяви, че е от ключово значение в регламентите производителите и търговците да предоставят информация надолу по веригата до потребителя.\r\nПоради тази причина във всяко предприятие трябва да има картотека на опасните вещества и да бъдат предвидени съответните предпазни мерки.    ", "date": "2019.10.22", "title": "Много работници са изложени на опасни вещества всекидневно"}
{"url": "https://www.actualno.com/showbusiness/johnnie-walker-s-dve-novi-kolekcionerski-uiskita-vdyhnoveni-ot-igra-na-tronove-news_1387185.html", "text": "             Новите уискита са вдъхновени от воюващите домове Старк, изобразен със страховитото вълчище, и Таргариен, чийто символ е огнедишащият дракон.\r\nJohnnie Walker призовава феновете на Игра на тронове да изберат своята страна – Старк или Таргариен, вълчище или дракон. Независимо дали сте фенове с огън в кръвта или пък предпочитате смразяващия север, Johnnie Walker има уиски за вас. ИЗБЕРЕТЕ СВОЯТА СТРАНА   Когато бутилките са поставени една до друга (ледената вляво, а огнената вдясно), крачещият човек на Johnnie Walker, изобразен на бутилката на А Song of Fire застава лице в лице с този от бутилката на А Song of Ice, а зад тях се виждат зъбите на вълчището и огненият дъх на дракона. Когато бутилките разменят местата си, новата обща визия представя контраста между домовете Таргариен и Старк, показвайки образите на техните домове, които сякаш излизат един от друг.\r\nJohnnie Walker А Song of Ice е бленд, вдъхновен от непримиримия див север и леда, оформил планините и заледил реките му.\r\nПодобно на географското разположение на Зимен Хребет, А Song of Ice носи магията на севера, комбинирайки в себе си уискита от Клайнлиш – една от най-северните и емблематични дестилерии на Шотландия. Деликатният вкус на уискито, с нотки на ванилия и тропически плодове, наподобяващи тези от овошките в Дорн, носи уюта на огнището, приветстващо премръзналите длани, повдигайки духа като малък изгрев насред Дългата нощ.    Преливащите се сив и син цвят в дизайна на бутилката напомнят за смразяващия север от сериала, известен със суровите си зими и ледовити пейзажи. Johnnie Walker А Song of Ice е уиски, което определено оживява с кубчета лед, а финалът му е хладен и мек. Алкохолното съдържание е 40.2%\r\nJohnnie Walker А Song of Fire, от друга страна, притежава деликатния, опушен вкус на малцовете от дестилерията Кул Ила. Горд представител на дома Таргариен, А Song of Fire има плътен опушен вкус с нотки на червени плодове и подправки като онези, с които се славят пазарите в Мирийн.\r\nДизайнът на бутилката изобразява и огнена гледка с тъмночервени цветове, вдъхновени от драконите на дома Таргариен. Консумирано чисто, уискито очарова с топъл, мек финал. Алкохолно съдържание – 40.8%.   Двете колекционерски уискита са продължение на колаборацията между Johnnie Walker и култовия сериал Игра на тронове на HBO и допълнение към лимитираната серия White Walker by Johnnie Walker, която бе пусната на пазара през 2018 г.\r\nJohnnie Walker А Song of Ice и А Song of Fire са идеалният подарък както за колекционери на уиски, така и за феновете на Игра на тронове.   Добрата новина е, че от началото на октомври, те вече са достъпни и на българския пазар в лимитирани количества.  За Johnnie Walker:    Johnnie Walker е номер едно шотландско уиски в света (IWSR, 2017) с фенове в над 180 държави по целия свят. Още по времето на неговия създател Джон Уокър, хората, които блендват уискитата на Johnnie Walker се стремят към перфектния вкус и качество.\r\nДнес многократно награждаваното уиски портфолио включва Johnnie Walker Red Label, Black Label, Double Black, Green Label, Gold Label Reserve, AGED 18 YEARS и Blue Label. Продажбата на над 18 милиона бъчви годишно (IWSR, 2017) превръща Johnnie Walker в най-популярното шотландско уиски в света. За Diageo Diageo е световен лидер в областта на алкохолните напитки със забележителна колекция от първокачествен алкохол, която включва марки като Johnnie Walker, Bulleit, Smirnoff, Cîroc и Ketel One, Captain Morgan, Baileys, Don Julio, Tanqueray и Guinness.\r\nDiageo е световна компания, чиито продукти се продават в над 180 страни по света. Компанията фигурира на лондонската фондова борса (DGE), както и на нюйоркската борса (DEO). За повече информация посетете . Посетете и глобалния ресурс за отговорна консумация за информация, инициативи и споделяне на добри практики. ", "date": "2019.10.22", "title": "Johnnie Walker с две нови колекционерски уискита, вдъхновени от \"Игра на тронове\""}
{"url": "https://www.actualno.com/society/djambazki-nastojava-da-se-zatvorjat-obshtejitijata-za-emigranti-v-tri-stolichni-kvartala-news_1387235.html", "text": "      Трите центъра за нелегални имигранти в София – Техникум по дървообработване – „Военна рампа“, „Враждебна“, „Овча купел“, трябва да бъдат закрити незабавно, а обитателите им екстрадирани. Незабавно!      Това заявява в своя позиция евродепутатът и заместник-председател на ВМРО Ангел Джамбазки.\r\n\" непълнолетно момиче в София. За пореден път ставаме свидетели на трагедия с участието на нелегални мигранти . След наръганото на ул. „Пиротска“ момиче преди няколко години днес отново усещаме вкуса на модерния мултикултурализъм. Двама непълнолетни афганистанци са си позволили да изнасилят брутално тяхна връстничка. Отново без реакция на цялата гмеж от НПО-та, хелзинкски комитети и прочее родоотстъпници. Колко още трагедии трябва да изтърпи нашето общество, за да се събудят жълтопаветните приятели на мургавите „инженери“ , които бягали от война, пита Джамбазки.\r\n\"Ние от ВМРО от години се борим с този проблем. От години говорим как не става въпрос за майки с деца, бягащи от войни. Става въпрос за агресивни млади мъже, които не са достигнали нашето цивилизационно развитие, и които смятат, че е в реда на нещата да изнасилваш деца. Неуважаеми, няма да се разберем така, посочва той.  Ето защо като кандидат за кмет на София Ангел Джамбазки настоява категорично за затварянето на общежитията във „Военна рампа“, „Враждебна“ и „Овча купел “. Това ще се случи след като всички престъпници с нелегален статут получат сурови наказания от закона и бъдат депортирани от страната ни. Ние няма да позволим нелегални мигранти да изнасилват децата ни в центъра на столицата. За подобни деяния са нужни тежки репресивни мерки, които да решат проблема в зародиш, заявява той.\r\n\"За никого не е тайна, че именно сигурността е приоритет за мен като кандидат за кмет на София. С помощта на увеличения капацитет на общинската полиция, възнамерявам да прочистя столицата от раковото образувание, което представляват общежитията за мигранти, завършва Ангел Джамбазки. ", "date": "2019.10.22", "title": "Джамбазки настоява да се затворят общежитията за емигранти в три столични квартала"}
{"url": "https://www.actualno.com/bgfootball/sajtyt-na-bfs-vremenno-se-srina-news_1387245.html", "text": "      Сайтът на Българския футболен съюз се срина, съобщи Нова телевизия.      Страницата не работи, а при опит да се влезе в нея, системата автоматично изтегля файл с неизвестно съдържание.   От пресцентъра на БФС са заявили, че техните IT специалисти работят по отстраняването на проблема, но дали става въпрос за хакерска атака не е ясно.\r\nОт Съюза припомнят още, че миналата седмица многократно са правени неуспешни опити за злонамерени онлайн атаки.  Малко по-късно благодарение на работата на специалистите от БФС, сайтът беше възстановен. ", "date": "2019.10.22", "title": "Сайтът на БФС временно се срина"}
{"url": "https://www.actualno.com/curious/ne-pravete-tezi-neshta-do-kraja-na-oktomvri-news_1387332.html", "text": "       Руcки acтрoлoг oтпрaви прeдупрeждeниe към прeдcтaвитeлитe нa вcички зoдии, кaтo зaяви, чe втoрият мeceц oт eceнтa криe мнoгo риcкoвe и oпacнocти oт нaй-рaзличeн хaрaктeр.       Рeктoрът нa Руcкaтa acтрoлoгичнa шкoлa Михaил Бoрoдaчeв cъoбщи, чe прeз oктoмври вceки мoжe дa ce cблъcкa c куп oпacнocти и зa дa ги избeгнe, в никaкъв cлучaй нe трябвa дa прaви oпрeдeлeни нeщa дo крaя нa мeceцa.    , зaявявa Михaил Бoрoдaчeв. , дoпълвa acтрoлoгът.   Тoй cъвeтвa прeдcтaвитeлитe нa вcички зoдии дa бъдaт мнoгo диплoмaтични във вcякa eднa cитуaция, в кoятo пoпaднaт. Cпoрeд Бoрoдaчeв дo крaя нa мeceцa никoй нe e зaщитeн oт измaми и зaрaди тoвa трябвa дa бъдeм бдитeлни пocтoяннo..    oбяcнявa acтрoлoгът.    Тoй пoдчeртaвa, чe e нeoбхoдимo дa ce oтлoжи зaкупувaнeтo нa oбoрудвaнe и/или нeдвижими имoти имeннo пoрaди гoлeмия риcк oт измaмa.\r\nТoвa oбaчe, нямa дa прoдължи дългo, зaщoтo „cитуaциятa щe ce пoдoбри прeз нoeмври и дeкeмври, щe ce oтвoрят нoви пътищa зa рeшaвaнe нa рaзлични прoблeми“, уcпoкoявa извecтният acтрoлoг.\r\nизточник:     ", "date": "2019.10.22", "title": "НЕ правете тези неща до края на ОКТОМВРИ"}
{"url": "https://www.actualno.com/curious/dneven-horoskop-za-23-oktomvri-news_1387364.html", "text": "             Днес ви очаква дълъг път. Уверете се, че сте взели всичко необходимо за пътуването. Не рискувайте с правилата за безопасност. Днес може да преживеете малка раздяла. Ако сте предчувствали станалото няма защо да страдате.   Днес ще се почувствате отпочинали и изпълнени с енергия. Не бързайте да се товарите, а просто се насладете на състоянието си.     Днес няма да може да изпреварите събитията, а и не трябва. Вашето наблюдение ще е достатъчно. Тази сряда не се бъркайте в чуждите работи. Може да имате прекрасни идеи, но най-добре ги запазете за себе си. Очаква ви чудесен ден, освободен от тежестта на обикновените всекидневни задължения. Възползвайте се максимално от свободата.   Тази сряда не мислете какво имат другите. Вие имате много повече, но просто минавате през труден период. И това ще мине. Днес ще се наложи да положите повече усилия, за да постигнете желаното. Резултатът също ще надмине очакванията ви. Това е ден, в който ще получите висока оценка за делата си. Ще последва и примамливо предложение за работа.    Тази сряда може да се окажете в много печеливша позиция. Трябва да само да улучите най-точния момент, за да изпъкнете. Тази сряда не пропускайте физическото натоварване. Една по-дълга разходка също ще се отрази добре на тонуса ви. Тази сряда се насладете на свободата си или по-скоро си я осигурете. Имате нужда от време за себе си. ", "date": "2019.10.22", "title": "Дневен хороскоп за 23 октомври"}
{"url": "https://www.actualno.com/europe/tusk-otlaganeto-na-brexit-zavisi-ot-reshenieto-na-britanskite-deputati-news_1387266.html", "text": "      Председателят на Европейския съвет Доналд Туск заяви пред Европейския парламент, че се консултира с евролидерите как да отговорят на молбата на Великобритания за отлагане на Brexit, пише \"Гардиън\".      Споразумението с Великобритания е на базата на договореното с бившия премиер Тереза Мей, обяви Туск, но добави, че промените се отнасят за протокола за Северна Ирландия и Ирландия.   Решението на премиера Борис Джонсън да приеме митнически проверки навлизане в Северна Ирландия ни позволява да избегнем гранични проверки между Ирландия и Северна Ирландия, гарантира целостта на единния пазар, обясни той.\r\n\"Ревизираното споразумение е възможно и приемливо за ЕС, защото: първо, има подкрепата на Ирландия; второ, има подкрепата на Европейската комисия, като се гарантира, че всички наши задачи на преговорите са изпълнени и трето, защото избягва хаотичен Brexit без сделка\", продължи той.  \"Ситуацията е доста сложна след събитията през уикенда във Великобритания и британската молба за отлагане на Brexit. Консултирам се с лидерите как да реагираме и ще решим през следващите дни.\r\nОчевидно е, че резултатът от тези консултации много ще зависи от това, което реши британският парламент или това, което не успее да реши. Трябва да бъдем готови за всеки сценарий\", отбеляза Туск.   \"Но едно нещо трябва да бъде ясно, както казах на премиера Джонсън в събота, Brexit без сделка никога няма да бъде наше решение\", категоричен председателят на Европейския съвет.     ", "date": "2019.10.22", "title": "Туск: Отлагането на Brexit зависи от решението на британските депутати"}
{"url": "https://www.actualno.com/sofia/arh-borislav-ignatov-obeshtava-da-e-pyrvijat-kmet-kojto-shte-remontira-sgrada-pametnik-na-kulturata-news_1387330.html", "text": "      Среща с творци и граждани на тема култура проведе вчера кандидатът за кмет на София от Демократична България арх. Борислав Игнатов.      На срещата присъства и част от екипа, разработил културните политики в програмата му – проф. Александър Кьосев,  Александра Стеркова, Мария Ланодова, Васил Гюров. Модератор на срещата беше актьорът и кандидат за общински съветник - Веселин Калановски.\r\nЛидерът на Демократична България Христо Иванов приветства присъстващите с думите:  „Много се говори за промяна. Всички са агенти на промяната, дори и тези, които досега са управлявали. Но въпросът е за каква промяна се борим. Ние се борим за културна промяна. Това значи духовност, професионализъм, характер и смелост. Само просветеният човек може да бъде истински смел. Само осъзнатият човек може да има истински характер. От тази промяна има нужда нашата страна. Нашата страна не е случайно явление. Тя винаги се е осланяла на едно нещо - просветата. Това е темелът на България. И ако искаме сега, днес, ние да преосновем нашите институции, нашата демокрация, нашите условия за свобода, пак оттам трябва да започнем. Трябва културна промяна.“\r\nВеселин Калановски напомни: „Ние се борим да направим разделно събиране на боклуците в София и това е прекрасно, но без културата на население, което за съжаление продължава да изхвърля найлонови пликчета през балконите в задния двор, голям ефект от това разделно събиране едва ли ще постигнем. Ние сигурно ще изчистим за 4 години въздуха в София, транспортът ще бъде поправен, но това няма да е най-важното, това което не може да се поправи за една, две, три или четири години, е културата на населението. За съжаление последните десетилетия се работи точно в обратната посока и това е напълно разбираемо. Защото един одухотворен човек се управлява значително по-трудно. Един човек със собствено мнение не може да бъде манипулиран лесно“.   Арх. Борислав Игнатов представи идеите си свързани с архитектура и архитектурно наследство: „Аз ще бъда първият кмет, който ще докаже, че механизмът заложен в Закона за културното наследство - община да направи ремонт на рушаща се сграда паметник на културата, е възможен.“\r\nСпоред представения механизъм в случаите на недобросъвестен собственик на сграда, архитектурен или исторически паметник, общината има правото да извърши ремонт, да я реставрира и да ипотекира сумата на ремонта срещу собствеността на сградата. Ако собственикът иска да си я откупи, ще заплати ремонта на общината и ще получи една добре реставрирана сграда. Ако просто е зарязал сградата, тя става собственост на общината. Общината може да я обяви на търг или да я ползва за други неща, включително и за културни събития.    Професорът по съвременна културология Александър Кьосев отбеляза: “Трябва да си дадем сметка, че промяната в културните политики е не просто нужна, и не просто градивна, и не просто фундаментална ценност. Тя е спешна. Тя е актуална. Защото ако ние не направим нещо, то ще направи нещо с нас. По тази причина  е добре, онези, които поддържат обратните културни норми да издигнат глас. Да говорят на тази тема!“\r\nАлександра Стеркова представи най-важните акценти в програмата на Демократична Българя в направление „Култура“:\r\nРеформа на административния апарат, оптимизация и неработещите структури да бъдат затворени, да се обединят, така че да могат да представят комплексна услуга, или да бъдат адаптирани съобразно нуждите на гражданите.\r\nОП „Гробищни паркове“ и социална помощ за траурни услуги да бъдат извадени от сектор „Култура“.\r\nДа се направи анализ на дейността на читалищата с цел тяхната оптимизация, включително да се окаже необходимото съдействие, за развитие на културната програма в кварталите, извън централната градска част (към момента бюджетът за читалища е близо 6,6 милиона).   Горните действия ще освободят пари в бюджета за култура, за да могат да се финансират културната програма и опазване на културно-историческото наследство. Профилиране на общинските театри: -за целогодишно представяне на международно съдържание в областта на изпълнителските изкуства в програмата на един от общинските театри;\r\n-Създаване на сцена за независим театър и копродукции с млади артисти;\r\n- Създаване на първия хореографски център в страната и партньорство с Министерството на културата за развиването на такъв проект, който да открива и подкрепя нови таланти в сферата на танца;\r\nДа бъде обновена Софийска градска галерия и с фокус върху съвременното изкуство.\r\nСъздаване на общинска музикална сцена, посветена на активните хора на София, която да представя целогодишно млади и некомерсиални музикални проекти от цял свят.\r\nЛятна културна програма със свободен достъп в парковете на София.\r\nСъздаване на артистичен квартал, като подкрепим усилията на независимия сектор.\r\nПодкрепа на усилията на София филм фест да бъде един от най-силните филмови фестивали в региона.\r\nОсвобождаване на места за графити изкуство и засилен контролът при непозволено повреждане на фасади с графити. Да се подобри инфраструктурата и транспортните връзки между различните културни институти. В това число и да се пусне специална линия, която да обслужва пътникопотока. Създаване на  културна карта.\r\nДа се увеличи бюджетът на Програма „Културно наследство“, като в нея се включат и принудителните действия на механизма за реставрация и консервация на недвижимо културно наследство частна собственост, съгласно правилата на Закона за културното наследство (чл. 76).\r\nДа се работи с Националния институт за недвижимо културно наследство за идентифициране и даване на статут на сградите – недвижимо културно наследство.\r\nДа се надгради поддържаният от общината Регистър на паметниците в София като се включат и недвижимите паметници на културата.\r\nДа се работи за популяризиране на историята на София, в това число исторически обекти, къщи-музеи и знакови локации.\r\nДа се съблюдава стриктно забраната при ново строителство да не се допуска промяна на архитектурния облик на района. ", "date": "2019.10.22", "title": "Арх. Борислав Игнатов обещава да е първият кмет, който ще ремонтира сграда-паметник на културата"}
{"url": "https://www.actualno.com/analysis/v-bydeshte-rusija-moje-da-upravljava-potoka-ot-bejanci-news_1387215.html", "text": "      Нерешителността на Запада и игнорирането от негова страна позволи на Русия отново да стане ключов играч на световната сцена. И Путин умело се възползва от това, пише германското издание Handelsblatt.      На 22 октомври в олимпийския град Сочи Путин ще приеме турския президент Реджеп Ердоган, за да обсъди решението на ситуацията в Сирия. Докато Запада критикува Турция заради военната операция в северната част на страната Путин все повече привлича Турция към себе си. Още с доставката на руската зенитна ракетна система С-400 в Турция, която е член на НАТО, Путин значително се приближи към целта си да всее разкол в Западния съюз. В Сирия Анкара зависи от благосклоността на Путин.   Отводът на войските на САЩ, който Тръмп разпореди, окончателно превърна Русия в ключов играч в целия регион. На световната сцена Русия се превръща в наследник на Америка, отстъпващият световен полицай. Победата на Путин в е силен сигнал за всички деспоти - има някой, който стои уверено на ваша страна, докато Тръмп демонстрира обратното - ненадеждността на Америка. \r\nАрабите имат нужда от Кремъл, за да запазят властта на отслабващия нефтен картел ОPEC и да стабилизират цената на нефта. . Иран и Сирия са под руска защита. Китай е солидарен срещу Вашингтон. Путин създава антилиберален интернационал: принц Мохамед, Ердоган, иранския Рухани, Сиси в Египет и Ци в Китай  не са приятна комбинация, но се обединяват около шефа на Кремъл. Вина за това има разколът на Запада, осъществяван от Тръмп, а също и нерешителността на Европа по отношение на случващото се в кризисните региони.  Освен това се пренебрегва друга голяма опасност - благодарение на активността в Сирия, съвместно с Турция в Персийския залив и в Африка Русия в бъдеще Русия може да управлява потока от бежанци и да дестабилизира Европа. Крайно време е да се сложи край на саморазложението на Запада. Европа и САЩ трябва да преразгледат съюза си, разпределението на бремето на световната арена и съвместната позиция към Русия. ", "date": "2019.10.22", "title": "В бъдеще Русия може да управлява потока от бежанци "}
{"url": "https://www.actualno.com/europe/myj-otkradna-linejka-i-pregazi-hora-v-oslo-video-news_1387318.html", "text": "      Неизвестен открадна линейка и я използва, за да прегазва граждани по улиците на Осло, съобщи норвежката НРК Нюз.      Похитителят е задържан. Полицията в Осло потвърди за открадната линейка и че е произвела изстрели, за да спре въоръжения мъж, който я карал. Полицейски туит съобщава, че заподозреният не е бил сериозно ранен, съобщава \"Спутник\".  Полицията е отцепила района на инцидента.  Засега не е ясно колко точно са пострадалите при нападението. Известно е, че сред ранените има и деца - 7-месечни близнаци. Откарани са в болница. Едното бебе е леко ранено, а за другото все още няма информация.  Мотивите за нападението засега не са известни.    Няма информация дали инцидентът се разглежда като замислена атака. Съобщава се, че полицейски хеликоптери летят над районите Сент-Хасхауген и Грюнерльока в Осло.\r\nНяколко изстрела се чуват във видеоклип от района, публикуван онлайн. ", "date": "2019.10.22", "title": "Мъж открадна линейка и прегази хора в Осло (ВИДЕО)"}
{"url": "https://www.actualno.com/sofia/dbg-nastojava-oik-i-stolichen-inspektorat-da-globjat-gerb-zaradi-nezakonni-bilbordove-news_1387272.html", "text": "      Коалиция „Движение България на гражданите“ (ДБГ, ЗНС, НДСВ, Път на младите) сигнализира Общинската избирателна комисия и Столичен инспекторат за винили и транспаранти на Йорданка Фандъкова и кандидати на ГЕРБ, поставени в нарушение на общински нормативни актове и Изборния кодекс.       От ДБГ посочват, че голяма част от поставените реклами нарушават изискванията на Наредбата за рекламна дейност в СО, тъй като покриват прозорците на сгради или заемат повече от 75% от площта им, което е забранено. Има и транспаранти, които нямат необходимите разрешения за поставянето им върху частни сгради. Част от рекламите са поставени и на по-малко от 50 метра от места, в които ще има секции за гласуване, което е в разрез с Изборния кодекс, уточняват от коалицията.    Очакваме своевременна проверка и бързо произнасяне по нашия сигнал , коментира Димитър Делчев, водач на листата на „Движение България на гражданите“. В отговора си за броя на билбордовете на Фандъкова от ГЕРБ-София пропуснаха да отговорят на другите въпроси и най-вече защо са сложили реклами на непозволени места. Сякаш трябва да сме свикнали правилата да важат за всички други, но не и за управляващите. Искаме да видим дали компетентните органи ще имат смелостта да санкционират нарушителите, дори и ако те са настоящият кмет на София и районни кметове, завърши Делчев.     ", "date": "2019.10.22", "title": "ДБГ настоява ОИК и Столичен инспекторат да глобят ГЕРБ заради незаконни билбордове"}
{"url": "https://www.actualno.com/balkani/hvanaha-kokainovo-mule-s-15-kg-droga-v-atina-news_1387380.html", "text": "      На летище заловиха кокаиново „муле“ – чужденец, пренасящ след поглъщане, 34 опаковки или общо 1,5 кг. дрога, предава БГНЕС.      36-тодишният чужденец пристигнал в Атина от Рим, след като бил в Сао Паулу. Той е задържан в рамките на предприетите от властите действия за предотвратяване контрабандата на наркотици.   Откритата течна дрога била задържана, а арестуваният го чака процес. ", "date": "2019.10.22", "title": "Хванаха кокаиново „муле“ с 1,5 кг. дрога в Атина"}
{"url": "https://www.actualno.com/burgas/izlojba-na-kanarcheta-v-burgas-sybira-selekcioneri-i-pochitateli-na-razlichni-porodi-pernati-news_1387305.html", "text": "      Над 350 канарчета от цяла България идват в Бургас. Изложбата се провежда за втори път в Експоцентър \"Флора\".      На 7 и 8 ноември, когато са първите два дни от Националната изложба за цветни и фигурно-стойкови канарчета, международно жури ще оценява качествата на птиците. Екземплярите от изкуствените породи „Цветни“ и Фигурно-стойкови“ се чувстват най-добре в домашни условия, твърдят бургазлии, които се занимават с тяхното отглеждане. Те се отличават с красивото си оперение. Сред тях има цветни, бели, обагрени в нюанси на червеното, жълтото, съчетани с кафяво, черно, сиво и други краски. Собственици на канарчета са убедени, че тези птици не биха могли да живеят и час на свобода, защото не са пригодени за съществуване в природата. Грижат са тях както за истински домашни любимци, въпреки че отглеждат по сто екземпляра.   Пъстротата на изложбата се допълва от интересните фигурно-стойкови канарчета. Те са с различни форми на телата и цветове.\r\nПосетителите ще могат да разгледат красивите пернати на 9 и 10 ноември.     ", "date": "2019.10.22", "title": "Изложба на канарчета в Бургас събира селекционери и почитатели на различни породи пернати"}
{"url": "https://www.actualno.com/america/djimi-kartyr-e-priet-v-bolnica-news_1387327.html", "text": "      Бившият американски президент Джими Картър е приет в болница, след като паднал в дома си в Джорджия, съобщава Спутник. Според изявление на неговия пресцентър, 95-годишният политик е получил \"лека фрактура на таза\" в понеделник, но в момента е в стабилно състояние, в очакване да бъде изпратен у дома, за да се възстанови.      Според сведения, той е паднал в дома си по-рано през октомври, но по-късно се е върнал към дейностите си, заминавайки за Тенеси, за да събере строители доброволци.   Картър, който е роден в Джорджия през 1924 г., е губернатор на щата през 1971-1975 г. и печели изборите през 1976 г., като става 39-и президент на Съединените щати.\r\nМандатът му бе белязан от енергийна криза и влошаване на отношенията със Съветския съюз, като политикът призова съюзниците на САЩ да бойкотират Олимпийските игри през 1980 г., в знак на протест срещу съветската кампания в Афганистан, припомня БГНЕС.  След като загуби битката срещу кандидата на републиканците Роналд Рейгън през 1980 г., Картър напусна политическата сцена и създаде „Център Картър“ - хуманитарна организация за подпомагане на правата на човека по целия свят, която му донесе Нобеловата награда за мир през 2002 г.\r\nВ момента той е най-възрастният жив президент и най-дълго пенсионираният президент в историята на страната.    ", "date": "2019.10.22", "title": "Джими Картър е приет в болница "}
{"url": "https://www.actualno.com/health/normalno-li-e-vaginalnoto-techenie-news_1387262.html", "text": "      Влагалищният секрет е неприятен, неудобен и може би, дори понякога досаден. Изглежда никой не иска да говори за това. Някои жени изглеждат доста смутени от факта да го имат. Вярвате или не, това е често срещан симптом, за който много жени не смеят да коментират, да попитат, да споделят, нито с приятелки, нито с лекуващия лекар, нито със съпруга.       Научете топ 5 причини за вагинално течение и кога трябва да се тревожите за това. Макар и малко грубо, вагиналното течение не е непременно ненормално. Реално, много жени имат, т. нар. физиологична вагинално течение. Такова съществува, през целия им живот. То е обичайно нещо. Това усещане може да варира, в зависимост от менструалния цикъл и дори да се влоши по време на овулация или бременност. Може да се развие и по време на сексуална възбуда или при употреба на хормонални контрацептиви. Какво е вагинално течение?   Женската генитална система има многобройни жлези, които помагат да се изчистят бактериите и отломките, които се намират там. Тези жлези поддържат чистотата в женския организъм. Те произвеждат течност за измиване на цялата мръсотия. Това „изпускане“ може да бъде ясно, жълто или бяло, а миризмата му може да се промени с менструалния цикъл.\r\nПонякога освобождаването може да е знак за нещо, което налага допълнително изследване и лечение. Ако цветът, текстурата, количеството или свързаните с тези симптоми са неудобни, трябва да вземат, предвид различни причини за вагинално течение. Какво може да причини ненормално вагинално течение?         Дрожди: Единият признак, че вагиналният секрет може да е ненормален е ако усетите признаци на сърбеж. Дрождите имат тенденция да нарастват, когато добрите бактерии, които обикновено се намират във влагалището, изчезнат. Това може да се случи с удвояване или приемане на перорални антибиотици. Дрождите могат да растат и да се развиват, когато има по-високи нива на кръвна захар. Това обяснява и защо диабетиците са склонни да ги имат по-често. Най-често влага, като от потта, може да предизвика инфекция с дрожди. Изхвърлянето на тези секрети, често се описва като бяла или слузеста текстура.\r\nБактерии: Ако в женската полова система има свръхрастеж на анормални бактерии, това може да се развие състояние, наречено бактериална вагиноза. Това е най-честата причина за ненормално вагинално течение. Жените го описват с миризма на риба по време на отделянето. Лечението е задължително с антибактериални средства, който може да се приема като хапче или като вагинален крем.\r\nИнфекции на пикочните пътища: Ако почувствате болка или парене при уриниране, вагинален секрет може да означава инфекция на пикочните пътища. Това може да се случи, когато бактерии от близката ректума навлизат, през входа на пикочната система в уретрата (тънка тръба, която пренася урина от пикочния мехур към външната част на тялото), която седи в горната част на вагиналния отвор. Един прост тест за урина може да потвърди това, а антибиотиците да го излекуват.\r\nИнфекции, предавани по полов път (STI):  Ако сте сексуално активни, е важно да се тествате за две от най-често срещаните STI, хламидия и гонорея, които могат да причинят ненормално вагинално течение. Това може да стане, чрез цитонамазка или чрез изследване на урина. Специални антибиотици са предназначени за борба с тези две бактерии. С тях трябва да се лекуват и двамата партньорите. В противен случай се получава омагьосан кръг, в които инфекцията само се прехвърля.   Трихомонади: Съществува и специална подгрупа от STI, която може да произведе характерен пенист зелен / жълт вид вагинално течение. Много жени изпитват и по-горе споменатата \"рибена миризма\", която се дължи на бактериална вагиноза. За да се установи заболяването се прави специален тест. Такъв е наречен мокър монтаж, при който клиницистът взема проба от вагиналния секрет и го гледа под микроскоп. Това изследване може да диагностицира вид инфекция, която подлежи на лечение. Тук отново и двамата партньори се лекуват едновременно.    Как да се предотврати ненормално вагинално течение?         Кога да посетите лекар относно течението?            Това съдържание не замества никакви медицински съвети и не замества никакви медицински преценки или разсъждения от личен лекар. Грижете се за здравето си, както отвън, така и отвътре! ", "date": "2019.10.22", "title": "Нормално ли е вагиналното течение"}
{"url": "https://www.actualno.com/crime/shofiorka-udari-tri-parkirani-koli-posle-se-zabi-v-terasa-news_1387382.html", "text": "      23-годишна шофьорка с \"Мазда\", удари три паркирани автомобила, след което се заби в тераса на къща.      Пътният инцидент е ставал снощи на ул. \"Снежанка\" в Смолян. \"Мазда\"-та е собственост на 32-годишен мъж от село Върбина, но управлявана от жената. Първо е ударена \"Шкода Фабия \" със сливенска регистрация, в последствие Сеат \"Кордоба\" със смолянска регистрация и Рено \"Клио\", след което автомобилът се е спрял в къщата на 63-годишна жена от село Орехово.   Причинените щети са сериозни. Няма пострадали при инцидента, като тепърва полицаите ще бистрят причините. Образувано е досъдебно производство. ", "date": "2019.10.22", "title": "Шофьорка удари три паркирани коли, после се заби в тераса"}
{"url": "https://www.actualno.com/bgfootball/oficialno-georgi-dermendjiev-e-novijat-nacionalen-selekcioner-news_1387383.html", "text": "      Вече и официално бе обявен новият национален селекционер на . Това е Георги Дерменджиев, чието назначение бе анонсирано още вчера, но днес е и утвърдено след събиране на Изпълкома.      Очаква се бившият старши треньор на и в най-скоро време да бъде представен пред медиите и да обяви своя екип. Договорът на Георги Дерменджиев е за 6 месеца с опция да бъде продължен за 2 години. През следващия месец на националите ни предстоят два двубоя - контрола срещу Хаити и евроквалификация срещу Чехия.   Голямата въпросителна бе дали няма да се случи обрат и да назначат бившия треньор на Ботев Пловдив - Николай Киров, който бе издигнат от Венцислав Стефанов. До такъв обрат обаче не се стигна.   ", "date": "2019.10.22", "title": "Официално: Георги Дерменджиев е новият национален селекционер"}
{"url": "https://www.actualno.com/society/domuschiev-otnovo-hvali-razsledvashtite-jurnalisti-v-nova-sled-tjah-vyrvjala-i-prokuraturata-news_1387385.html", "text": "       Собственикът на Nova Кирил Домусчиев похвали разследващия екип на телевизията и ги поздрави за \"отлично свършената работа\".      \"Приятели, отново Васко и Тина чупят рейтингите по гледаемост! И не само това. Водещата телевизия за пореден път тези дни прави силно разследване с необорими доказателства за кражби на много милиони! Браво, колеги! След вас върви и прокуратурата.\", това написа Домусчиев в профила си във Фейсбук.    Припомняме, че след като закупи Nova Домусчиев замени разследващите журналисти Миролюба Бенатова, Генка Шикерова и Марин Николов.  Това стана под предлог, че се прекратяват трудовите им договори и им предлагат да работят като \"свободни електрони\" - да произвеждат продукция, която после да предлагат на телевизията.\r\nТълкуванието на ръководството на това решение било, че така им се дава пълна свобода и независимост.По същество обаче новите условия на т.нар. граждански договори не просто не дават свобода на журналистите, а въвеждат санкции за тях, ако например откажат да направят „тема, поръчана им от медията“   След смяната на собствеността журналистите в Нова телевизия започнаха да говорят неофициално за цензура. Впоследствие част от тях разясниха случващото се и с имената си. Първи това направиха спортните журналисти от сайта „Гонг.бг“, които се оплакаха от „външна намеса“ в редакционната им политика.    След това Христо Христов, който държи 3% от капитала на \"НетИнфо\", обяви в профила си във фейсбук, че вижда \"засилена намеса в редакторската политика на сайтовете \"Гонг\", \"Вести\" и \"Дарикнюз\".\r\nПрипомняме още, че авръщането на Васил Иванов в Нова събуди спомени за напускането му. То стана известно в средата на април, 2017 година. Тогава Иванов обяви, че напуска заради цензура от страна на тогавашния директор на \"Новини и актуални предавания\" в Нова - Дарина Сарелска.\r\nПоследва и открита пресконференция на Иванов рамо до рамо със Слави Трифонов, в което той изнесе пикантни подробности от кухнята на Нова и обяви, че Сарелска го спряла да разобличи тогавашния кмет на Неделино Стоян Беширов за злоупотреба с обществени средства заради влиянието на девера ѝ, депутатът от ГЕРБ по това време Недялко Славов. А какво стана след това - припомнете си в !    ", "date": "2019.10.22", "title": "Домусчиев отново хвали разследващите журналисти в Nova, след тях вървяла и прокуратурата"}
{"url": "https://www.actualno.com/crime/signal-za-bomba-v-magazin-za-drehi-vdigna-na-krak-policijata-v-sliven-news_1387371.html", "text": "      Сигнал за бомба в магазин за дрехи в центъра на Сливен вдигна полицията на крак, съобщи БНР.      За около час е била отцепена част от пешеходната зона в града.   Намерена е била бележка, на която пишело, че в обекта има бомба. Последвалата полицейска проверка не е установила наличието на взривно устройство.\r\nПолицията вече е свали огражденията и гражданите могат да преминават по улицата, но магазинът, който е бил обект на заплахата, и съседните два са затворили за 24 часа.  Все още няма повдигнато досъдебно производство и случаят е на етап проверка, заяви говорителят на полицията Първолета Мандинска. ", "date": "2019.10.22", "title": "Сигнал за бомба в магазин за дрехи вдигна на крак полицията в Сливен"}
{"url": "https://www.actualno.com/europe/britanskite-deputati-podkrepiha-zakonoproekta-za-brexit-na-vtoro-chetene-news_1387458.html", "text": "      Британските парламентаристи тази вечер подкрепиха на второ четене новия законопроект за Brexit. Това е първата голяма победа за Борис Джонсън в парламента като премиер, отбелязва БГНЕС.      Сега парламентаристите са изправени пред още по-важен вот: дали да подкрепят предложението на премиера да приеме законопроекта в рамките на три дни, или да рискуват самия законопроект и да откажат да го разгледат в този ред.   Факт е, че Джонсън преди това е предупреждавал, че ако графикът му бъде отхвърлен, ще оттегли законопроекта от разглеждане изцяло, което заплашва излизането на Великобритания от ЕС на 31 октомври без сделка. ", "date": "2019.10.22", "title": "Британските депутати подкрепиха законопроекта за Brexit на второ четене"}
{"url": "https://www.actualno.com/society/novinite-naj-vajnoto-za-denja-22-oktomvri-news_1387431.html", "text": "      Редакционният екип на ви представя най-важните новини за изминалия ден.       Прогресът на България в сферата на върховенството на правото е достатъчен, за да се каже, че тя е изпълнила обещаното при влизането в ЕС през 2007 година. България трябва да продължи да работи постоянно, за да превърне поетите ангажименти, на база на които е написан този доклад, в конкретно законодателство. България трябва да продължи изпълнението на съдебната реформа с нов, постмониторингов съвет. Това пише в анонса към доклада за напредъка ни по Механизма за сътрудничество и проверка (МСП).   Европейската комисия (EК) ясно и категорично заявява постигнатия от България прогрес в рамките на Механизма за проверка и сътрудничество като достатъчен. Това каза министърът на външните работи и вицепремиер по правосъдната реформа Екатерина Захариева на брифинг в Министерски съвет относно новината, че Брюксел обмисля отпадане на мониторинга на България. На фона на докладите от последните дни, съгласно които Volkswagen отменя решението си за изграждането на свой завод на територията на Турция, говорител на компанията, отговарящ за производството, подчерта пред кореспондент на държавната информационна Anadolu Agency, че германският автомобилен концерн не търси активно алтернативно място за съоръжението на стойност над един милиард евро.     Край на роуминга в ЕС. По-силна защита на личните данни. Връщане на инвестициите. Водач в борбата с климатичните промени. Забрана на найлоновите торбички за еднократна употреба. Това са част от постиженията, които председателят на отиващата си Европейска комисия Жан-Клод Юнкер изброи в своята реч пред Европейския парламент. Нерешителността на Запада и игнорирането от негова страна позволи на Русия отново да стане ключов играч на световната сцена. И Путин умело се възползва от това, пише германското издание Handelsblatt.    Телевизията на Слави Трифонов - \"7/8 TV\" ще стартира на 4 ноември в 19 часа. Тя ще излъчва 5 часа - от 19:00 до 00 часа. Това обяви днес самият Трифонов в интервю, излъчено във Facebook. През 2013 г. скандалът със \"златната локва\" и такса \"дезинфекция\", събирана от автомобилите на границата с Турция, разтърси България, \"взе главата\" на тогавашния шеф на агенцията по храните и влезе в прокуратурата. -0:28. ", "date": "2019.10.22", "title": "Новините: Най-важното за деня, 22 октомври"}
