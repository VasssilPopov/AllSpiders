{"url": "https://www.actualno.com/africa/silite-na-haftar-zavzeha-grad-sirt-v-libija-news_1421766.html", "text": "      Ареф Али Найед, представител на Абдула ал Тани, ръководителят на временното правителство в Източна Либия, заяви пред РИА Новости, че град Сирт и околностите му са под пълния контрол на Либийската национална армия (МНА) на Халифа Хафтар.      Сирт е разположен на брега на Средиземно море.\r\nПо-рано имаше съобщения, че Сирт е попаднал под контрола на Хафтар, но по-късно ръководителят на руската контактна група по урегулиране на ситуацията в либия Лев Денгов заяви, че силите на правителството на националното споразумение (ПНС) на Файез Сарадж са се върнали в града и са завзели отново позициите си.\r\n\"От тази сутрин (вторник. - Ред.) Сирт и всички околни райони са под  пълен контрол на Либийската национална армия, която се ръководи от законно избрания парламент на Либия, Камарата на представителите в Бенгази\", заяви Найде, цитиран от РИА Новости и БГНЕС.  Според него съобщаването на обратното е „основано на дезинформация от ПНС.   Найде отбеляза, че училищата и болниците са отворени отново в Сирт, а на градската комисия по безопасност е възложено да осигури предоставянето на основни стоки и услуги на населението: хляб, лекарства, чиста вода, електричество и комуникации.\r\nОсвен това той изрази мнение, че лоялните на ПНС формации ще напуснат Триполи, за да защитят град Мисурата, който се намира северозападно от Сирт.    След свалянето и убийството на Муамар Кадафи през 2011 г. Либия на практика престава да функционира като единна държава. В страната цари двойна власт. Избраният от народа парламент седи на изток, а на запад, в столицата Триполи, правителството на Националното споразумение, начело с Файес Сарадж, сформирано с подкрепата на ООН и Европейския съюз. Властите на източната част на страната действат независимо от Триполи и си сътрудничат с армията на Хафтар, която от април не спира да се опитва да превземе Триполи.\r\nОт 2014 г. до декември 2016 г. Сирт беше контролиран от джихадистите на Ислямска държава. ", "date": "2020.01.07", "title": "Силите на Хафтар завзеха град Сирт  в Либия "}
{"url": "https://www.actualno.com/faces/muzikantite-ot-smallman-nie-ne-se-razdeljame-a-se-mnojim-news_1421757.html", "text": "      Наскоро Smallman - една от бандите, които вече 18 години запазиха както автентичността си, така и свободата да правят каквато музика искат, пуснаха новото си парче - , направенопо стихотворението на великия Борис Христов. Те ще имат и на 16 януари в клуб Music Jam. А ето какво отговориха Иван Шопов и Стефан Пенев от бандата на нашите въпроси.        За мен беше важно да се намери пряк път до корените ни като българска група и да се намери подходящ текст на родния ни език, но без да търся книгата на Борис Христов - “Книга на мълчанието” ме намери и когато се зачетох в нея веднага звъннах на Цветан и му обясних че това са текстовете на smallman, написани на български. От там той намери правилните подходящиредове и ги нагласи така, че да работят като песен. А песента се създаваше успоредно и когато се появи текстът всичко се напасна по най-добрия начин.    Според мен това се дължи на естетическия и естествен подбор на теми и композиране, което да подчертае уникалността на фолклора ни, без да е залепен нарочно с цел бърз улов и wow ефект. Всички музиканти в групата са наясно от къде идват и къде могат да стигнат с любовта си към традиционната ни музика и за това толкова естествено се борави с нея. В световен план, това се цени високо и за това са и успехите извън родината.  Smallman не се разделят, а се множат.     Както Иван каза, Smallman се множат! Да, често поглеждаме назад, заради хубавите спомени и натрупания опит. И честно казано, не са се променили много неща, все още правим музика, както и тогава. Използваме наученото, но и зарядът си е все същият. Много научихме и много неща ни се случиха, за да го научим. Осемнайсет години не са малко време. Якото е, че тепърва предстоят хубави моменти и, надявам се, още хубава музика.  От опита ми да създавам музика с момчетата до сега, никога не съм усещал, че който и да е от тях може да направи компромис със семейството, в което се е превърнала групата и това не позволява на групата да поевтинее и да се поведе е неестествени посоки. Да, майната му на всичко! Извинявам се :) Правим нещата така, както ни харесват, както е справедливо, както е красиво, според нас,  да се правят. И не говоря само за песните, но и за начинът им на представяне.    Знаеш ли, не е честен тоя въпрос? Като ни видиш всичките, а ти ни познаваш доста добре, ще видиш, че е абсурдно да се влезе в конкретика и да се даде какъвто и да е било отговор с изключение на: качествената музика, качественото и смислено изкуство, като цяло. Всичко останало са просто добри примери.  Според мен музиката се променя заедно със света в който живеем. Новите модели на забързан и неосъзнат живот водят до създаването на лесносмилаеми еднодневки, които имат за цел да заситят разконцентрирания ти поглед и слух и така да спечелят така ценното отделено време. Хората все по-рядко “сядат” да слушат музика и за това пазара предлага музика “fast food”. Това по никакъв начин не пречи на музикантите, които искат да изразят себе си да го правят без да се подхлъзнат на конвейра. В днешно време музиката е много по-достъпна в дигиталните формати и пренасищането води до допълнителна дезориентация. За това е важно да се създават албуми, които да са като разглеждане на книга - много странни, дълбоки, интересни и с дебели корици. Само ще добавя, че за това явно харесваме по-бавните и монотонни композиции. Аман от тая забързаност. ", "date": "2020.01.07", "title": "Музикантите от Smallman: Ние не се разделяме, а се множим"}
{"url": "https://www.actualno.com/asia/rohani-pred-makron-interesite-na-sasht-v-regiona-sa-v-opasnost-news_1421781.html", "text": "      Президентът на Иран Хасан Рохани каза на френския си колега Еманюел Макрон, че интересите на Америка в региона са \"в опасност\", съобщиха от  неговия кабинет, цитиран от БГНЕС.      \"Съединените щати трябва да знаят, че техните  интереси и сигурност в региона са в опасност и че те не може да избягат от последствията от това голямо престъпление\", заяви той в едночасов телефонен разговор с Макрон, цитиран в изявление на прецизидентдството.\r\nУбийството на генерал Касем Солеймани в петък при удар, извършен от  американски дрон в Багдад по нареждане на президента Доналд Тръмп, повиши напрежението между неприятелите.   Иран обеща \"тежко отмъщение\", преди Тръмп да предупреди, че Вашингтон е определил за удар 52 цели, ако Техеран нападне американски персонал или активи.  На фона на ескалиращата война на думи, Франция каза в понеделник, че Иран не трябва да отмъщава за убийството на Солеймани.\r\n\"От съществено значение е Иран да се откаже от всякакви репресии или отплата\", каза френският външен министър Жан-Ив льо Дриан и добави, че \"за щастие все още има място за дипломация\".\r\nА какво могат армиите на САЩ и Иран      ", "date": "2020.01.07", "title": "Рохани пред Макрон: Интересите на САЩ в региона са „в опасност“ "}
{"url": "https://www.actualno.com/asia/nato-izteglja-chast-ot-personala-ot-irak-news_1421787.html", "text": "      НАТО заяви, че ще изведе \"част от персонала\" от Ирак заради увеличената опасност там, след като в САЩ предизвика заплахи за отмъщение.      Оттеглянето е временно, но \"безопасността на нашия персонал е от първостепенно значение\", гласи изявление на служител на НАТО.\r\nАмериканските и съюзническите чуждестранни войски в Ирак са обезпокоени, че могат да бъдат взети на прицел от Иран или съюзни на Теперан иракски милиции като отмъщение за убийството в петък в Багдад на иранския генерал Касем Солеймани, който командваше операциите на Иран в Близкия изток.\r\nНАТО обяви в събота, че прекратила своята мисия за обучение в Ирак, в която участват  500 инструктори.  Представителят на НАТО заяви, че други служители на мисията са преместени в други части на Ирак и подчерта, че \"НАТО поддържа присъствие\".\r\nАлиансът планира да възобнови обучението си там, \"когато ситуацията позволява\".\r\nТой отказа да даде подробности за това колко персонал е преместен или къде.    „Временното преместване на част от персонала“ беше „на различни места както в Ирак, така и извън него.\r\n\"За да защитим безопасността на нашия персонал на място, не можем да навлизаме в оперативни детайли\", добави той.\r\nРумънското министерство на отбраната заяви отделно, че неговите 14 военнослужещи, участващи в разполагането на НАТО, \"ще бъдат временно преместени в друга коалиционна база\".   Унгарският министър на отбраната Тибор Бенко заяви, че унгарските войници в Ирак са готови за евакуация \"ако е необходимо\", съобщава официалната агенция MTI, цитирана от БГНЕС.\r\nБенко добави, че ако войниците на Унгария не бъдат помолени да се оттеглят, те ще продължат своята мисия.   Около 200 унгарски войници са разположени в северния иракски град Ербил, както като част от тренировъчната мисия на НАТО, така и от по-широката коалиция срещу джихадистката Ислямска държава.\r\nМисията на НАТО в Ирак е отделна от далеч по-голямото чуждестранно военно разгръщане в страната, ръководено от САЩ, които имат 5200 войници, разположени в иракските бази.\r\nАмериканският генерал, който отговаря за тази сила, изпрати писмо до иракските власти, в което се казва, че американските войски се готвят да напуснат страната. ", "date": "2020.01.07", "title": "НАТО изтегля „част от персонала“ от Ирак "}
{"url": "https://www.actualno.com/society/novinite-naj-vajnoto-za-denja-7-januari-news_1421795.html", "text": "      Редакционният екип на ви представя най-важните новини за изминалия ден, 7 януари.       Главният прокурор Иван Гешев разпореди на апелативните прокуратури в София, Пловдив, Варна, Бургас и Велико Търново вземане на специален надзор на 23 досъдебни производства за престъпления, засягащи финансовите интереси на Европейския съюз и др. престъпления от общ характер, при финансиране на т.нар. къщи за гости, съобщиха от пресцентъра на прокуратурата.   И работниците, и работодателите искат да се свърши повече работа. Това заяви изпълнителният директор на АИКБ Добрин Иванов във връзка с идеята де факто работният ден да стане 9 часа, чрез промяна в Кодекса на труда за увеличаване на извънредното работно време от 150 часа на 300 часа. \"Когато стана ясно, че предстои режим на водата, ние помолихме да бъде намален дебитът към нас. Имахме притеснения още през лятото, че ще се стигне до режим. Няма нерегламентирано отклоняване на вода. От октомври имаме кореспонденция, че ни се подава повече вода, отколкото имаме нужда. Подаваха ни повече, затова сме писали на Вик и на кмета, че трябва да намалят водоподаването. Подаваха ни 80 хил. куб., а имахме нужда от 10 хил. Тази вода минаваше през водомерите и ние я плащахме.\" Това каза директорът на \"Стомана Индъстри\" Константин Стаменов в коментар за водната криза в града за bTV.     След като САЩ убиха иранския генерал Касем Солеймани, милиони хора по света се опасяват от евентуална война между двете страни. Дойче веле предлага основните факти за военния потенциал на САЩ и Иран. Близкият изток се тресе и опасенията за \"Трета световна война\" заливат социалните медии, а ЕС няма единна позиция по въпроса, пише Politico.    Руският патриарх Кирил смята, че появата на законопроекта за домашното насилие е заради модата от Запад. Самото понятие \"домашно насилие\" е нещо, взаимствано от чужбина. Приемането на съответните закони в чуждите страни, видимо създава в съзнанието на нашите законодатели някаква зависимост от тези чуждестранни иновации, желание да се приведат нашите руски закони в съответствие с това, което съществува в другите страни.\" Това каза той в интервю за ТВ \"Россия 1\". Лесно или трудно ще е легално да бъдат изгонени американските и британските войски от Ирак? Изглежда, че поне от юридическа гледна точка няма да е чак толкова трудна, заключва британският вестник The Times в свой материал, публикуван от Агенция \"Фокус\". Адът е на Земята. И в никакъв случай не става дума за художествено отклонение. Австралия гори с жестоки мащаби, а статистиката за загиналите хора, животни и растителни видове свива и най-коравите сърца. ", "date": "2020.01.07", "title": "Новините: Най-важното за деня, 7 януари"}
{"url": "https://www.actualno.com/curious/dneven-horoskop-za-8-januari-news_1421721.html", "text": "             Тази сряда не гледайте в чуждата паничка. Сигурно някой поглежда и във вашата. Не сте се замисляли, нали? Тази сряда рискувате да се загубите. Не тръгвайте сами към ново място или ако се налага проверете няколко пъти подробности за дестинацията.   Тази сряда може да разберете, че сте грешали в мнението си за даден човек. В това няма нищо страшно. Просто продължете напред.     Тази сряда не изпитвайте вина за чужди грешки. Някой се опитва да злоупотреби с чувствата ви. Не го позволявайте. Тази сряда ще бъдете неповторими. Все пак не очаквайте същото от останалите. Всеки има своите таланти и те са различни. Тази сряда не търсете лесни пътища за победа. Ако не мислите за това колко ви е трудно, вероятно ще ви стане по-леко.   Тази сряда няма да може да се справите с всичко сами, а и не трябва. Намерете си помощник.    Тази сряда не подлагайте на изпитание здравето си. Ако не сте във върхова форма нищо освен здравословно хранене и много сън не ви е нужно. Тази сряда рискувате да влошите отношенията си с ваш приятел. Помислете дали не искате прекалено много и дали няма останете с много малко.    Тази сряда не пренебрегвайте здравето си. Профилактичните прегледи за полезни, както за тялото, така и за нервите. Тази сряда не разчитайте на чужда помощ. Най-добре да си свършите работата сами, дори ако не успеете с всичко навреме. Тази сряда ви очаква красив и лежерен ден. Бъдете сигурни, че каквото поискате - това ще се случи. За това мислете красиво. ", "date": "2020.01.07", "title": "Дневен хороскоп за 8 януари"}
{"url": "https://www.actualno.com/goodnews/vjarvashti-dariha-chudotvorna-ikona-na-sveta-bogorodica-na-hrama-v-selo-katunica-snimki-news_1421741.html", "text": "      За празниците храм \"Свети Никола\" в пловдивското село Катуница, получи скъп дар от семейство Йордан и Мария Иванови – копие на чудотворната икона \"Света Богородица – Кикотиса\". Светинята е била поръчана в съседна Гърция, като е изработена със сребърен обков и е точно копие на оригинала.       \"Иконата \"Света Богородица – Кикотиса\" датира от дълбока древност и според преданието е рисувана от Свети Лука, за когото се знае, че е бил лекар и иконописец. По-късно византийските императори, почитайки иконата и получавайки благословение от нея, са направили масивен сребърен обков и завеси, с които иконата е обградена отвсякъде, за да не бъде гледана от \"зли погледи\". Чрез идването на тази икона Света Богородица ни доказа на практика, че не ни е забравила, че иска да е близо до нас и е готова на нея да възлагаме своите проблеми и да просим от тази велика застъпница\", каза отец Димитър в своята проповед, след приемането на иконата в храма. .   Чудотворната икона води началото си от Кипър. Според една от версиите наименованието й идва от храста Κύκκου и датира от византийската епоха. Според друга версия названието на иконата се свързва с името на планината Кикос и светинята води началото си от края на 11 век. Много е писано за тази икона, прототипът на която се твърди, че е излязла изпод ръката на Свети апостол и евангелист Лука. Светата икона е известна още и като „Пресвета Богородица – Елеуса” (източник на милосърдие). На нея е изобразена Пресветата Дева, държаща Христос с дясната ръка. Тази икона е свидетелство за огромната почит, с която се ползва Пресвета Богородица сред православните народи. Новият обков е бил направен през 1795 година. Той покрива изцяло лика на Пресвета Богородица и това покритие, по волята на император Алексий не се маха никога, за да внушава светинята по-голямо почитание. През 1669 г. Александрийският патриарх Герасим се усъмнил и понечил да повдигне обкова, за да види лицето на Божията Майка, но бил наказан за своето кощунство и принуден със сълзи на очи да проси прощение от Господа.    Руският цар Василий - Барский посетил манастира през 1735 г., пише, че монасите смъквали покрова от иконата само в периода на суша, като предварително я пренасяли на съседния връх, известен под названието \"Престол\", където отслужвали съответния молебен. Правели това без да гледат нейния образ, който обръщали към небето. Народът изпитвал дълбока любов към светата икона. Съществуват много народни песни, в които се възпява Божията Майка, както и исторически свидетелства, че по целия остров са оказвани големи почести на светинята. В храма може да се видят свидетелства за чудесата на иконата. Веднъж един чернокож нечестивец се опитал да открадне иконата и ръката му изсъхнала. Благодарение на силата на светата икона по време на суша е валял дъжд, бездетни са раждали и болни са оздравявали. ", "date": "2020.01.07", "title": "Вярващи дариха чудотворна икона на Света Богородица на храма в село Катуница (СНИМКИ)"}
{"url": "https://www.actualno.com/education/vseki-chetvyrti-uchenik-u-nas-izobshto-ne-chete-knigi-news_1421740.html", "text": "      Около 26% от българските ученици изобщо не четат книги или четат, но много рядко. Това показва проучване на Института за изследвания в образованието.      Техният среден резултат по четене в PISA 2018 е сравнително нисък - 386 точки (при 420 точки среден резултат на българските ученици).   Близо 28% от учениците пък посочват, че изобщо не четат за удоволствие. Техният среден резултат е 396 точки, докато учениците, които четат за удоволствие повече от 2 часа дневно (11%), имат резултат 457 точки.\r\nПо отношение на четивната грамотност проучването показва, че българските ученици, които имат силна вътрешна мотивация за четене, изпреварват с около 2 години и 4 месеца съучениците си, които изобщо нямат такава мотивация.   ", "date": "2020.01.07", "title": "Всеки четвърти ученик у нас изобщо не чете книги"}
{"url": "https://www.actualno.com/america/v-puerto-riko-e-vyvedeno-izvynredno-polojenie-news_1421752.html", "text": "      Властите на Пуерто Рико въведоха извънредно положение на острова след силното земетресение, което доведе до нарушаване на електропреносната система, инфраструктурата и разрушаването на сгради, съобщи „El Nuevo Día”, цитирани от БГНЕС.      Пуерто Рико беше разтърсено от няколко последователни силни земетресения, вследствие на което беше разрушена една от популярните забележителности на острова – скалната формация Пунта Вентана.   По нареждане на губернатора ще бъде създадена специална група, която ще се заеме с оценяването на последиците от земетресенията. ", "date": "2020.01.07", "title": "В Пуерто Рико е въведено извънредно положение "}
{"url": "https://www.actualno.com/curious/kenijka-prodade-myja-si-na-lubovnicata-mu-news_1421748.html", "text": "      Жена разбра за изневярата на мъжа си, но не изгуби самообладание, а сключи сделка.      Действието се развива като във филмов сценарий: жената се прибира вкъщи по-рано от работа и заварва мъжа си в спалнята с любовница. Измамената съпруга не вдигнала скандал, а мъжът ѝ не се опитал да обяснява каквото и да е – всичко било ясно. Той си събрал багажа и напуснал дома си мълчаливо.   Краят на тази история, обаче, бил малко по-различен, отколкото във филмите, пише сайтът Яндекс, цитиран от БГНЕС.\r\nСлед като съпругът не се обадил повече от седмица, жената,на име Една не се разстроила, а намерила изгоден за себе си изход от ситуацията. Основната ѝ грижа била свързана с трите ѝ деца, за които баща им очевидно изобщо не се вълнувал.  Затова кенийката решила да се свърже с любовницата на мъжа си и да ѝ предложи изгодна сделка – новата възлюбена на съпруга ѝ да плати 20 долара, а в замяна на това Една няма да пречи на щастието на влюбените.\r\nДвете жени се споразумели за сумата от 17 долара. Самата Една не съжалявала ни най-малко за постъпката си, тъй като мъжът ѝ имал навика на пие и не ѝ помагал.   Изкараните по този начин пари тя похарчила за децата си, на които купила подаръци и нови дрехи.    Съдбата на съпруга ѝ не я интересува – Една е категорична, че ако той поиска прошка и пожелае да се върне, тя няма да го допусне повече в живота си. ", "date": "2020.01.07", "title": "Кенийка продаде мъжа си на любовницата му  "}
{"url": "https://www.actualno.com/europe/ruskijat-patriarh-za-domashnoto-nasilie-kato-patriot-za-istanbulskata-konvencija-news_1421694.html", "text": "      Руският патриарх Кирил смята, че появата на законопроекта за домашното насилие е заради модата от Запад. Самото понятие \"домашно насилие\" е нещо, взаимствано от чужбина. Приемането на съответните закони в чуждите страни, видимо създава в съзнанието на нашите законодатели някаква зависимост от тези чуждестранни иновации, желание да се приведат нашите руски закони в съответствие с това, което съществува в другите страни.\" Това каза той в интервю за ТВ \"Россия 1\".      Според патриарха всяка намеса отвън в семейните отношения носи много големи отрицателни последици.   \"И в съветско време минахме през нещо подобно. Имаше различни комитети, партийни организации, активноот участие на кварталния. Но дали тези всички добре организирани инициативи помагаха да се възстанови любовта в семейството? Той предполага, че с помощта на \"милиционера, с помощта на обществени активисти не е възможно да се възстанови любовта между съпрузите\", затова \"коренът на проблема не е извън, а вътре, в същата сфера, с която се занимава Църквата\" и една от задачите на църквата е \"да закрепи любовта в човешкото сърце, независимо дали е женен или не, цитира Интерфакс позицията на главата на Руската православна църква.\r\n\"В заключение патриархът призовава да се случи физическо насилие в семейство, където хората са свикнали да се отдават един на друг, да живеят с интересите на другия и начене това \"напълно невъзможно.\" При това патриархът изказа мнение, че за да обичаш друг трябва да нещо да даваш.  \"Няма любов без жертва, е, жертва е прекалено силна дума, няма любов без даване. Ако съпругът не дава нищо на жената, няма любов. Ако жената нищо не дава на съпруга, също няма любов\", смята патриархът.\r\nПрипомняме, че законопроектът за профилактиката на домашното насилие в Русия предполагат предписания за защита и ограничения за общуването на насилника с жертвата. Документът предизвиква различни реакции от страна на юристи и правозащитници, а също и сред вярващите. В частност, Рускат православна църква призова законопроектът да бъде отхвърлен.    ", "date": "2020.01.07", "title": "Руският патриарх за домашното насилие - като патриот за Истанбулската конвенция"}
{"url": "https://www.actualno.com/politics/ninova-shte-poiskame-vot-za-tri-neshta-voda-vyzduh-i-bokluk-news_1421742.html", "text": "      Вървят слухове, че язовир „Студена” е умишлено източен, за да може по-евтино да се ремонтира  язовирната стена. Това заяви по Би Ти Ви лидерът на БСП       „Хората искат да знаят кой е виновен. Затова поисках среща с Главния прокурор и действах от името на хората. Аз съм упорита и зададох въпросите на перничани писмено”, заяви Нинова.   Председателят на партията обяви, че има информация за разрастване на кризата с водата и в други селища на страната. Заради нерегламентираното внасяне и изгаряне на боклуци са основните причини БСП внесе на 20 януари в парламента вот на недоверие.\r\nОт левицата обещаха да проведат разговори и с други партии, да чуят и тяхното мнение преди да внесат вота си в деловодството на НС. По време на срещите Нинова заяви, че ще представи подробно мотивите по вота.  „Ще поискаме вот на недоверие за три неща – вода, въздух и боклук. Не може през 21 век половин милион българи да нямат достъп до питейна вода“, категорична е Нинова.\r\nТя призова кмета на , който е избран като алтернатива на ГЕРБ, да се отнася сериозно към проблемите на перничани.   Коментар за водната криза      ", "date": "2020.01.07", "title": "Нинова: Ще поискаме вот за три неща - вода, въздух и боклук "}
{"url": "https://www.actualno.com/balkani/rumynija-izteglja-vojnicite-si-ot-irak-news_1421756.html", "text": "      Румъния декларира, че нейните войници в Ирак, които са  част от мисията на НАТО, ще бъдат \"преместени\" на фона на нарастващото напрежение заради убийството от САЩ на иранския генерал       \"За да се гарантира безопасността на персонала, 14-те румънски войници, които бяха на мисия в Ирак, ще бъдат временно преместени в друга коалиционна база\", се казва в съобщение на министерството на отбраната.   Не беше ясно веднага дали войските ще напуснат Ирак или ще бъдат преместени в друга база вътре в страната.\r\nТяхната мисия беше фокусирана върху обучението на инструктори за иракската армия, както и консултиране на служители от министерството на отбраната на Ирак и други институции.  Този ход е в съответствие със съобщението на НАТО от събота, че прекратява тренировъчните дейности на иракските войски вследствие на американския безпилотен удар близо до международното летище в Багдад, който уби Солеймани, командир на елитните ирански революционни гвардейци.\r\nВъв вторник президентът на Румъния Клаус Йоханис призова Европейския съюз да има \"по-силен глас\" в реакцията на кризата, отключена от убийството.\r\n\"Дори ако някои от Европа да смятат, че от географска гледна точка Иран и Ирак са далеч, двете страни са близо до нас и следователно това предизвиква безпокойство за нас\", каза той по време на посещение в Германия.       В петък Букурещ издаде предупреждение за пътуване в Ирак, като препоръча на румънците да избягват всички, освен абсолютно необходими пътувания там.\r\n\"Ситуацията в Ирак се отнася до нас, защото имаме много румънски граждани, които живеят и работят в Близкия изток\", каза Йоханис.\r\nНАТО заяви във вторник, че ще изведе \"част от персонала\" от Ирак заради увеличения риск за тяхната безопасност, след като САЩ убиха висш ирански генерал там.\r\nОттеглянето е временно, но \"безопасността на нашия персонал е от първостепенно значение\", заяви служител на НАТО. Военният съюз обяви в събота, че прекрати мисията си за обучение в Ирак.\r\nФранция няма \"намерение\" да изтегли войските си в Ирак, заяви източник на френското правителство пред АФП във вторник, когато напрежението се покачва заради убийството на висш ирански генерал в Багдад.    ", "date": "2020.01.07", "title": "Румъния изтегля войниците си от Ирак"}
{"url": "https://www.actualno.com/politics/pismo-do-karajancheva-na-sgradata-na-narodnoto-sybranie-trjabva-da-e-dyrjavnijat-gerb-ne-komunisticheski-news_1421782.html", "text": "       Предвид текущия ремонт на Народното събрание, бившите депутати Петър Славов, Мартин Димитров и Методи Андреев са поискали с официално писмо от председателя на парламента Цвета Караянчева да бъде обърнато внимание и на герба точно над надписа \"Народно събрание\" на бившия Партиен дом. Бившият Партиен дом е една от трите сгради на т.нар. Триъгълник на властта, който включва сградите на Министерския съвет и на президентството, на бул. \"Дондуков\".      Гербът, на който обръщат внимание бившите народни представители, все още носи сърпът и чукът, докато петолъчката над тях е вече отчупена. Нека бъде спазен Законът за герба на Република , според който на официалните учреждения да се поставя държавният герб на страната, призовават Славов, Димитров и Андреев. Те виждат сегашния ГЕРБ като забравен символ на БКП. Припомняме, че още през есента на миналата година беше обявена обществена поръчка за ремонта на Народното събрание - подробностите можете да видите в !   ", "date": "2020.01.07", "title": "Писмо до Караянчева: На сградата на Народното събрание трябва да е държавният герб, не комунистически"}
{"url": "https://www.actualno.com/asia/premieryt-na-irak-oproverga-pentagona-news_1421784.html", "text": "      Премиерът на Ирак Адел Абдел Махди потвърди, че е получил това, което САЩ заяви, че е проект на писмо, описващо стъпките, които американските войски ще предприемат, за да \"излязат\" от Ирак, предаде БГНЕС.      Пентагонът заяви, че неподписана версия на писмото е изпратена по погрешка, но иракският премиер оспори това твърдение.\r\nНа заседание на кабинета, излъчено във вторник вечерта, Абдел Махди заяви, че е получил подписани и преведени копия в 20:00 местно време в понеделник.\r\nВ писмото се обсъжда \"предислоцирането  с цел изтегляне от страната. Изразите  бяха много ясни\", каза той.  Иракският премиер заяви, че предварителните версии, получени на арабски и английски език, съдържали грешка в превода, така че службата му поискала корекция от американската армия и новите версии бяха изпратени надлежно.\r\n\"Това беше официално писмо, написано по такъв начин\", каза Абдел Махди пред министрите.\r\n„Това не е лист хартия, изпаднал от принтера или достигнал до нас по съвпадение“, каза той.    АФП получи копие от писмото късно в понеделник и потвърди автентичността му както с американски, така и с иракски представители.\r\nВ него ръководителят на оперативната група - Ирак на САЩ бригаден генерал Уилям Сили информира своите иракски колеги, че американските войски се готвят да напуснат Ирак.\r\nСили пише, че коалицията, ръководена от САЩ, \"ще препозиционира сили в следващите дни и седмици, за да се подготви за движение напред\".\r\n\"За да изпълнят тази задача, коалиционните сили са длъжни да предприемат определени мерки, за да гарантират, че движението извън Ирак се провежда безопасно и ефективно\", се казва в писмото.\r\nВ него се казва също, че хеликоптери ще пътуват в и около Зелената зона на Багдад, където се намира посолството на САЩ като част от подготовката.   Репортери на АФП можеха да чуват хеликоптери, които летяха ниско над Багдад през цялата нощ в понеделник, както и във вторник. ", "date": "2020.01.07", "title": "Премиерът на Ирак опроверга Пентагона"}
{"url": "https://www.actualno.com/europe/parij-iska-da-restartira-ikonomicheskite-otnoshenija-s-moskva-news_1421758.html", "text": "      Френският министър на икономиката и финансите Брюно льо Мер заяви, че Париж иска да възстанови икономическите отношения с Русия, предаде БГНЕС, цитирайки РИА Новости.      На среща с представители на различни сектори на икономиката министърът разказа за скорошното си посещение в Москва, където гарантира, че решенията на президента Еманюел Макрон за установяване на стратегически връзки с Русия ще бъдат приложени.   \"Искаме да рестартираме икономическия си обмен с Москва в съответствие с международното право, без да се ограничаваме от екстериториалните финансови санкции - първата пречка за развитието на икономическите отношения\", заяви Льо Мер.\r\nТой обеща за шест месеца да намери начин да избегне последствията от санкциите, които са \"недопустимо нарушаване на суверенитета\" на държавата.  През декември Льо Мер и министърът на икономическото развитие на Русия Максим Орешкин подписаха декларация за намерение за развитие на двустранно сътрудничество в областта на дългосрочното финансиране.\r\nТогава френският министър припомни американските ограничения, които „до известна степен могат да замразят определена посока на финансиране“. Льо Мер нарече това проблем и каза, че за да го преодолеят, страните ще \"търсят иновативни решения, неординарни по своята същност“. ", "date": "2020.01.07", "title": "Париж иска да рестартира икономическите отношения с Москва "}
{"url": "https://www.actualno.com/analysis/otgovoren-raznoboj-v-es-za-krizata-v-blizkija-iztok-news_1421691.html", "text": "      Близкият изток се тресе и опасенията за  \"Трета световна война\" заливат социалните медии, а ЕС няма единна позиция по въпроса, пише .      Председателят на Европейската комисия , която има за цел да превърне блока в по-голям играч на световната сцена, направи първите си публични коментари за ескалиращите враждебни  действия между и Съединените щати в понеделник вечерта - повече от три дни след като въздушен удар, нареден от президента на САЩ уби иранския .\r\n„Европа носи специална отговорност по този въпрос“, казва Фон дер Лайен в изявлението, публикувано на уебсайта на Комисията. \"Със засилване на напрежението Европа разговаря с всички участващи.\" Тя заяви, че е необходимо „да се  спре цикъла на насилието“, призова Иран да се съобрази изцяло с ядрената сделка, известна като Съвместен всеобхватен план за действие (JCPOA), и заяви, че в сряда ще свика специално заседание на Колегията на комисарите, за да се направи разбор на всички дипломатически усилия.\r\nНо за някои наблюдатели за това е  много късно.  \"Спрете празниците си и започнете да казвате нещо!\", каза  един дипломат от ЕС  по-рано през деня, като изрази недоумение при липсата на коментари от президента на Комисията по отношение на Иран, както и за съобщение седмица по-рано от турския президент , че ще изпрати военни сили в Либия.\r\nКризата в Близкия изток избухна малко повече от месец след като новата комисия встъпи в длъжност и повечето европейски институции все още са затворени заради новогодишните празници. Мудният отговор на новата изпълнителна власт в ЕС бе сериозно напомняне, че тя би трябвало да свърши  работата си, за да бъде приета сериозно като геополитически играч от страна на големите сили.\r\nДрамата показа - за пореден път – в колко голяма степен ЕС остава наблюдател, когато става дума за сериозни военни конфликти, независимо дали на Европейския континент, както в Източна Украйна, точно отвъд Средиземноморието, както при разгръщащата се прокси война в , или в по-широкия регион, както при въздушния удар на САЩ, който уби Сюлеймани в Ирак.    И тя показа продължаващата борба на блока да говори с един глас по отношение на външната политика - дългогодишно, структурно и историческо предизвикателство, което Фон дер Лайен и , ръководителят на външната политика на блока, обещаха да решат.\r\nМълчанието на Фон дер Лайен бяха в рязък контраст с президента на Европейския съвет Шарл Мишел, който в петък направи  изявление в рамките на часове след въздушния удар на САЩ, както и публикация в Twitter, призовавайки за прекратяване на „цикъла на насилие, провокации и отмъщения \".\r\nИ това остави служителите да се стремят  да обясняват как новата \"геополитическа\" Комисия, която встъпи в длъжност на 1 декември, се различава от предшествениците си, дори когато Борел и неговият екип работеха  усилено, за да следят бързо развиващите се събития.\r\nБорел за пръв път направи изявление в петък вечерта, както и последващи изявления през уикенда. Помощници на Фон дер Лайен заявиха, че той е човекът на Комисията, занимаващ се с въпроса,  и че президентът е в тесни консултации с него.\r\nПокана за Брюксел   Докато лидерите на ЕС като цяло призоваха за спокойствие и Борел покани иранския външен министър Мохамед Джавад Зариф да посети Брюксел за преговори, имаше забележителни разлики в реакциите на големите европейски столици - нито една от тях не беше достатъчно позитивна по отношение на действията на САЩ, такава, че да предизвика  аплодисменти или благодарност във Вашингтон.\r\nНай-големите европейски сили, Германия, Франция и Обединеното кралство - всички  те понастоящем заемат места в Съвета за сигурност на ООН - се оказаха принудени да ходят по дипломатическо въже: да не опрощават убийство, но също така и да не осъждат САЩ, които все още са съюзник от решаващо значение; и докато се опитва да задържат Вашингтон на своя страна, също да не губят отвореността си  да се ангажират с Иран.\r\nНо всеки го направи по малко по-различен начин.\r\nВъншният министър на Великобритания  Доминик Рааб цитира „агресивната заплаха, която представляват иранските сили Ал Кудс, водени от Касем Сюлеймани“. Германският външен министър Хайко Маас направи изявление, в което обяви Иран за отговорен за ескалацията на напрежението, довело до атаката срещу Солеймани, но също така критикува ракетния удар, нареден от Тръмп. \"Това действие не улесни намаляването на напрежението\", каза Маас.\r\nПървоначалната реакция на Франция се съсредоточи върху двата й най-важни проблема в региона: запазването на способността на силите в рамките на коалицията срещу Ислямска държава в Ирак да изпълнят своята мисия и да се опита да овладее по-нататъшните ирански нарушения на ядрената сделка.\r\nОтначало министърът на външните работи Жан-Ив льо Дриан избягваше да квалифицира  нападението на САЩ, като вместо това говореше за „най-новите развития в Ирак, а именно на предприетите снощи действия“, в съобщение за пресата, след като разговаря с американския държавен секретар Майк Помпео в петък.\r\nДо неделя френската позиция стана по-категорична. Президентът Еманюел Макрон \"подчерта пълната си солидарност с нашите съюзници след атаките през последните седмици срещу коалиционните сили в Ирак\" и \"изрази своята загриженост относно дестабилизиращите дейности на силите Ал Кудс под командването на Касем Солеймани, повтаряйки необходимостта  за Иран сега да се сложи край и да се въздържат от всяка военна ескалация, която би могла допълнително да дестабилизира региона. \"\r\nГоляма част от по-строгият европейски език към Иран дойде, след като Помпео се оплака в петък, че „европейците не са били толкова полезни, колкото бих искал да бъдат“.\r\nТози по-настойчив тон се отрази до голяма степен и в съвместно изявление на Франция, Германия и Великобритания, които заедно съставляват гарантите „Е3“ по неясната сделка с Иран. Единственият намек за всяка критика към САЩ в изявлението на Е3 беше призив „всички страни да проявят максимална сдържаност и отговорност“.\r\nНай-добрият източник на солидарност към Тръмп изглежда идва от централата на НАТО, където генералният секретар Йенс Столтенберг в понеделник свика спешно заседание на Северноатлантическия съвет. Посланикът на САЩ в НАТО, Кей Бейли Хъчисън, присъства на място, а служители от Държавния департамент и Пентагона бяха включени с видеоконференция от Вашингтон.   \"Съединените щати предоставиха обосновката за акцията срещу генерал Солеймани. Имахме няколко брифинги от САЩ от държавния департамент и от Пентагона. Те информираха и обясниха на другите съюзници защо са предприели това действие\", заяви Столтенберг пред репортери след срещата.\r\nСтолтенберг неколкократно повтори, че всички съюзници в НАТО отдавна са изразили загриженост относно враждебното поведение на Иран и че продължават да подкрепят ролята на алианса в международната коалиция срещу Ислямска държава, както и за мисията на НАТО в Ирак. Столтенберг заяви, че съюзниците са готови да възобновят тези усилия, когато обстоятелствата позволяват.\r\nВсе пак, въпреки проявата на солидарност, Столтенберг отказа да предложи каквото и да било мнение за убийството на Солеймани. \"Това е американско решение\", каза той. \"Това не е решение, взето нито от глобалната коалиция, нито от НАТО. Но всички съюзници са обезпокоени от дестабилизиращите дейности на Иран в региона.\"\r\nРазговор с Техеран\r\nОбратно в Европейския квартал на Брюксел възгледът за действието на Тръмп беше още по-двусмислен.\r\nВ първоначалното си изявление в петък и последващите коментари през уикенда Борел беше изключително равномерен, изразявайки \"загриженост\" от убийството на Солеймани, но не изрази никакво осъждане към Техеран или Вашингтон. И докато Борел разговаряше по телефона със Зариф в събота вечер и го покани в Брюксел, говорител на върховния представител на Брюксел каза в понеделник, че няма конкретна информация за подобен разговор с Помпео.   Говорителят Питър Стано в отговор на многократни въпроси на редовна пресконференция на Еврокомисията в понеделник заяви само, че Борел е говорил или ще говори с всички партньори на ЕС в усилията му да помогне за деескалиране на напрежението.\r\n\"Има много дейност, много активност продължава по отношение на намирането на начини как ЕС може да допринесе за деескалация\", каза Стано. „Важното е, че висшият представител е много ангажиран в контактите с всички съответни партньори, за да намери начин как да допринесе за деескалация.“\r\nБорел описа разговора си със Зариф в писмо, изпратено до външните министри на ЕС в неделя и видяно от Politico. Един висш дипломат заяви, че гледа на това писмо като на усилие на Борел да компенсира Мишел - новият президент на Съвета, който представлява лидерите на страните-членки на ЕС - като  служителя на ЕС с най-бърза реакция. Друг дипломат заяви, че действията на Тръмп са оставили длъжностни лица дълбоко несигурни.\r\n„Европа не е свикнала с американските агресивни едностранни действия“, заяви дипломатът.\r\n„Ние всъщност не знаем какво да правим“, каза дипломатът, който се учудва  защо Фон дер Лайен не говори през празниците. Този дипломат отбеляза с тревога, че Великобритания и балтийските страни са изразили ниво на подкрепа за САЩ, което очевидно не е споделено от други страни-членки на ЕС, и каза, че тези опасения са били засилени само от \"оглушителното мълчание на фон дер Лейен\".\r\nДипломатът се оплака, че Фон дер Лайен говори за справяне с изменението на климата, докато ЕС оставя съседите си да попаднат \"в ръцете на Турция и Русия и рискуваме ескалация в Близкия изток\".   На пресконференцията на Еврокомисията в понеделник говорителят на Фон дер Лайен, Ерик Мамер, отговори на въпрос относно собствения ангажимент на президента, като заяви, че е била в близки контакти с Борел, ръководител на Службата за външни действия на ЕС, и ще направи изявление по-късно през деня.\r\nФон дер Лайен прекара по-голямата част от понеделник в Бавария на конференция на политическата партия Християнсоциален съюз, партньор на собствената ѝ политическа партия Християндемократическия съюз.\r\nИзявлението ѝ най-накрая беше публикувано на уебсайта на Комисията в в къдсния следобед в понеделник.\r\nВисокопоставен дипломат на ЕС заяви, че последната криза в Близкия изток подчертава липсата на междуинституционална координация в Брюксел: „На първо място трябва да въдворим някакъв ред в отношенията между Комисията, Съвета и външната служба“.\r\nЕС също се бори за спасяването на доверието в ядрената сделка с Иран.\r\nВеднага след като  Борел  излезе с изявление, опитвайки се да подчертае една конкретна роля на ЕС като координатор на усилията за запазване на пакта, иранските лидери декларираха последната си стъпка, отстъпвайки от задълженията си по сделката - допълнително задълбочаване на съмненията, че споразумението, известно като Съвместен комплексен план за действие (JCPOA), може да бъде спасено.   В лични разговори официални представители заявиха, че първоначалното мълчание на Фон дер Лайен остави други лидери на ЕС изненадани и нейното многократно настояване, че тя е начело на геополитическа комисия,  остави Борел и други засегнати ангажирани да взимат отношение преди шефа си.\r\nВ резултат на това Комисията изглежда реагира бавно на аспекти на конфликта, различни от тези, свързани пряко с ядрената сделка - включително заплахите за военно отмъщение от страна на лидерите на Иран и заплахата на Тръмп да бомбардира ирански културни обекти, която веднага бе осъдена от Зариф и други като заплаха за извършване на военни престъпления.\r\nЛондон предупреди Тръмп срещу предприемане на такава драстична стъпка. \"Съществуват международни конвенции, които предотвратяват унищожаването на културното наследство\", заяви говорител на премиера Борис Джонсън в понеделник.\r\nИ все пак, макар европейските съюзници да изглеждат отдалечени от Тръмп, имаше признаци, че някои в Иран все още гледат на Запада колективно като на враг.\r\nКогато стотици хиляди хора се изсипаха на улиците за погребението на Солеймани в понеделник, някои носеха плакати, на които имаше снимки на Макрон и германския канцлер Ангела Меркел все едно гледани през мерник на оръжие, заедно с подобни снимки на Тръмп и израелския премиер Бенямин Нетаняху. ", "date": "2020.01.07", "title": " \"Отговорен\" разнобой в ЕС за кризата в Близкия изток "}
{"url": "https://www.actualno.com/politics/avramova-bi-mogla-da-si-podade-ostavkata-news_1421764.html", "text": "      Няма източване на язовир „Студена” с цел на ремонтни дейности. В това е категоричен регионалният министър Петя Аврамова.      \"Бих изчакала прокуратурата в максимално бързи срокове да направят пълна проверка на фактите за язовир „Студена” през тази година и тогава ще коментирам. Оставката за мен не е проблем и мога да нося отговорност”, каза още Аврамова по повод отправените и от превозвачите искания заради тол системата.   Според нея язовирът е качествено направен и надежден, съгласно всички документи.\r\nМинистърът заяви още, че МРРБ не събира данни за нивата в язовирите, това е работа на Басейнова дирекция за 52 язовира. Когато в министерството е постъпил сигнал за проблема в , Аврамова веднага е изпратила на проверка 3 дирекции.  Според нея проблемът с водната криза отваря по-голяма тема как да управляваме водния сектор. Тя тепърва ще се обсъжда, категорична е Аврамова. Към момента 117 000 души в по-малки населени места имат воден режим заради пресъхване на водоеми.\r\nПовече за водната криза     ", "date": "2020.01.07", "title": "Аврамова би могла да си подаде оставката"}
{"url": "https://www.actualno.com/asia/kakvo-mogat-armiite-na-sasht-i-iran-news_1421746.html", "text": "      След като САЩ убиха , милиони хора по света се опасяват от евентуална война между двете страни.       предлага основните факти за военния потенциал на САЩ и Иран.   Повечето специалисти са предпазливи с прогнозите. Но всички са единодушни, че ако има война, САЩ ще излязат от нея като победител.\r\nКато военен победител обаче. Въпросът за опустошителните политически последствия е съвсем друг.  Военен победител, просто защото като военен капацитет превъзходството на САЩ е очевидно.\r\nНа очи се набива най-вече огромната разлика във военните бюджети: този на САЩ е около 50 пъти по-висок. Като численост на въоръжените сили, плюс резервистите, американците също водят убедително. Експертите смятат, че в една евентуална бъдеща война стратегическото превъзходство на САЩ ще се материализира най-вече чрез авиацията: американците имат 12 пъти повече бойни самолети от Иран. А танковете им са четири пъти повече. Единственият род войски и вид оръжие, при които иранците имат чувствително превъзходство, е артилерията. Но дали в една евентуална война артилерията би играла някаква сериозна роля? Цялото човечество се надява, че до отговор на този въпрос няма да се стигне. Тоест, че няма да има война. Дано, пише Дойче веле.\r\nЕто сравнение на военната мощ в лаконични числа.       Военният бюджет (за 2018 г. в щатски долари) на САЩ е 648,7 млрд. долара, на Иран – 13,1 млрд.\r\nДействащата армия на САЩ наброява 1359 000 бойци, на Иран – 523 000.\r\nЗапасняците в двете страни съответно са 845 00 и 350 000.\r\nПри танковете преднината отново е на страната на Америка – 6 287 танка срещу иранските 1 513.\r\nСъотношението при бойната авиация е в огромна полза на САЩ – 3 880 срещу иранските 312.      Подобно, но с обратен знак, е съотношението при оръдията: 1856 при САЩ и 6798 при Иран.\r\nОт сравнението липсват данни за ракетните арсенали на двете страни.\r\nА за отношенията между САЩ и Ирак прочетете  ", "date": "2020.01.07", "title": "Какво могат армиите на САЩ и Иран?  "}
{"url": "https://www.actualno.com/travel/naj-jelanijat-pasport-v-sveta-e-news_1421657.html", "text": "      Японският паспорт е най-привлекателен за гражданите по света. Защо? Защото той дава възможност за безвизово пътуване до 191 дестинации в цял свят.      Данните са от годишната класация на Henley&Partners. Рейтингът е  изготвен в съответствие с броя на дестинациите, до които притежателите  на съответните паспорти имат безвизов достъп, пояснява БГНЕС.   На второ място е Сингапур, чиито граждани могат да посещават безвизово 190 държави, а третото място е отредено на Германия и Южна Корея - 189 държави.\r\nБългарският паспорт е на 18-то място по привлекателност. Делим го с Обединените арабски емирства. Притежателите на български паспорт могат да пътуват без визи в 171  държави.  Класацията се основава на ексклузивна информация на Международната   асоциация за въздушен транспорт (IATA), която поддържа най-голямата и   най-точна база данни за пътуванията. Тя е актуализирана с текущи   проучвания на изследователския отдел на Henley Partners. ", "date": "2020.01.07", "title": "Най-желаният паспорт в света е... "}
{"url": "https://www.actualno.com/politics/bikov-bsp-ne-se-nauchiha-za-smisyla-ot-vota-na-nedoverie-news_1421695.html", "text": "      Трета година колегите от БСП не се научиха какво е вот на недоверие, какъв е смисълът и, че не е пиар инструмент, който да играе ролята „всяко чудо за три дни“. Това заяви на пресконференция депутатът от ГЕРБ в отговор на изказване на социалистите, предаде репортер на БГНЕС.      Единствената мярка е правителството да падне. Това е безотговорно поведение и ние ще отхвърлим вота, категоричен е Биков.   „Призовавам да се вгледа в кмета на , който много ясно показа как се действа. Правителството и кметът не са далеч толкова словоохотливи  за разлика от тези, които стоят на „Позитано“ и смятат, че може да се реши проблемът с няколко пресконференции“, каза още Биков.\r\nНа пресконференцията присъства човек, който говори срещу боклука, а фирмата му е свързана със скрап.  Депутатът от ГЕРБ и председател на комисията по околна среда в НС Ивелина Василева също отбеляза, че изказването на БСП не е държавническо и подчерта, че през годините на този парламент червените не са внесли едно предложение в сектор води, въздух и отпадъци. За разлика от тях ГЕРБ само за последната година има 3 предложения за подобряване на въздуха.\r\nВасилева отхвърли твърдение на БСП, че от трети страни не е внасян RDF и болничен отпадък за изгаряне.    ", "date": "2020.01.07", "title": "Биков: БСП не се научиха за смисъла от вота на недоверие"}
{"url": "https://www.actualno.com/asia/vladimir-putin-e-na-poseshtenie-v-damask-snimki-news_1421703.html", "text": "      Президентът на Русия Владимир Путин пристигна в Дамаск, съобщи прессекретарят на руския държавен глава Дмитрий Песков, цитиран от РИА Новости.           От летището Путин е отпътувал за командния център на руските войски в Сирия, където се е срещнал с президента Башар Асад.\r\nДвамата президенти са изслушали докладите на военните за актуалното състояние на обстановката в различни части на страната.    По-късно са проведени двустранни преговори между двете делегации.   Путин е подчертал, че е изминат огромен път в посока на възстановяването на сирийската държавност и териториалната цялост на страната.    От своя страна Башар Асад е благодарил за оказаната от Русия помощ в борбата с тероризма и възстановяването на нормалния живот в Сирия.\r\nПо информация на пресслужбата на руския президент, Путин ще посети още няколко обекта. ", "date": "2020.01.07", "title": "Владимир Путин е на посещение в Дамаск (СНИМКИ)"}
{"url": "https://www.actualno.com/politics/bsp-predlaga-merki-za-spravjane-s-vodnata-kriza-iska-otgovornost-ot-borisov-video-news_1421681.html", "text": "       Правят се опити дебатът за жизненоважния въпрос за водата и въздуха да бъде опорочен. Говори се за заговори, търсят се причини в кого ли не – от предишни правителства и кметове, ВиК дружества, само и само, за да се прикрие очевидният факт, че перничани останаха без вода, че жителите на големите градове дишат замърсен въздух и че в не е ясно как и кой гори отпадъци и от къде ги взима .      Всичко това се случва поради некомпетентност, безхаберие , а не е изключено да има и престъпни деяния . Това каза зам.-председателят на ПГ на \"БСП за България\"  Крум Зарков, след провело се заседание на изпълнителното бюро на партията по-рано , на което са били обсъдени проблемите на хората и предстоящото внасяне на в парламента.     „ С вота на недоверие освен всичко, ние ще поставим въпросите пред третото правителство на ГЕРБ . Това е логично продължение на активността на БСП. Само през този мандат наши представители са поставили темата за въздуха и водата в парламента повече от 60 пъти. Срещахме половинчати отговори, нежелание да се дискутира проблемът, а понякога и откровена арогантност. Когато дойде кризата и перничани останаха без вода посред празниците, подходът на властта остана същият“ , заяви той.  Зарков посочи, че мотивът им за внасянето на вота на недоверието са отказът или неспособността властта да реши проблема в , категоричното нежелание на ресорния министър да признае допуснатите грешки при управлението на водния ресурс и конкретно за пропуските, довели до кризата в миньорския град, както и отказът на да отчете очевидните пропуски в правителствената политика в този сектор .\r\n„Това води до търсенето на отговорност. В отговорност се търси чрез вот на недоверие . Този ни ход вече дава резултати. Назначени са проверки на ВиК дружества, ВЕЦ-ове, МОСВ най-сетне пуснаха за обществено обсъждане промени в Наредбата, засягаща вноса, съхранението и отчетността на отпадъците. За съжаление това се случва твърде късно, а цената за закъснението плащат, чакащите на опашка пред водоноските“, поясни зам.-председателят.\r\nТой обяви, че в момента политическа и експертна група работи по мотивите на вота и другата седмица ще поканят другите партии, за да им представят мотивите си.       „ Освен да посочим проблемите, ще посочим и конкретни решения, мотивите са пред очите на всеки български гражданин. Когато си пуснем чешмата и водата е негодна за пиене или вода изобщо няма. Когато нашият боклук го плащаме по три пъти, а после се чудим защо се изгаря. Накрая мотивите са във въздуха, които на места има цвят, мирис и вкус. За този вот освен да посочим конкретните проблеми и да потърсим отговорност, си поставяме една голяма цел – човекът в да живее в по-чиста и здравословна околна среда“, допълни народният представител от ПГ на „БСП за България“ Явор Божанков.\r\nТой добави, че според статистиката е на едно от първите места в Европа по рециклиране на отпадъци, но това се случва само на хартия . „ Българите плащат три пъти за своя боклук . Такса смет, продуктова такса. Когато си купим една вафла, в нейната цена има такса за рециклирана“, посочи  Божанков и поясни, че тази схема работи с помощта на създадената мрежа от кухи фирми.\r\n„Това е благоприятна среда за криминалния внос на боклук от трети страни. Вече е публично известно, че отпадъци с един код, тръгват от една държава и влизат в с друг код. Смесени битови, болнични, тонер касети и други опасни отпадъци се горят и се третират по незнаен начин. В тях се съдържа цялата Менделеева таблица. Властта отказва информация на журналисти кой, колко и от къде внася боклук .\r\nВ същото време позволява експерименталното му изгаряне . Институциите реагират панически, но не и превантивно. За проблемите с въздуха ни осъди Европа, за вноса за боклук с неясен произход ни информираха медиите. Преди изборите не чухме нищо за безводието. Хората го разбраха по чешмите“, коментира Божанков и отчете, че след като заплахата за вота на недоверие институциите са се активизирали.      По думите на народния представител от БСП Атанас Костадинов исканата от ЕК реформа на водния сектор е била заменена с реформа във ВиК отрасъла и подчерта, че призивите да не се политизира водната криза в е неправилен, тъй като той е точно такъв. „Може би е добре да знаете каква е разликата между природното бедствие и екологичната катастрофа . Едното е въпреки човек, другото е породено от човешкото безумие. Последните две години управление жънат това, което последните 10 години беше посято в околната среда. След 2009 г. много агресивно и настойчиво бяха вменени две задачи на управлението на водите. Първата, за съжаление е политическа. Там, където беше доминиращото влияние в общините средни и малки на БСП и ДПС да бъде прекратено финансирането за водни проекти, включително и насилственото влизане във водните асоциации“, каза Костадинов.\r\nТой обърна внимание, че развитието на общинската инфраструктура за води е била заменена от план за концесии, заеми, от международни финансови институции, декапитализиране на дружествата и приватизация.  Той добави още, че пред последните 10 години не е управлявала на басейнов принцип своите води в съответствие с рамковата директива. ", "date": "2020.01.07", "title": "БСП предлага мерки за справяне с водната криза, иска отговорност от Борисов (ВИДЕО)"}
{"url": "https://www.actualno.com/analysis/irak-moje-i-da-izgoni-legalno-amerikanskite-vojnici-po-byrzo-otkolkoto-smjata-trymp-news_1421491.html", "text": "      Лесно или трудно ще е легално да бъдат изгонени американските и британските войски от Ирак? Изглежда, че поне от юридическа гледна точка няма да е чак толкова трудна, заключва британският вестник The Times в свой материал, публикуван от Агенция \"Фокус\".      Причината за заключението е основата, на която е поставено присъствието на западните войски в Ирак в момента. Реално официален документ няма, твърди британският вестник и дава предистория.   Преди бившият президент на САЩ Барак Обама да изтегли американските  войски от Ирак през 2011 година и британските войски да се изтеглят  заедно с тях, неговите дипломати и адвокати прекараха месеци в трудни  преговори с иракските политически лидери, по-специално тогавашния  премиер Нури ал Малики. Преговорите бяха проведени под егидата на договор, наречен  Иракско-американско споразумение за статута (на американските  войски)между двете правителства, подписан през 2008 година, който  определяше условията на последните три години и половина от военното  присъствие на САЩ. Той беше ратифициран от президента Джордж У. Буш от  една страна, но решаващо от иракския парламент и от президентския съвет  от друга.\r\nТози път няма такова споразумение. Когато Обама се съгласи да изпрати  американски войски през 2014 година, за да помогне на Ирак да се пребори  с \"Ислямска държава\", това стана с телефонно обаждане от Хайдер ал  Абади, наследник на Малики като премиер на Ирак. Последваха ги  британските специални части и самолети.  В годините оттогава се заговори за установяване на сътрудничеството на  по-официална основа, но не бе договорено нищо. Този проблем за последно  попадна под общественото внимание през 2017 година, по време на мандата  на Джеймс Матис като министър на отбраната на САЩ.\r\nНа следващата година Абади загуби властта след общи избори. Абади беше  явно прозападен политик и дори имаше британски паспорт в продължение на  години, датиращ от времето му в изгнание в ерата на Саддам Хюсеин.  Резултатът от изборите се отчиташе по това време като неубедителен, но  със значителната помощ на генерал Касем Сюлеймани,  проиранските фракции в крайна сметка успяха да съставят една разклатена  управляваща коалиция, начело с Адел Абдул-Махди.   Без официален договор, уреждащ присъствието на американските и британски  войски, Абдул-Махди вече може да отпрати западните войски толкова лесно, колкото Абади  ги покани. В неделя иракските депутати гласуваха предложение да бъде  призован да го направи. Този вот не е  задължителен, въпреки че не е необходим и обвързващ вот.    Премиерът Абдул-Махди ще трябва да разгледа много неща, преди да набере  телефона до Вашингтон. Той ще иска да бъде уверен, че за разлика от  2011-2014 година иракските сили за сигурност са сигурни в борбата срещу  останките от \"Ислямска държава\". Въпреки това, възобновеното въстание на  широка основа, което някога се смяташе за вероятно, досега не е  започнало, и във всеки случай сега той разполага с множество добре  обучени милиции под командването му за подпомагане на армията - самите  милиции, от които Вашингтон се оплаква.\r\nВъзможно е също да има задкулисни преговори с Вашингтон, за които не  знаем. Като цяло съществува предположението, че иракското правителство  не може да направи това без подкрепата на САЩ. Заплахата на Тръмп за  една нощ да наложи строги санкции на Ирак обаче не създава усещане за  подобни преговори. Напълно възможно е Америка и Великобритания да си  отидат от Ирак много по-бързо, отколкото някой очаква. Изглежда, това не  е било намерението на Тръмп, когато той разпореди последното прилагане  на стратегическите норми на САЩ.\r\nНе е ясна бързината на бъдещото изтегляне и при какви условия ще се  осъществи то, ако има такива - дали правителството и парламентът в  Багдад ще позволят на някои американски войски да запазят присъствие  след това за обучение и надзор на иракските \"партньори\".   Скоростта, с която иракският премиер може да изпрати западните войски у дома, дава на Иран ключова карта в битката му с Тръмп. Това би могло да предаде Ирак, Сирия и Ливан на Техеран - самата цел, за която генерал Сюлеймани работеше в продължение на две десетилетия, без да се налага да осъществи каквото и да е отмъщение спрямо САЩ. ", "date": "2020.01.07", "title": "Ирак може и да изгони легално американските войници по-бързо, отколкото смята Тръмп"}
{"url": "https://www.actualno.com/plovdiv/fenovete-na-botev-skyrbjat-za-tosko-bozadjijski-ultrasite-ne-umirat-te-jivejat-vechno-news_1421729.html", "text": "      Феновете на Ботев потънаха в скръб след . Той бе блъснат от кола в центъра на гръцкия град след нападение на ултраси на ПАОК в неделя. При атаката пострадаха и още двама фенове на най-стария футболен клуб у нас.      \"Жълто-черното семейство загуби свой голям брат. След инцидент в съседна Гърция, нашият скъп приятел Тоско Бозаджийски напусна този свят. Ултрасите не умират, те живеят вечно\", пише bultras.com. \"Завинаги отдаден на жълто-черната идея! ЗАВИНАГИ един от нас! ЗАВИНАГИ....\", написа пък официалната страница Bultras във Фейсбук вчера. „Отиде си Тоско - човекът, който отдаде целия си съзнателен живот на любимия Ботев! Човекът, който беше в основата на абсолютно всички инициативи, свързани с жълто-черната идея. Той беше навсякъде - от момчето, което обикаляше с кутията за дарения на концерта Свободен Ботев, до юриста, който стана председател на Клуба на привържениците на Ботев Пловдив. Тоско беше организатор на различните футболни турнири за фенове, раздаваше подаръци в детски градини и училища, бе автор на идеята за детската бултра коледа и седмицата на шампионите от 1967г., уреждаше всички онези незабравими екскурзии за гостуванията на Ботев, не спеше по цели нощи докато подготвяше поредната уникална хореография, а междувременно измисляше нови артикули за фен-магазина. Тоско бе в основата и на Кауза Колежа. Не пропускаше мач на Ботев и присъстваше на всяко мероприятие за почитането на паметта на нашите легенди, напуснали ни през годините. Но сега се пресели при тях.  Изминахме заедно хиляди километри, бяхме рамо до рамо по стадионите и на улицата, в радост и мъка. Ние никога няма да забравим човека, който не изневери на приятелите си, принципите си и на Ботев! Той беше въплъщение на ботевисткия дух в най-чистата му форма!\r\nДовиждане Тосе - ще се видим скоро! Твоите братя от Centrum crew“, пише на официалния сайт на привържениците bultras.com. Съболезнования изказаха и фенклубовете на различни български отбори. От гръцкия Арис пък поискаха полицията да вземе кардинални мерки срещу извършителите на това ужасно деяние. Оттам също така са се ангажирали да поемат разноските по транспортирането на тялото на загиналият българин до Пловдив.        Снощи около 1000 привърженици на Ботев се събраха край клубния стадион, за да почетат паметта на  своя приятел. Един от най-дейните фенове бе почетен като истински бултрас с факли и песен. Бултрасите запазиха и минута мълчание в памет на своя събрат.\r\nДнес стана ясно, че опелото на нелепо загиналия почитател на Ботев ще се състои утре, 8 януари, от 13 часа в храм \"Свето Преображение Господне\" в район „Тракия “.\r\nСъщевременно продължава разследването за убийството на 28-годишния българин от утраси на ПАОК. Двама от феновете на „черно-белите“ от Солун са с доказано участие в побоя над българите.Те са в ареста и вече получиха обвинения за общо 11 престъпления – от хулиганство до организирано нападение над невъоръжени лица. По непотвърдена официално информация, единият от тях е син на полицейски началник и то от отдела за борба със спортното хулиганство. Имената на задържаните, обаче, се пазят в строга тайна, тъй като властите се страхуват, че техни роднини могат да бъдат нападнати за отмъщение. Към момента е изяснено, че българите по никакъв начин не са провокирали феновете на ПАОК, като това личало добре и от охранителните камери в района на престъплението. ", "date": "2020.01.07", "title": "Феновете на Ботев скърбят за Тоско Бозаджийски: Ултрасите не умират, те живеят вечно!"}
{"url": "https://www.actualno.com/volleyball/bylgarija-razbi-niderlandija-s-30-i-mechtae-za-olimpiadata-news_1421633.html", "text": "      Националният ни отбор по направи и втората си крачка към Токио 2020. победи отбора на Нидерландия във втория си мач от Група В на  европейската олимпийска квалификация в Берлин.      Вчера националите ни се справиха с първото си препятствие, като след 5  гейма успяха да победят отбора на Франция. Днес направи и втората си стъпка към Токио 2020.   Следващият ни мач е с европейския шампион Сърбия  в сряда.    ", "date": "2020.01.07", "title": "България разби Нидерландия с 3:0 и мечтае за Олимпиадата"}
{"url": "https://www.actualno.com/health/kakvo-predstavljava-homeopatijata-news_1421704.html", "text": "       Какво представлява  ?      Мненията са разделени, едни я отричат, други ѝ се доверяват сляпо. Тя е систематичен метод, който мощно стимулира жизнените сили на тялото и организма, и по този начин им помага да се преборят с дадено заболяване. Хомеопатията се основава на няколко прости, но в същото време важни, принципа на природата, които са в пълна противоположност с общоприетите схващания.\r\nДумата хомеопатия е от гръцки произход, и буквално означава, лечение с нещо, което при здрав човек, би предизвикало същите симптоми, които изпитва болният от дадено заболяване. С други думи, това е принципът на подобието.   Грешно е, хомеопатията да се сравнява с фитотерапията или други подобни методи на лечение, тъй като тя стои на здрава научна основа, а принципът на лечението е, правилно подбиране на подходящи хомеопатични продукти, които стимулират естествени оздравителни процеси в организма, и по този начин той сам се преборва със заболяването. Хомеопатичните лекарства съдържат силно разредено вещество, което причинява симптомите на дадена болест.               Според основателят на хомеопатията, най-висшето и единствено призвание на даден лекар, е да възстанови доброто състояние на здравето на болния, и именно това се нарича лекуване. Според него, всяко лекарство трябва да лекува всички симптоми на дадено заболяване, които същото това лекарство, би предизвикало, ако се приема от напълно здрав човек. ", "date": "2020.01.07", "title": "Какво представлява хомеопатията?"}
{"url": "https://www.actualno.com/balkani/vmro-sezira-evropejskite-institucii-za-skandalnoto-izkazvane-na-ivica-dachich-news_1421707.html", "text": "      Българската делегация на ВМРО в Европейския парламент изпрати писма до европейските институции относно скандалното изказване на външния министър и вицепремиер на Сърбия Ивица Дачич. Припомняме, че сръбският вицепремиер е попитал за какви права на българи в Сърбия говори България. Точните му думи са били: „За какви вътрешни работи се говори в Европейския съюз. Там имате едни българи, които в Сърбия са само 0.26 на сто от населението ни . Толкова са българите в Сърбия. Но на всяка среща на Европейския съвет поставя въпроса за правата на българското национално малцинство?”      В едно от писмата, адресирано до посланика на Сърбия към Европейския съюз - г-жа Ана Хрустанович, делегацията на ВМРО в групата на Европейските консерватори и реформисти отправя апел към правителството в Белград за извинение. \"Ако Сърбия иска да бъде част от Европейския съюз, то тя трябва да разбере, че по въпроса с правата на българското малцинство, няма място за компромис\", категорични са авторите на писмото.   \"Такова поведение е скандално. Правата на малцинствата са неразделна европейска ценност. Твърденията на Дачич и действително политиката за малцинствата в Сърбия, са несъвместими с членство в Европейския съюз\", казват още в писмото си представителите на ВМРО в ЕП.\r\nСъщо така те отправиха въпрос с искане за писмен отговор до Службата за външно действие към ЕП относно продължаването на преговорите за присъединяване на Сърбия към ЕС. В него е описан случаят и се пита дали Службата е запозната със скандалните изказвания на Ивица Дачич и смята ли тези действия за съвместими с преговорите за присъединяване към ЕС. И последен въпрос, отправен от делегацията на ВМРО в ЕП – ще бъдат ли отразени в предстоящия доклад за напредъка на Сърбия тези неприемливи изказвания на външния министър Дачич?   ", "date": "2020.01.07", "title": "ВМРО сезира европейските институции за скандалното изказване на Ивица Дачич"}
{"url": "https://www.actualno.com/football/iznenada-bivsh-as-na-barselona-se-vryshta-v-kluba-news_1421719.html", "text": "      Изненадваща новина дойде от Турция - полузащитникът Арда Туран ще се върне в Барселона, която държи правата му.      Турският футболист е прекратил предсрочно договора си с Истанбул Башакшекир, като на среща с клубния президент го е помолил да го пусне с половин сезон по-рано.   Туран има договор с каталунския гранд до лятото. Сега той или ще започне да играе за Барселона, или ще си намери нов клуб.\r\nИнтерес към него проявява турският гранд Галатасарай. През сезона в турското първенство халфът записа 12 мача.    ", "date": "2020.01.07", "title": "Изненада: Бивш ас на Барселона се връща в клуба"}
{"url": "https://www.actualno.com/burgas/predstaviha-novija-proektobudjet-na-burgas-news_1421716.html", "text": "      Проектобюджетът на Бургас за 2020 година беше представен от кмета на града Димитър Николов. Според него той е справедлив, защото осигурява средства във всички направления. Представени бяха основните акценти в проектобюджета, като изброените обекти са само част от тези, които ще се реализират през тази година и имат осигурено финансиране. Община Бургас е подготвила и проекти, с които ще кандидатства за финансиране.      Отделени са средства за асфалтиране на улици в централна градска част, жилищен комплекс \"Възраждане\" и съставните селища. Ремонтите ще започнат след подмяна на канализацията и водопроводите от ВиК Бургас, за да не се копае по два пъти .\r\n\"Бюджет 2020 е начало на поетапното изпълнение на предизборната ми програмата, която бургаските граждани подкрепиха\", заяви Димитър Николов.\r\nБюджет 2020 година е със същата приходна част, но много по-голяма разходна по отношение на държавно делегираните дейности в сравнение с предходната година . Средствата за тях в бюджета са нараснали с 16 милиона лева спрямо 2019 . За хората, които работят в областта на образованието са с ръст 15,5 %, в здравеопазването - с 10 %, за социални услуги - с 11,5 %, за центровете за настаняване от семеен тип на деца /младежи с увреждания -15 %, за центровете за временно настаняване - с 8 %, за функция \"Култура, спорт, почивни дейности и религиозно дело\" - с 8,6 %.  Новият бюджет е насочен към инвестиции в образованието на младите хора и създаването на условия за откриването на нови работни места чрез инвестиции в зоните за бизнес.\r\nЗаложени са и други важни за развитието на на града области като здравеопазване, образование,екология, индустриални зони и туризъм.\r\nПроектобюджет ще бъде внесен за разглеждане и гласуване в Общинския съвет, за да започне реалното му изпълнение.     ", "date": "2020.01.07", "title": "Представиха новия проектобюджет на Бургас"}
{"url": "https://www.actualno.com/cars/bydeshteto-na-osnovna-ikonomika-v-evropa-e-pod-zaplaha-news_1421727.html", "text": "      Производството на нови автомобили в Германия през 2019 г. е достигнало най-ниската си точка, което поставя бъдещето на тази основна за Европа икономика под сериозна въпросителна, съобщава Bloomberg.      Според експерти от бранша, големите автомобилни концерни Volkswagen, BMW и Daimler са произвели обко 4,66 млн. нови коли през 2019 г., като това е най-ниският показател за Гемания от 1996 г. Спадът на производството се дължи най-вече на намалялото търсене на външните пазари.   Както подчертава Bloomberg, германската автомобилна промишленост е принудена да харчи милиарди евро за създаване на екологичен транспорт, както и за борба с компании като Uber, които дават възможност на своите клиенти за съвместно пътуване. За да намалят разходите си, водещите концерни като Daimler, Volkswagen и производителят на допълнително оборудване Continental са принудени да съкращават работни места.\r\nСпециалистите припомнят, че Германия има статута на световна автомобилна сила, като по този показател нейната автомобилна индустрия е на първо място в Европа. Тя обаче понесе много силен удар през 2015 г., когато избухна скандала с манипулираните от Volkswagen дизелови двигатели, станал известен като \"дизелгейт\".   ", "date": "2020.01.07", "title": "Бъдещето на основна икономика в Европа е под заплаха"}
{"url": "https://www.actualno.com/analysis/avstralija-tragedijata-kojato-sviva-i-naj-koravite-syrca-news_1421634.html", "text": "                   До момента 26 са потвърдените жертви. Без да броим десетките изчезнали хора. Властите съобщават, че близо 2000 къщи са в руини, а броят на животните загинали в бедствието, достигна до 1 млрд.  Тези данни бяха официално оповестени от Крис Дикман - еколог от университета в Сидни. Според експерта първоначалната бройка от близо 500 млн. индивиди се отнася единствено за територията на щата Нов Южен Уелс, където активните огнища в момента са 130. Става ясно, че към статистиката не се включват и по-редките животински видове, за които все още няма обобщена информация.\r\n“Ако към приблизителната  бройка от 800 млн. се прибавят също видовете като прилепи, жаби и безгръбначни, бройката със сигурност надминава 1 млрд.”, казва екологът, цитиран от изданието .      Екологът Стюарт Бланш от организацията WWF Австралия счита, че броят от 1 млрд. може да се окаже „скромно предположение“. Бланш е на мнение, че някои от иначе застрашените растителни и животински видове вече са изправени пред изчезване.\r\nИзчисленията на природозащитници на терен показват, че само на остров Кенгуру (трети по големина на континента) изгорелите в пожарите коали са 25 000. пише, че на острова е силно застрашена популацията на черното какаду, докато хабитатите на птиците горят  със страшна бързина. 250 млн. тона въглероден диоксид. Това е замърсяването, което до момента е отделено в атмосферата, вследствие на огнения ад в Австралия. От 1 август 2019 г., когато започва да гори първо в Нов Южен Уелс, вредните емисии се равнавят на половината, които страната изхвърля, за година.   Пушек и пепел междувременно се разпростират дори върху ледниците в Нова Зеландия, което може да се окаже една от причините за преждевременно стопяване. По данни на местната метеорологична служба облакът е достигнал и територията на Чили (на 11 000 километра), като се очаква да мине и през Аржентина. Климатичните промени. Като че ли те изглеждат удобно извинение за стихията. Освен това размиват отговорността на институциите в Канбера.\r\nАко попитате експерти обаче, те веднага ще ви отговорят, че пожарите в Австралия не са нещо невиждано. Тъкмо напротив - това е континент, на който по принцип се практикува контролираното горене на растителност, а когато това се пропусне, ситуацията излиза извън контрол. Именно различни зелени организации и партии, които гравитират около т. нар. “екологичен сектор” в годините, настояват да се пропускат тези акции, чрез които иначе се освобождават терени, за да може “континентът да диша”. Редица политици отнесоха основателни критики от австралийците, че нехаят за огнената стихия. Връхна точка в напрежението пък създаде именно министър-председателят Скот Морисън, който си позволи да отиде на почивка със семейството си в Хавай. Говорителите на премиера се опитаха да омаловажат пътуването му, но впоследствие Морисън се видя принуден да се извини.\r\nИкономическият експерт Стийв Кийн, цитиран от редица западни издания като , коментира също така една сериозна обществена тайна -  Австралия е доминирана от политическа класа, която омаловажава климатичните промени. \"Те отказват да променят курса си с довода, че Австралия била отговорна само за 1,3% от излъчваните в света емисии въглероден диоксид. При сегашните катастрофални пожари обаче австралийците започват да разбират, че Австралия може да е първата жертва на климатичните промени”, счита още Кийн. “Въпреки огромното количество знания и традиции, властите не управляват местната природа така, че да минимизират рисковете от големи пожари. Практики, които дълго време потискат и ограничават пожарите в дългосрочен план, водят до внезапната поява на гигантски пожари. Точно това се случва, когато храсталаците превземат степта или гората остарее и се натрупа голямо количество мъртва дървесина и гниещи листа. В периоди на засушаване, тя се превръща в буре с барут”. Това е един от изводите, които експертът по управление на околната среда Боян Рашев прави.  В своя материал, озаглавен , той отбелязва, че професионалистите и службите, отговорни за превенцията, държат изключително много на „предписаните“ пожари, които са практика там от аборигенски времена. Но все по-честите протести и политическата сила на природозащитници с добри намерения им пречат да си вършат работата. И резултатите са видими днес\", счита още Рашев. По думите му внушителният ръст на умишлените пожари и внасянето от хората на чужди видове за местните екосистеми са също сред основните причини за огнените стихии.  ABC News съобщи, че властите в Нов Южен Уелс са повдигнали обвинения за умишлен палеж на 24 души за последните 2 месеца. Общият брой на хората, които са виновни за огненото бедствие, нарасна до 183. Сред тях са 53 души, пренебрегнали забраната за палене на огън на територията на щата, както и 47, хванати да изхвърлят фасове. А междувременно целият свят изразява съпричастност с ужаса в Австралия. Хора от различни националности и социално положение участват в множество акции по набиране на средства, като подкрепата на доброволците на терен не стихва.\r\nПожарникарите в Нов Южен Уелс до момента са получили над 26 млн. долара от дарения във Facebook, докато, използвайки лекото захлаждане, огнеборците бързат да потушат основни огнища на стихията. В края на тази седмица се очаква температурите на континента да се повишат, създавайки опасност от нови огнища. Въпреки всичко обаче редица специалисти по околна среда са категорични, че страната ще се съвземе и от тази огнена криза, както в различни исторически периоди го е правила.    ", "date": "2020.01.07", "title": "Австралия - трагедията, която свива и най-коравите сърца"}
{"url": "https://www.actualno.com/mestniizbori2019/sydyt-otnovo-otloji-reshenieto-si-za-izborite-v-sofija-news_1421678.html", "text": "      Административният съд отложи делото на за евентуални фалшификации за кметските избори в София. Съдът ще заседава отново следващата седмица, съобщава БНР.      Манолова внесе за нарушения и настоява за повторно броене на бюлетините в столицата. Тя иска касиарне на резултатите от , проведени на 3 ноември 2019 година.   Отлагането се е наложило, защото магистратите поискали още доказателства, коментира пред БНР Манолова: \"ОИК не се беше запознала със становището на вещите лица. Бяха поискани и още доказателства, което наложи отлагане на делото. Съдът отново отложи произнасянето си за това дали следва да бъдат отворени чувалите с бюлетини.\"\r\nЩе бъде направено повторно броене поне в част от изборните секции, категорична е Манолова. \"Ние обосновахме това наше искане с новите доказателства, които са представени, и със заключението на вещите лица. Потвърди се нашето твърдение, от заключението на вещите лица, че неправомерно в избирателните списъци са вписани в част втора над 3 000 избиратели, които са гласували на тези избори. Истинският резултат може да бъде установен, само и единствено ако има повторно броене и отваряне на чувалите\".  В 14-те класьора с доказателства за нарушения, внесени от инициативния комитет на Мая Манолова след местните избори, се твърди за поне 7000 недействителни бюлетини, 7000 дописани граждани в списъците и 7000 души купен ромски вот, сборът от които е повече от разликата между двамата кандидати за кмет на София.    ", "date": "2020.01.07", "title": "Съдът отново отложи решението си за изборите в София"}
{"url": "https://www.actualno.com/health/pchelen-prashec-hrana-i-lekarstvo-news_1421672.html", "text": "       Много здраве. И много здраве. От здраве да не се отървеш. Особено по празници тези пожелания специално в са повече от традиционни. Но за да е здрав човек, трябва и малко помощ.      Най-вероятно вече сте чели или някой ви е разказал за т.нар. суперхрани – то не е чиа, то не е спирулина, то не е киноа ... Но всъщност има суперхрана, която е далеч по-достъпна от изброените, а именно – пчелен прашец.  По същество, пчелният прашец представлява храната на пчелите. Той се получава от събрания от растенията цветен прашец, който пчелите смесват с нектар и секрет от слюнчените си жлези. Полученият продукт се овалва в мед и престоява в пчелния кошер, където се превръща в пчелен прашец, известен и като перга.  Много впечатляващо е, че в пчелния прашец има извънредно много вещества и количеството на дадено вещество зависи от това кога е събиран прашецът – дали през пролетта или през лятото. Много важно е и откъде е прашецът – изследвания показват, че наличието на протеини може да варира от между 7 и 35 на сто, според това дали прашецът е от борови дървета или например от финикова палма.\r\nПриблизително, най-голям дял в пчелния прашец имат въглехидратите, около 40%, а 35% са протеините. Мастните киселини т.е. липиди, фосфолипиди и триглицериди са около 5%, а водата – между 4 и 10%. Останалите най-малко 10% са за други вещества, сред които витамини (водоразтворими като В1, В2, В6 и С и мастноразтворими като A, D и E), минерали (калций, фосфор, магнезий, натрий, калий, желязо, мед, цинк, манган, силиций и селен), антиоксиданти и дори антибиотици. Пчелният прашец съдържа над 250 химични вещества, но колко точно зависи от това от какво растение/какви растения е добит.      Всъщност, какво представлява суперхраната? Това е храна, която има едновременно хранителни и лечебни свойства. А при пчелния прашец лечебните ефекти са изключително много.\r\nСъгласно обширно проучване на учени от Полша, цитирано от Националната здравна лаборатория на САЩ, пчелният прашец има болкоуспокояващи, противовъзпалителни, антивирусни, антибактериални, имуностимулиращи и противогъбични свойства. Различни проучвания доказват, че прашецът е безценно лекарство за хронични възпаления – , правено при плъхове, е демонстрирало, че при прием на пчелен прашец отоци в лапите на тестовите животни са намелели със 75%. Пчелният продукт помага за регулиране на холестерола, а наличието на мастни киселини помага за предотвратяването на кръвни съсиреци (тромб) в кръвоносните съдове за понижаването на риска от инфаркт. Има и аргументи, че помага на потентността – заради наличието на витамин E! Няма обаче твърди научни доказателства, че пчелният прашец лекува алергии и астма, както и че намалява ефектите от химиотерапия, макар в народната медицина се препоръчва като профилактично средство именно в такъв случай. Въщност, съгласно исландско растителните съединения в пчелния процес подтискат биологичните процеси, които стимулират възпалителните процеси, включително образуване на тумори.\r\nИнтересен факт е, че проучвания, цитирани от , върху животни са показвали свойства на пчелния прашец, които помагат на черния дроб да се бори с токсини, включително такива, които атакуват човешкия организъм и свръхдоза наркотици. Няма обаче достатъчно проучвания извън тестове върху животни, които да дават правдива медицинска оценка дали пчелният прашец помага и в случаи с хора.  Ако искате да използвате пчелния прашец като лекарство, внимавайте много! Преди каквато и да е терапия, се консултирайте с лекар. Важно е да се знае, че с тази храна не бива да се прекалява – за възрастни не се препоръчва доза над 2 супени лъжици на ден, като е добре дозата да е от 2 до 8 пъти по-малка. За деца – не повече от половин чаена лъжичка на ден.   Като цяло, пчелният прашец е хубаво да се взема смесен с друга храна, в съотношение 1 към 10. С други думи 10 грама прашец на 100 грама храна като кисело мляко. Хубаво е да се взема преди основно ядене, по 3 пъти на ден.\r\nИ внимавайте – ако вземате пчелен прашец, започнете с малка доза и следете дали няма да се появи някаква алергична реакция. Дори до този момент да не сте показвали алергична реакция към какъвто и да е пчелен продукт или при ужилване на пчела, алергия може да се отключи във всеки един момент от човешкия живот. При такъв случай, потърсете незабавно медицинска помощ – по-тежките реакции предполагат бързо лечение, най-често с кортикостероиди. Снимки:   ", "date": "2020.01.07", "title": "Пчелен прашец – храна и лекарство"}
{"url": "https://www.actualno.com/asia/iran-otlaga-pogrebenieto-na-sulejmani-zaradi-mnogobrojni-jertvi-i-postradali-news_1421683.html", "text": "      Десетки хора загинаха в блъсканицата по време на церемонията по прощаването с генерал Касем Сюлеймани. Това стана, когато голямо множество от опечалени изпълни улиците на родния му град Керман, което наложи погребението да бъде отложено. Информацията съобщава иранската агенция ISNA, цитирана от Reuters.      Десетки хиляди хора се бяха събрали в Керман, за да отдадат почит на генералa, който беше убит при удар на американски дрон в Ирак в петък.\r\nПри настъпилата блъсканица загинаха 32 души и бяха ранени около 190, съобщи агенция Fars, позовавайки се на служител на спешните служби. Агенция \"Фокус\" предава за 35 загинали, докато други съобщават за смъртни случаи, без да посочват цифри.\r\nИранската информационна агенция ISNA заяви, че погребението на Солеймани е отложено.    „Днес поради струпването на голямо множество хора, за съжаление, редица наши съграждани, които скърбяха, бяха ранени, а няколко бяха убити“, заяви още началникът на спешните медицински служби Пирхосеин Коливанд пред държавната телевизия. ", "date": "2020.01.07", "title": "Иран отлага погребението на Сюлеймани заради многобройни жертви и пострадали"}
{"url": "https://www.actualno.com/tennis/zaguba-i-na-dvojki-i-bylgarija-otpada-ot-atp-cup-news_1421622.html", "text": "      Тандемът на  - Александър Лазаров загуби в трета решаваща битка срещу Белгия в опит да продължи напред към следващата фаза в . Отборът ни започна добре, като взе първият сет с 6:3, но след 4:6 във втория и 7:10 в шампионския тайбрек се сбогуваха с турнира.      Днес българите се нуждаеха от победа срещу белгийците, за да завършат на първо място в групата си и да  продължат към 1/4-финалите   По-рано Григор Димитров допусна . Малко преди това Кузманов осигури аванс за след страхотна победа с 2:0 над Стив Дарсис.    ", "date": "2020.01.07", "title": "Загуба и на двойки и България отпада от ATP Cup"}
{"url": "https://www.actualno.com/europe/pedro-sanches-stana-premier-na-ispanija-news_1421705.html", "text": "      Конгресът на депутатите на испанския парламент одобри лидера на социалистите Педро Санчес за ръководител на правителството. Това се случи на втори тур на гласуването, който се проведе на 7 януари.      2 гласа гарантираха на Санчес министър-председателският пост: 167 депутати гласуваха \"за\", 165 \"против\", 165 се въздържаха.\r\nКандидатурата на Санчес, лидерът на Испанската социалистическа работническа партия (ИСРП), която спечели изборите през ноември, в допълнение към социалистите (120 места), беше подкрепена от депутати от лявата Унидас Подемос (35) и членове на няколко малки партии, съобщава БГНЕС.\r\nДясната Народна партия (89), крайно дясната VOX (52) и още няколко по-малки партии гласуваха против.  Левите републиканци на Каталуния, които се застъпват за независимостта на Каталуния, и радикалистите, подкрепящи независимостта на страната на баските, се въздържаха.   Позицията на 13 каталунски леви републиканци - в изключително фрагментиран парламент, в който има представители на повече от 20 политически сили - се оказа решаваща за одобрението на ръководителя на кабинета. , който се проведе в неделя, Санчес не успя да спечели необходимото абсолютно мнозинство (минимум 176 от 350 гласа).    Изборът на премиер ще сложи край на продължителната политическа криза в страната, където предсрочни избори се проведоха два пъти през последната година, а правителството е в статут на действащо от края на април.\r\nЗа първи път след прехода на Испания от диктатура към демокрация ще се формира коалиционно правителство - с участието на Социалистическата партия и Унидас Подемос, чийто лидер Пабло Иглесиас ще получи поста на един от вицепремиерите.  и РИА Новости ", "date": "2020.01.07", "title": "Педро Санчес стана премиер на Испания "}
{"url": "https://www.actualno.com/showbusiness/eto-go-gadjeto-na-mihaela-fileva-snimka-news_1421689.html", "text": "      Макар че е във връзка от 2 години, тя ревностно пази  личния си живот. До скоро за приятеля ѝ се знаеше единствено, че се  занимава с маркетинг, работи в голяма компания и няма нищо общо с  шоубизнеса. Днес певицата за първи път сподели снимка, на която двамата  са заедно.       На  него Михаела е в компанията на любимия си Стефан (в ляво бел.р.) и на  още двама приятели.    В момента изпълнителката е на екскурзия в Южна  Африка и както се вижда от снимките, си изкарва повече от добре.  Преди време Филева сподели в интервю, че е изключително щастлива в любовен план.  ", "date": "2020.01.07", "title": "Ето го гаджето на Михаела Филева (СНИМКА)"}
{"url": "https://www.actualno.com/society/pojar-ostavi-bez-dom-jena-i-bolnata-j-dyshterja-posred-zima-v-shumen-news_1421671.html", "text": "      Жена, която се грижи за болното си дете остана без дом заради пожар. Тя и дъщеря й живеят в една стая с възрастна баба, за да могат да се справят през зимата.      Със спестените си пари и помощ от цялото село майката е успяла да покрие унищожения покрив на дома си, но се надява да успее да сложи прозорци, за да се върне в него, предаде БГНЕС. \r\nСтара кирпичена постройка приютява три поколения от жените Мехмедалиеви. Севджан, нейната майка и дъщеря й.\r\nЗаради малката, няма как – само за нея създавам условия за живот, казва Севджан Мехмедалиева.  Севджан Мехмедалиева е личен асистент на своята дъщеря Хюлия, която страда от психично разстройство и мускулна атрофия. Поредният удар за тях идва през средата на ноември, когато в дома им в село Браничево избухва пожар.\r\nОгънят падаше ей от тука, таванът беше с фазер, оттук падаше огънят, пламъци... Грабнах детето на гръб и на инвалидната количка и на улицата, разказва Севджан.\r\nОгънят обхваща бързо старата сграда заедно с покъщнината. Там е и шевната машина на Севджан, с която тя успява да припечелва допълнително.    Сега сме на 8 часа – 460, пак е нещо. Тъкмо щях да започна да живея добре, колкото и да е, допълва Севджан.\r\nС пари от роднини и помощта на хора от селото и кметството Севджан успяла да закърпи покрива на къщата. Но средствата свършили дотам. Сега успява да изкара месеца с вересии в местния магазин. И не престава да си мечтае за своя дом.\r\nДано поне прозорци да имаме, викам – лека полека, ще започна.\r\nВ двора си Севджан има градина. Ползва я както за зимнина, така и за терапия за дъщеря си Хюлия.\r\nТрябва да успея, за да мога да се грижа за нея. Аз съм уморена, много уморена – безсънни нощи, сама за нея се грижа, казва Севджан. А надеждата за завръщането си поне засега Севджан вижда в помощта от добри хора.    ", "date": "2020.01.07", "title": "Пожар остави без дом жена и болната й дъщеря посред зима в Шумен"}
{"url": "https://www.actualno.com/asia/brojat-na-zaginalite-v-iranskija-grad-kerman-nadhvyrli-50-choveka-news_1421725.html", "text": "      Повече от 50 души загинаха по време на поклонението пред убития генерал Касем Сюлеймани в град Керман, съобщава агенция ISNA, позовавайки се на източници от медицинските служби.      По-голямата част от загиналите са мъже. Ранените са над 200.   По-рано беше съобщено за 40 загинали и 213 пострадали.\r\nЦеремонията в родния град на ген. Сюлеймани започна сутринта и на нея присъстваха десетки хиляди хора. Заради големия брой желаещи да се простят с него погребението му бе отложено.   ", "date": "2020.01.07", "title": "Броят на загиналите в иранския град Керман надхвърли 50 човека "}
{"url": "https://www.actualno.com/europe/25-evro-depozit-pri-pokupka-na-smartfon-predlagat-germanskite-zeleni-news_1421679.html", "text": "      В скоро време може би ще се наложи германците да плащат депозит от 25 евро за всеки закупен или таблет. Това е част от новите предложения, за да се спре пътя на употребяваните устройства до сметището или да се предотврати изпращането им в по-бедните страни, съобщава Евронюз.      Германската иска да накара търговците на дребно да начисляват депозит всеки път, когато продават нов електронен уред. Парите ще бъдат върнати на купувача, когато той върне устройството за рециклиране.   Екологичните групи предупреждават, че изхвърлянето на електроника води до проникване на токсични химикали във водната маса и лишава индустрията от ценни редки метали.\r\nСредният европеец изхвърля 20 кг годишно. Въпреки това по-малко от половината от тях се събират за рециклиране. Общото тегло е сравнено с тухлена стена с височина 10 м от Норвегия до петата на Италия.  Идеята представлява едно от 20-те предложения срещу изхвърляне на електрически отпадъци, които ще бъдат обсъдени в следващия месец. Друго предложение е „правото на поправка“, което би принудило производители като Apple и Samsung да проектират своите джаджи по такъв начин, че да могат лесно и ефективно да бъдат поправени в независими магазини.\r\nНа всеки 100 нови устройства, продавани в Германия всяка година, само 45 или повече се събират за рециклиране, далеч от целта на ЕС от 65.   Търговците на дребно, включително онлайн платформи като Амазон, вече са задължени от германското законодателство да приемат стари електронни приспособления, продадени от тях, обратно за рециклиране.    Зелената партия посочва примера на Швейцария, където кината показват реклами за електронно рециклиране и степента на събиране е почти два пъти по-висока от тази в Германия. ", "date": "2020.01.07", "title": "25 евро депозит при покупка на смартфон предлагат германските Зелени "}
{"url": "https://www.actualno.com/starazagora/otvorena-e-sistemata-za-priem-v-detskite-gradini-v-stara-zagora-news_1421632.html", "text": "      Днес в 12:01 часа в Стара Загора беше отворена за регистрация на нови заявления за децата, родени през 2013, 2014, 2015, 2016 и 2017 година. В детските заведения има достатъчно места и няма проблем с приема на всички деца, заяви пред Радио Стара Загора заместник-кметът Иванка Сотирова.      Регистрираните през предходната година заявления за деца, които не са приети, са заличени, а в новата календарна година родителите трябва да ги регистрират с ново заявление и с нов входящ номер. Те могат да изброят някои от предпочитаните градини, могат да направят и корекции. Системата ще е отворена до 27 март, когато ще са ясни резултатите от първото класиране. Най-голям интерес обикновено има към градините в централната част на Стара Загора, но в група не може да има повече от 28 деца, уточни Сотирова. Тя припомни, че родителите трябва да отметнат в заявлението полетата за платени данъци и дали са работещи. Промяна на таксата за храноден в детските ясли и градини няма да се променя. Според заместник-кмета общината е с голямо финансово натоварване за поддържането на 27 детски заведения в община Стара Загора и отпадането на таксите за тях се вземат лесно в малките населени места. Сотирова е категорична, че за безплатни детски ясли и градини е нужно национално решение от правителството. ", "date": "2020.01.07", "title": "Отворена е системата за прием в детските градини в Стара Загора"}
{"url": "https://www.actualno.com/europe/bukuresht-vyvejda-kislorodna-vinetka-za-1-evro-na-den-news_1421631.html", "text": "      Букурещ продължава да се бори с мръсния въздух и от началото на тази година въведе т.нар. \"кислородни винетки\". Центърът на града е затворен за автомобилите с най-ниска екологична категория. Стикерът ще бъде задължителен за автомобилите, които са с екокатегория Евро 3, съобщава БНТ.      Букурещ е шести в класацията на градовете с най-мръсен въздух в Европа. А по улиците на румънската столица се движат над 1,5 млн. автомобили.   Тези, които са произведени между 2000-та и 2005 -та година, ще трябва задължително да имат кислородна винетка, за да могат да останат и паркират в центъра на града. По-старите автомобили ще могат да се движат само в покрайнините на Букурещ, няма да имат право да се движат в центъра на града.\r\nКислородната винетка струва 1 евро на ден. Мерките се въвеждат от понеделник до петък между 7 и 22 часа.  Глобите ще са между 300 и 400 евро. Приходите от кислородните винетки и глобите ще се използват за закупуване на модерни, екологични превозни средства за градския транспорт. Това обяснихиа пред БНТ от българо-румънската търговско промишлена палата. ", "date": "2020.01.07", "title": "Букурещ въвежда \"кислородна винетка\" за 1 евро на ден"}
{"url": "https://www.actualno.com/starazagora/kazanlyk-pochete-emanuil-manolov-news_1421644.html", "text": "      С изпълнение на „Хубава си, татковино!“ казанлъчани се поклониха пред паметта на големия български композитор Емануил Манолов по случай 160-годишнина от рождението му. На Маноловата могила в парк „Тюлбето“, където е събирал учениците и хористите си за представления, се намира неговият паметник. Наблизо е и гробът на композитора. Десетки представители на културните среди в Казанлък се спомниха творчеството на Емануил Манолов, който е свързан завинаги с този град. Той е оставил в българската музикална история много детски и хорови песни, създава първата, макар и незавършена, българска опера „Сиромахкиня\" за продължилия му само 42 години живот. Операта му е изпълнена за първи път в Казанлък, последните години от живота му са свързани с легендарния „23 пехотен Шипченски полк“, на който е бил капелмайстор.      „Емануил Манолов не е родом от Казанлък, но заради всичко, което ни е завещал в творчеството си, спокойно мога да кажа, че той е наш съгражданин. Поклон!“, каза пред присъстващите заместник-кметът Драгомир Петков.\r\nЗа годишнина беше открита информационна табела за композитора, която да предава паметта за него на бъдещите поколения. Честванено е организирано от Община Казанлък, Клуб „Орлица“ към Туристическо дружество „Орлово гнездо“, Народно читалище „Искра - 1860“ и Общинска библиотека „Искра“. ", "date": "2020.01.07", "title": "Казанлък почете Емануил Манолов "}
{"url": "https://www.actualno.com/politics/hero-mustafa-i-departamentyt-po-otbrana-na-sasht-rabotjat-po-amerikansko-bylgarskata-pytna-karta-news_1421674.html", "text": "      Посланикът на САЩ у нас присъства на работен обяд с представители на американското и българско военно ръководство, за да даде ход на развитието на нашия 10-годишен Двустранен план за отбрана заедно с министъра на отбраната , съобщиха от посолството.      Алтън Биланд, директор на Отдела за европейска политика, Централна и Южна Европа към кабинета на секретаря по отбраната на САЩ в Департамента по отбраната също се присъедини към разговорите и ще участва в стратегическия диалог между САЩ и в сряда.   Делегацията постигна съгласие по основните точки на българо-американската Пътна карта 2020-2030 г. и бърз график за нейното изпълнение.\r\nПътната карта 2020-2030 г. ще даде насоки на българското и американското ръководство в техните съвместни усилия за по-нататъшно развитие на способностите на Българската армия чрез фокусиране на усилията за сътрудничество в областта на сигурността, особено в сферата на отбранителните институции, ситуационната картина на морското пространство, киберсигурността и модернизацията на въоръжените сили на Република България. Екипите по прилагане на стратегията изготвят за преглед проект на Пътната карта през април, а военното ръководство има за цел да подпише окончателна версия в София през септември.  Резултатите от днешната среща са конкретен пример за динамично развиващото се сътрудничество между и САЩ в областта на отбраната, регионалната и глобалната сигурност, подчертават от посолството. ", "date": "2020.01.07", "title": "Херо Мустафа и Департаментът по отбрана на САЩ работят по американско-българската Пътна карта "}
{"url": "https://www.actualno.com/politics/abv-dava-neno-dimov-na-prokuror-zaradi-vodnata-kriza-v-pernik-news_1421636.html", "text": "      До края на тази седмица ПП АБВ внася сигнал до прокуратурата за действията на министъра на околната среда и водите , свързани с водната криза в . Партията разполага с документи, които показват, че министърът месеци назад е бил съвършено наясно с критичната ситуация с водата в Перник. Независимо от това обаче мерки от никакъв характер не са били предприети. Това съобщи в председателят на ПП АБВ Румен Петков.      Става въпрос за месечните доклади на ресорния министър до Министерски съвет, които регулярно дават информация за състоянието на водите и водните басейни в цялата страна. Конкретно за във въпросната справка за септември месец се посочва, че „всички язовири за питейно-битово водоснабдяване в края на месец септември са с обеми, достатъчни за обезпечаване нуждите на водоползвателите“, водоемът тогава е пълен над 30 на сто от обема си.В документа за октомври единствено е посочено, че язовир „Студена“ е пълен на 24.6%, няма конкретни предприето мерки от страна на ведомството.   Първите доклади с отрицателен уклон за състоянието на язовир „Студена“ се появяват изведнъж през ноември, когато се въвежда и воден режим за питейно-битово водоснабдяване на град и населени места в района. Тогава съоръжението е пълно едва на 17.9%.\r\nРумен Петков коментира, че ако това престъпление остане ненаказано, това означава, че институционално държавата липсва. И добави, че министърът на околната среда и водите не е предприел каквито и да е действия, за да предотврати кризата с водата на и това говори за неговата некадърност.  „Той трябва да бъде отстранен от длъжност. Той няма морал да си подаде оставката. Той е нравствено падение. Със собственото си некадърие това, което си причинил на , и да се катериш по костите на почтени хора, това е такава морална нищета и низост, че не заслужава коментар“.\r\nПо мнението на експерти на ПП АБВ се подценява възможността за по-ефективна работа с язовир „Пчелина“ за справяне катастрофата в , каза още Петков.   „Трябва да се направи незабавен анализ на качествата на водата в „Пчелина“. Поне да е ясно има ли възможност да се търси решение там. Експертите считат, без да са категорични, че такава възможност има, защото там се вливат водите от ТЕЦ, отпадъчни води от Перник. Те подлежат на пречистване и, както е известно „Пчелина“ е два пъти по-голям от „Студена“.     ", "date": "2020.01.07", "title": "АБВ дава Нено Димов на прокурор заради водната криза в Перник"}
{"url": "https://www.actualno.com/society/stojan-bratoev-tretija-lych-na-metroto-se-stroi-v-srok-news_1421655.html", "text": "      Няма забавяне в строителните работи по изграждане на третия лъч на , съобщи директорът на „Метрополитен“ проф. Стоян Братоев пред БНР. Столицата започва новото десетилетие с 12 км ново метро.      За една част от трасето дейностите са приключили дори по-рано от обявения краен срок - 5 октомври, декемврийските също са завършени в срок, обясни той. „И остават единствено изпитанията в участъка от Красно село до „Граф Игнатиев“, които започнаха ноември и тяхната продължителност е от порядъка на пет месеца и половина.“   Системите на „Сименс“ за управление са шест, с три подсистеми – за управление, автоматика и безопасност. „Трябва съвместно да работят влаковете със системите. Това в момента се прави. От вчера „Сименс“ са отново тук, на обекта, продължават тестовете, тъй като по празниците имаше спиране на работата от тяхна страна“, допълни шефът на \"Метрополитен\".\r\nОриентировъчно се очертава изпитанията да приключат през април.   където се пресичат трите диаметъра на метрото.\r\n„В момента работим в две от тях. Едната станция – НДК II, на бул. „Витоша“ и „Патриарх Евтимий“, е почти завършена. Там остава само връзката – със старата НДК, по нея се работи в момента. Другата връзка е на Орлов мост- с метростанцията на „Климент Охридски“, също вече е завършена.“\r\nОсобеностите на третата линия са много, извън тежките чисто геоложки условия по изграждането й, които са вече история, отбеляза инж. Стоян Братоев.       „Всички перони на третата линия са отделени от влаковете с прозрачни отваряеми врати, високи 1.60 м. По този начин пътниците нямат достъп до релсовите пътища. Това е една от мерките за повишаване на безопасността. Решихме цялата трета линия така да бъде оборудвана.“\r\nОт първите осем станции, на които се монтират тези подвижни врати, при пет изпитанията са приключили, остава да бъдат проведени в другите три, уточни Братоев.\r\n„Другата особеност е . Машинистът има по-ограничени функции с оглед да се избегне субективният фактор, но в екстрена ситуация той може ръчно да поеме управлението. Синхронизирано е движението на влаковете с отварянето на тези врати на перона, автоматически се отварят от влака, не от машиниста.“\r\nВ началото в пиковите часове влаковете по третия диаметър ще се движат в интервал от 5 минути. При по-интензивно натоварване може да се намали на 4 мин. Автоматиката изисква минимално разстояние във времето от минута и половина, поясни Стоян Братоев. „Ние нямаме в София такова натоварване никъде, за минута и половина.“\r\n4 минути е разчетният интервал за час пик и при пускането на втория участък - до Овча купел.      Предвижданията са по третата линия на метрото да се придвижват около 200 хиляди пътници на ден. В първия активен участък ще бъдат около 40-50 хиляди, с пускането на участъка до „Владимир Вазов“ се очаква потокът да нарасне до около 90 хиляди, а от \"Красно село\" до \"Овча купел\" – до 130 хиляди. В крайния вариант се прогнозира пътникопотокът да достигне 200 хиляди души на ден. ", "date": "2020.01.07", "title": "Стоян Братоев: Третия лъч на метрото се строи в срок"}
{"url": "https://www.actualno.com/sofia/holsim-i-tec-ove-na-kovachki-s-porychki-za-goreneto-na-bokluk-ot-sofija-news_1421611.html", "text": "      „Холсим България“ АД спечели поръчка за оползотворяване на RDF-гориво с възложител Столична община. Договорът й е на стойност 11 790 000  лв. с ДДС, за срок от три години.      Компанията е била единствен кандидат за обособена позиция №1 - оползотворяване на RDF-гориво, фракция от 0 до 200 мм, с прогнозно количество до 80 000 тона на година.\r\nЗа втората позиция, в която количеството е до 70 000 тона годишно , също кандидатът е бил без конкуренция. Предстои общината да сключи договор за изпълнението й с консорциум „БТТ Садината 2019“. Той се състои от дружества, свързани с Христо Ковачки - ТЕЦ „Бобовдол“ ЕАД и „Топлофикация – Сливен“ ЕАД.   За останалите три позиции – за изгарянето на по 10 000 тона RDF-гориво, при цена по 2,1 млн. лв. с ДДС, кандидати не са се явили. В тази част поръчката е прекратена. \r\nСправка в Търговския регистър сочи, че притежател на 99,97% от акционерния капитал на „Холсим България“ АД – с. Бели извор, Врачанска област, е германската компания „Холсим Аусландбетайлигунгс“, а крайната компания-майка е „Лафарж Холсим Лтд“ – Швейцария.\r\nТя е приключила 2018-та година с печалба от 24,5 млн. лв. преди приспадането на данъци.     ", "date": "2020.01.07", "title": "„Холсим“ и ТЕЦ-ове на Ковачки с поръчки за горенето на боклук от София"}
{"url": "https://www.actualno.com/curious/razgadaha-tajnata-na-naj-skypata-v-istorijata-kartina-news_1421623.html", "text": "      Учени от Калифорнийския университет в Ървайн създадоха 3D-модел на картината на Леонардо да Винчи „Спасителят на света” и разкриха тайната на прозрачната топка в ръцете на Христос, символизираща мирозданието, съобщава MIT Technology Review.      Прозрачното кълбо почти не изкривява пространството зад себе си, което дълго време е предизвиквало въпроси у изкуствоведите, тъй като е известно, че художникът-изобретател се е занимавал и с изучаване на оптика.   С помощта на компютърна графика учените установили, че предметът на картината е куха сфера с диаметър 6,8 см, направена от стъкло с дебелина не повече от 1,3 мм. Кълбото е разположено на разстояние 25 см от тялото на Христос.\r\nПреди 2 г. американският биограф Уолтър Айзъксън пише в свой труд, посветен на да Винчи, че художникът се е опитал да придаде на Христос и неговата топка „чудни свойства”. Той подчертава, че ако художникът би предал точно изкривяването, дланта зад сферата би била умалена или увеличена.  Картината на Леонардо да Винчи „Спасителят на света” дълго време бе смятана за изчезнала.\r\nПрез 2017 г. тя е продадена на аукцион на „Кристис” за 450 млн. долара. Така платното стана най-скъпото произведение на изкуството в историята. В момента се намира в частна колекция.    ", "date": "2020.01.07", "title": "Разгадаха тайната на най-скъпата в историята картина "}
{"url": "https://www.actualno.com/balkani/jp-linijata-sofija-skopie-shte-byde-gotova-prez-2025-a-news_1421640.html", "text": "      Правителството на възнамерява да инвестира през тази година средства за развитие на железопътния сектор, съобщи МИА.      Основните дейности ще бъдат насочени към изграждането на железопътната линия към , чието строителство започна през март 2014 година.   През втората половина на тази година трябва да приключи изграждането на първата част от трасето Куманово – Беляковце с дължина 30,8 км. Участъкът е на стойност 47 млн. евро и според Министерството на транспорта, през 2017 г. са завършени 25 % от него, а досега са изградени 65 % от това трасе.\r\nЗа втория участък Беляковце – Крива Паланка с дължина от 34 км и възлизащ на 147,5 млн. евро оферти за предпроектно проучване са представили 15 фирми. Извършва се оценка от страна на кредитора – Европейската банка за възстановяване и развитие. Очаква се търгът да бъде обявен през втората половина на 2020 г.  Все още се водят преговори по финансовото обезпечаване на строителството на третия участък от трасето от Крива Паланка до границата с , който е на-къс, но и най-труден заради релефа на терена. По първоначални изчисления, изграждането му ще струва около 370 млн. евро. Досега са осигурени 60 млн. евро през ИПА-фондовете.\r\nСвързването със София посредством ж.п. линия е планирано за 2025 година.   В западната част на този коридор ще бъде изградена линия до границата с Албания. Изграждането на участъка с дължина 63 км ще струва 500 млн. евро, които все още не са осигурени. Маршрутът на линията е от Кичево през планината до района на Мешеища край Струга, където ще бъде основната гара, след което ще продължи към западната част на Охридското езеро през Радожда и ще се свърже с Албания при Лин.    Компетентните институции уточняват, че изграждането на цялото трасе с обща дължина от 315 км, което е част от Коридор № 8, Северна Македония ще разполага с пълноценно функционираща железопътна мрежа. ", "date": "2020.01.07", "title": "ЖП линията София-Скопие ще бъде готова през 2025-а "}
{"url": "https://www.actualno.com/europe/zelenski-s-planove-za-ustanovjavane-na-mir-v-donbas-news_1421572.html", "text": "      Президентът на Украйна Владимир Зеленски проведе телефонен разговор с държавния секретар на САЩ Майк Помпео, по време на който е споделил плановете на украинското правителство за установяване на мир в Донбас, съобщи РИА Новости.      По данни на пресслужбата на украинския държавен глава, Зеленски е информирал Помпео за резултатите от постигнатите договорености в рамките на срещата на „нормандската четворка”, както и за плановете на украинското правителство във връзка с възстановяването на мира в Източна Украйна.   Американският държавен секретар е „отбелязал освобождаването на пленниците и е приветствал подписването на важния договор за транзита на газ за Европа”.\r\nВладимир Зеленски е благодарил на президента на САЩ и на Конгреса за решението на Украйна да бъде предоставена материална помощ в областта на сигурността.  Подчертава се, че събеседниците са обсъдили и актуалната ситуация в Близкия Изток, като Зеленски е изразил своята загриженост от възможно изостряне на обстановката в Ирак и региона, ако САЩ и коалициите напуснат преждевременно страната. ", "date": "2020.01.07", "title": "Зеленски с планове за установяване на мир в Донбас "}
{"url": "https://www.actualno.com/showbusiness/zvezdi-v-pomosht-na-gorjashtata-avstralija-news_1421652.html", "text": "      Горските пожари, които бушуват из цяла от края на 2019 година, отнеха 24 живота, унищожиха хиляди домове и убиха милиони животни. Целият свят е съпричастен с трагедията, сполетяла „Долната земя“. Комедийната австралийска актриса Селест Барбар успя да събере над 20 милиона долара в социалните мрежи за по-малко от 2 дни. Кои обаче са другите знаменитости, които се включват с каквото могат, за да помогнат на слънчевия континент?       Никол Кидман и Кийт Ърбан Една от най-известните холивудски актриси дари 500 000 долара на Пожарната служба в родната си Австралия. От началото на миналата година, домът на двойката „е под заплаха“, но не е пряко засегнат от пожарите. В Instagram тя написа:\r\n\"Подкрепата, мислите и молитвите на нашето семейство са с всички, засегнати от пожарите в цяла Австралия. Даряваме 500 000 долара на пожарните служби, които в момента правят всичко по силите си и дават толкова много.“    Ръсел Кроу Любимият ни австралийски актьор пропусна церемонията по връчването на , макар той самият да спечели един. Вместо това, Ръсел Кроу помага в гасенето на пожари в родината си като доброволец. Припомняме ви, че миналата година неговият дом също бе сред опустошените в огнената стихия.    Посланието, което Кроу изпрати чрез Дженифър Анистън на 77-те награди, гласеше: \"Не се заблуждавайте, трагедията, която се развива в Австралия, се основава на промените в климата. Трябва да действаме въз основа на науката, да преместим глобалната си работна сила към възобновяема енергия и да уважаваме нашата планета за уникалното и невероятно място, на което се намира. По този начин всички имаме бъдеще.\"    ", "date": "2020.01.07", "title": "Звезди в помощ на горящата Австралия "}
{"url": "https://www.actualno.com/society/otmenjat-festivala-surva-zaradi-vodnata-kriza-v-pernik-news_1421646.html", "text": "      Фестивалът \"Сурва\", който традиционно се провежда в , тази година няма да се състои. Причината - кризата с водата в общината и въведения режим.      Това съобщи кметът на града Станислав Владимиров пред Нова тв.   Във вторник министърът на здравеопазването Кирил Ананиев и главният държавен здравен инспектор доц. Ангел Кунчев са посетили града и са разговаряли с Владимиров.\r\nКатегоричното мнение на здравното ведомство е, че заради опасност от зарази е по-добре фестивалът да бъде отменен. От Районната здравна инспекция също са крайно против провеждането на „Сурва“ 2020.  \"В период на бедствено положение е изключително рисково за здравето на хората. Ето защо се наложи да вземем това тежко решение\", коментира Владимиров. За случващото се вече са уведомени групите от чужбина, които трябваше да участват в пищното събитие.\r\nТо беше насрочено за периода 24 - 26 януари.   Само в селата около ще се проведе автентичният ритуал, който съпътства \"Сурва\".     ", "date": "2020.01.07", "title": "Отменят фестивала \"Сурва\" заради водната криза в Перник "}
{"url": "https://www.actualno.com/europe/joker-favorit-za-britanskite-nagradi-bafta-s-11-nominacii-video-news_1421628.html", "text": "       BAFTA обяви годишните си номинации. Мрачната драма \"Жокер\" с участието на носителя на \"Златен глобус\" Хоакин Финикс, води в номинациите. Предисторията на злодея от поредицата \"Батман\" се оказа с 11 номинации за наградите на британските кино и телевизионни постижения, включително за най-добър филм.      Той е с крачка пред гангстерския епос на Мартин Скорсезе \"Ирландецът\" и \"Имало едно време... в Холивуд\" на Куентин Тарантино. И двете ленти са с по 10 номинации.\r\nИсторията на Сам Мендес \"1917\" за двама британски войници, спечелила заветната за най-добра драма, получи 9 номинации, включително в категорията за най-добър филм.\r\nМиналогодишната статуетка със златна маска беше грабната от черно-бялата продукция на Netflix \"Рома\", която спечели три статуетки \"Оскар\", но се размина с наградата за най-добър филм.  Тази година BAFTA включва сред номинираните си актьори всички фаворити за \"Оскар\", като звездата от \"Имало едно време\" Леонардо ди Каприо и Рене Зелуегър, която претворява американската певица и актриса Джуди Гарланд в романтичната драма \"Джуди\".\r\nПълният списък с номинации за водещи актьори е: Леонардо Ди Каприо, Адам Драйвър, Тарън Еджертън, Хоакин Финикс и Джонатан Прайс.      Джеси Бъкли (\"Дива роза\"), Скарлет Йохансон (\"Брачна история\"), Сирша Ронан (\"Малки жени\"), Чарлийз Терон (\"Бомба със закъснител\") и Рене Зелуегър (\"Джуди\") са номинираните за водеща актриса.  С номинация за най-добър режисьор са Сам Мендес за \"1917\", Мартин Скорсезе за \"Ирландецът\", Тод Филипс за \"Жокер\", Куентин Тарантино за \"Имало едно време...в Холивуд\" и южнокореецът Бонг Джуун-хоу за \"Паразит\".  Шест ленти си оспорват първенството за най-добър филм: \"1917\", \"Изкушение\", \"За Сама\", \"Рокетмен\", \"Съжалявам, че ви изпуснах\" и \"Двамата папи\".      Битката ще е оспорвана и при определянето на носителите на награда BAFTA за поддържаща мъжка и женска роля.    За първи път британската престижна награда ще бъде връчена и за кастинг.  Церемонията по награждаването ще се проведе на 2 февруари.\r\nЦялата церемония по обявяване на номинациите можете да видите в следващото видео.  ", "date": "2020.01.07", "title": "\"Жокер\" фаворит за британските награди БАФТА с 11 номинации (ВИДЕО)"}
{"url": "https://www.actualno.com/asia/sasht-shte-strojat-letishte-za-bombardirovachi-b-52-v-irak-news_1421669.html", "text": "       продължават да игнорират исканията на иракските власти за и възнамеряват да изградят летище за стратегическите бомбардировачи B-52 „Stratofortress“ на запад от Багдад. Това съобщи Ал Сумария, позовавайки се на източници в местните сили за сигурност, цитирана от ТАСС.      Според информацията гигантското съоръжение, което ще отговаря на \"световните стандарти\", е планирано да бъде създадено на базата на сегашната въздушна база „Айн ал Асад“, в която са разположени американски войски. Тя се намира в района на Ел Багдади в околностите на Хит в западната провинция Анбар.   \"Американските сили разшириха летищната инфраструктура за изграждане на писта за В-52\", казаха източници. По-конкретно, територията, определена за строителството, е оградена и са взети „предпазни мерки“ за подготовка за започване на работа, която, както се твърди, трябва да започне в най-близко бъдеще.\r\nСъветът на представителите на (парламентът) на спешно заседание прие резолюция на 5 януари, в която задължава правителството в републиката и работата си в рамките на споразумението за сигурност, сключено със силите на международната антитерористична коалиция. Документът беше одобрен с кворум, но при липса на сунитски и кюрдски фракции.  На следващия ден въоръжените сили на Ирак заявиха, че в рамките на подготовката на механизъм за изтегляне на чужди войски от нейната територия движението на техните сухопътни и въздушни сили е ограничено. Президентът на САЩ Доналд Тръмп отхвърли всички искания на Багдад, заплашвайки го с „безпрецедентни санкции“. ", "date": "2020.01.07", "title": "САЩ ще строят летище за бомбардировачи B-52 в Ирак "}
{"url": "https://www.actualno.com/asia/zarif-iran-shte-otgovori-proporcionalno-na-sasht-zaradi-sulejmani-news_1421666.html", "text": "      Убийството на Сюлеймани от САЩ е акт на държавен тероризъм и Иран ще отговори пропорционално. Това предупреди иранският външен министър Мохамед Джавад Зариф в интервю за CNN.      \"Това е агресивен акт срещу Иран и граничи с въоръжена атака срещу Иран, и ние ще отговорим. Но ние ще отговорим пропорционално\", каза той.   Зариф също подчерта, че Доналд Тръмп е заплашил да извърши международно военно престъпление с обещание да атакува културни обекти, ако Иран отвърне на убийството на Сюлеймани.\r\n\"Той не спазва международното право. Това, което той подготвя да направи, е военни престъпления, защото нападението срещу културни обекти е военно престъпление, този непропорционален отговор е военно престъпление. Но изглежда, че не го е грижа за международното право\" продължи иранският топ дипломат.  Направили САЩ по-сигурни? Това е цената за арогантността, за невежеството, за липсата на уважение. Дните им в нашия регион са преброени, не защото някой ще предприеме действия срещу него, а защото те не са добре дошли.\r\nСАЩ трябва да осъзнаят реалността, че хората в този регион са разярени. Хората в този регион искат САЩ да напуснат. САЩ са в този регион от много години и не осигуриха сигурност нито на региона, нито на страната си, обясни Зариф.    ", "date": "2020.01.07", "title": "Зариф: Иран ще отговори пропорционално на САЩ заради Сюлеймани"}
{"url": "https://www.actualno.com/asia/pogrebvat-ubitija-ot-sasht-general-sulejmani-news_1421599.html", "text": "      В започна погребалната церемония на убития от Съединените щати генерал . Това е последната фаза от тридневните траурни процесии в редица градове в страната.      Хиляди иранци, облечени в черно се събраха в родния град на генерал Солеймани - Керман в югоизточната част на Иран. Служители на службите за спешна помощ съобщиха за жертви в резултат на масовото струпване на хора.   Вчера в Техеран хиляди се събраха на молитва, а Зейнаб, дъщерята на убития генерал, Според държавната телевизия вчера са се събрали \"милиони\" за траурната процесия за генерала, считан за втория най-влиятелен човек в страната след аятолах Али Хаменей. Самият Хаменей плака на церемонията в иранската столица, а хората скандираха - „Смърт за Америка“.  Сцените от тридневния траур в Иран напомнят за церемониите след смъртта през 1989 година на основателя на ислямската република аятолах Рухолах Хомейни. \r\nАнонимен представител на американските власти съобщи, че на иранския външен министър е отказана виза за Съединените щати за участие в заседание на ООН в Ню Йорк. Според правилата на ООН в сила от 47-ма година Вашингтон е длъжен да осигури достъп за чуждестранните дипломати. В понеделник Зариф публикува в Туитър серия от критики срещу Съединените щати.   „С терористичното покушение срещу един от героите в борбата срещу \"Ислямска държава\" Съединените щати отприщиха антиамерикански гняв с невиждан мащаб. Краят на зловредното американско присъствие в Западна Азия започна.“    Русия и Китай блокираха изявление на Съвета за сигурност, с което се осъждат атаките срещу американското посолство с аргумента, че в него не е включена и атаката с дрон срещу генерал Касем Солеймани. Европейският съюз призова за отваряне на пътя на дипломацията, утре Европейската комисия ще обсъди обстановката в Близкия Изток, а в петък това ще бъде тема и на извънредно заседание на Съвета по външни работи. ", "date": "2020.01.07", "title": "Погребват убития от САЩ генерал Сюлеймани"}
{"url": "https://www.actualno.com/politics/zarkova-za-kmeta-na-pernik-ne-si-e-kelepir-da-bydesh-opozicija-news_1421660.html", "text": "       Страх ме е от пернишкия кмет - да не рече, че си трупам политически дивиденти - ама току що препрочетох нещо от Алеко. Ей го:          \"А бе, кьорпе, защо си ме набедил във вестника, че съм бил опозиция, а? Толкова ли ти стига ума? Хич бай ти Ганю опозиция става ли бе, момче? Или ти какво си рекъл: чакай да сме по-малко, че да делим по по-множко. Не си прост ти, знам те аз тебе. Ама пак си прост, да ти кажа правичката, малко аджамия падаш. За тия работи бачка си питай. Ти вчера, казва се, докопа кокала, а бачо ти от 9 години го е заглозгал и няма ниет да го изпуща докрай време. Па знайш ли, момче, да ти кажа чистичката: има и за тебе, има и за мене. Народната да е жива. Аз като идех още за София, като депутация да молим онзи обесник – помниш ли? – още тогава разбрах, че не си е келепир да бъдеш опозиция. Ама, ще речеш, защо? Защо ли? Твърде просто: защото ще стоиш зад метлата, а хората ще си плетат кошничката.\" Край на цитата.\r\nАнна Заркова, журналист/Фейсбук   ", "date": "2020.01.07", "title": "Заркова за кмета на Перник: Не си е келепир да бъдеш опозиция"}
{"url": "https://www.actualno.com/health/kakvo-e-halitoza-prirodni-sredstva-za-lechenie-news_1421586.html", "text": "                                   – тя ще помогне за премахване на лошия дъх. За целта предварително загрейте фурната до 200 С и сложете 1 чаша елда за 20 минути. След това извадете чашата и прекарайте елдата през кафемелачка, така че да се превърне в прах. Вземете ½ чаена лъжичка за седмица и половина. После, направете почивка от 3 дни и възобновете приема за седмица и половина. . Унищожава лошия дъх. За целта, вземете 3 чаени лъжички 3% пероксид и разредете в 1 ч. топла вода. Изплакнете с този разтвор устата сутрин.      – това е универсално лекарствено растение за много патологии. Включително и борбата с лошия дъх. Приемът на 5 супени лъжици смърч или сива елша, смлени и сварени в 500 мл вряла вода. Оставени да престоят 3 часа и филтрирани вършат чудеса. С тази инфузия може да изплаквате устата си на всеки два часа. След това постепенно увеличавайте интервалите между процедурите. - трева от пелин, нарежете добре. От нея 1 супена лъжица залейте с 1 чаша вряла вода, покрийте, увийте тигана и запарете за 3 часа. След това прецедете. Изплаквайте устната кухина 3 пъти на ден в продължение на 1 седмица.  - за да приготвите инфузията, имаме нужда от супена лъжица нарязани ягодови листа. Залейте ги с 0,5 литра вряла вода, сложете на печката и донесете до кипене, след това извадете от печката и оставете да изстинат. Необходимо е да използвате лекарството по 100 ml 1-2 пъти на ден. - листата на киселец ще ви помогнат за неприятната миризма в устата. Смелете листата и сварете 1 супена лъжица в 0,5 л вряща вода. Настройката се прави за около 2 часа и се прецежда. Трябва да прилагате инфузията от 50 ml 4 пъти на ден за 20 минути, преди хранене.    - помага при хроничен тонзилит, стоматит, фарингит и лош дъх. Изплакнете с нея устна кухина, два до три пъти на ден в продължение на десет минути.    ", "date": "2020.01.07", "title": "Какво е халитоза? Природни средства за лечение "}
{"url": "https://www.actualno.com/analysis/velikobritanija-izteglja-slujitelite-ot-posolstvata-si-v-iran-i-irak-news_1421579.html", "text": "      Великобритания е намалила състава на служителите в посолствата си в Иран и Ирак до минималния му размер след заплахите за сигурността на дипломатите, след увеличаването на напрежението между Вашингтон и Техеран, в следствие от , убит във въздушен удар, извършен от силите на САЩ, предава Sky News, цитиран от Фокус.      Изтеглянето на британските дипломати от двете страни е превантивна мярка, и не е продиктувано от конкретна заплаха за живота им, според източници във външното министерство на Обединеното кралство.   Посланиците на страната в Иран и Ирак все пак ще останат в Багдад и Техеран. Говорител на външното министерство заяви, че „сигурността и безопасността на нашите служители е от основна важност“. Той все пак уточни, че посолствата ще продължат да работят.\r\nПремиерът на Великобритания Борис Джонсън се опитва да се дистанцира от САЩ и враждебната реторика на президента на страната Доналд Тръмп спрямо Иран.  По-рано Тръмп заплаши да атакува множество културни обекти в Иран, ако Техеран предприеме стъпки, заплашващи американски граждани, военни или инфраструктура в региона.\r\nВеликобритания и нейните съюзници се готвят за възможността от нападения от страна на Иран като отмъщение за смъртта на Сюлеймани, който беше убит на летището в Багдад на 3 януари.\r\nВърховният лидер на близкоизточната страна аятолах Али Хаменей се зарече да отмъсти за Сюлеймани и обяви тридневен национален траур в Иран.       Освен това според информацията външното министерство е обявило „извънредно положение“ в настоящата ситуация. Това е формален статут, който бива обявяван при наличието на подобни заплахи.\r\nВ този случай, на практика това означава, че дипломатите, които работят по случая с напрежението между Иран и САЩ ще изпълняват задълженията си от кризисния център в министерството на външните работи в Лондон. Освен това работният им график е изменен, за да може центърът да работи по въпроса по-интензивно.\r\nДжонсън се противопостави на Тръмп по-рано, като посочи, че той трябва да се съобразява с международните правила на водене на война и със споразумението на иранската ядрена програма от 2015 г. – от което САЩ се оттеглиха три години след неговото подписване.\r\nТръмп от своя страна заплаши, че ще удари 52 ирански културни обекта, включително такива от особено значение за страната, след като Техеран заплаши, че ще вземе ответни мерки след убийството на Сюлеймани. Външният министър на Иран Мохамед Джавад Зариф заяви, че всеки подобен удар срещу ирански културни обекти ще представлява военно престъпление и сравни подобен акт с тактиките на групировката „Ислямска държава“.\r\nПрезидентът на САЩ защити изявлението си и заяви, че щом иранците могат да „измъчват и да нараняват нашия народ“ и да „използват мини и бомби, за да взривяват американците“, тогава и Вашингтон може да разрушава културни обекти. Джонсън обаче явно е на различно мнение.      „Има международни конвенции, които предотвратяват унищожаването на културното наследство“, заяви говорител на премиера по-рано. Той добави, че правителството в Лондон спешно ще разговаря със своите партньори във връзка със споразумението за иранската ядрена програма, което се случи малко след като Техеран заяви, че ще продължи да я нарушава и ще започне да обогатява отново уран. ", "date": "2020.01.07", "title": "Великобритания изтегля служителите от посолствата си в Иран и Ирак"}
{"url": "https://www.actualno.com/cosmos/spacex-izstrelja-60-spytnika-v-orbita-video-news_1421591.html", "text": "      SpaceX обяви извеждането в космоса на 60 микроспътника Starlink, които бяха изстреляни по-рано на ракетата Falcon 9. Изявлението беше публикувано на страницата на компанията в Twitter.        „Успешното изстрелване на 60 спътника Starlink е потвърдено\", се казва в доклада.\r\nПървата степен на ракетата, използвана преди това три пъти по време на изстрелванията на SpaceX, кацна на платформата Of Course I Still Love You, разположена в Атлантическия океан, осем и половина минути по-късно.    Мрежата Starlink е проектирана да осигурява достъп до интернет за потребители по цялата планета поради разполагането на голям брой малки апарати (с тегло до 500 кг) в околоземна орбита. Тази комуникационна система ще осигури широколентов достъп до интернет със скорост 1 Gb/s, което съответства на стандарта 5G, навсякъде, включително недостъпни и слабо населени райони, предава БГНЕС.      В началния етап SpaceX планира да осигури високоскоростен достъп до интернет за жителите на южните части на САЩ до края на 2020 г. Според компанията изстрелването на общо 11 000 спътници в орбита и пускането им в експлоатация ще струва $ 10 млрд. През май 2019 г. първите 60 сателита бяха изстреляни в космоса, а през ноември втора групd апарати Starlink е пусната в орбита.\r\nРусия разработва нискоорбитална многофункционалната сателитна комуникационна система „Сфера“, която ще включва повече от 600 спътника за комуникации и дистанционно наблюдение на Земята. ", "date": "2020.01.07", "title": "SpaceX изстреля 60 спътника в орбита (ВИДЕО)"}
{"url": "https://www.actualno.com/asia/hyrvatija-izteglja-voennite-si-ot-irak-news_1421577.html", "text": "      Хърватия изтегля своите 14 военнослужещи от Багдад заради събитията, последвали убийството на иранския генерал Касим Сюлеймани, съобщи „Вечерни лист”.      Хърватите временно се оттеглят след решението на НАТО да прекрати мисията на Алианса в Ирак. Загреб участва с контингент на ротационен принцип, който се състои от седем военни - четирима офицери и трима подофицери.   Новият контингент от седем души беше изпратен в Ирак на 27-ми декември, а старият, съгласно плановете, трябваше да напусне Багдад след новогодишните празници.\r\nЗатова към момента на вземането на решение от страна на НАТО Хърватия е с 14 военнослужещи в Ирак, вместо 7.   ", "date": "2020.01.07", "title": "Хърватия изтегля военните си от Ирак "}
{"url": "https://www.actualno.com/burgas/na-19-godini-i-s-nad-100-medala-zlatnoto-momiche-stefani-kirjakova-news_1421539.html", "text": "      Всеки, който се е опитал да преброи наградите и отличията на състезателя по художествена гимнастика и част от националния ансамбъл Стефани Кирякова, със сигурност е изпитал затруднение. Титлите и медалите на гимнастичката са толкова много за едно крехко 19 годишно момиче, че е трудно да бъде назован точният им брой. Последното отличие е свързано с родния й град. Националната ни състезателка по художествена гимнастика получи титлата \"Спортист на годината на Бургас\".       Стефани, колко медала имате всъщност? Отдавна съм загубила точния им брой. Последния път, когато ги броих още докато живеех в Бургас, бяха над 100. Откакто се състезавам с ансамбъла на имам спечелени 33 медала.    Кой Ви насочи към художествената гимнастика и кои са първите ти треньори? Да тренирам гимнастика изявих желание сама, след като първата ми треньорка г-жа Ани Бошева дойде в детската ми градина. Събираше малки момиченца, които да започнат да тренират. След няколко дни родителите ми ме заведоха в залата. Няколко години по-късно години мой личен треньор стана Мария Калангерова. Кога започнахте да разбирате, че това е Вашият спорт? Имахте ли съмнения, разочарования, проблеми?     Докато пораствах започнах да приемам тренировките си по-отговорно. Вече не ходех в залата само, за да се забавлявам, разнообразявам или просто \"за спорта\". Харесваше ми много и исках да напредвам. Така без да се замислям много много годините се изнизваха, а гимнастиката несъмнено стана моят живот. Имала съм успехи, имала съм и разочарования. Имала съм период, в който исках да се откажа (не беше дълъг, но го имаше), родителите ми бяха до мен и съм благодарна, че не ме оставиха да захвърля толкова труд на вятъра. Обясниха ми, че хората, които искат да успеят, много често трябва да правят неща, които не винаги са приятни, но трудът в крайна сметка се отплаща. Тогава не разбирах съвсем, но сега виждам, че са били прави. Трудно стигнах до националния отбор. Не веднъж съм била отхвърляна след селекции при индивидуалната надпревара, но явно е имало защо. В ансамбъла се чувствам точно на мястото си.  На кое състезание се почувствахте силна, спокойна и напълно достойна за аплодисментите на публиката? Със сигурност смятам, че най-силното ни състезания беше световното първенство в Баку 2019 година. Там се чувствахме спокойни и уверени и просто трябваше да покажем това, което бяхме тренирали изминалите месеци. И да се справим с напрежението. Все пак не излизахме не обикновено състезание. Радвам се, че до този момент имахме натрупан доста опит и зарадвахме публиката с играта си.    Кое в израстването Ви като състезател се отрази и на оформянето Ви като личност? Спомням си, че като по-малка бях по-скоро срамежлива и неуверена. Спортът ме възпита да бъда по-смела и отворена към света. Възпита ме да не се страхувам да показвам коя съм. Стефани - гимнастичката и Стефани - човекът, припокриват ли се? Много интересен въпрос... допитах се до моите съотборнички, тъй като се затрудних малко с отговора му. По тяхно мнение - да. Двата образа се припокриват. Спокоен и уравновесен човек съм и в залата и извън нея. Освен когато се ядосам много, че някой елемент не ми се получава и започна да ръмжа и да блъскам уредите, шегуват се те. Но това се случва сравнително рядко. Много от качествата ми като личност съм взела именно от Стефани-гимнастичката. Например точността, защото в залата тренировките винаги започват в точно определен час и нито минута по-късно. Това ми помага и в живота да не закъснявам. Все пак закъсненията не оставят добро впечатление у хората. Бързото взимане на рационално решение понякога помага и в живота, когато нещата станат напечени. Пазенето на авторитета, не само собствения, но и този на отбора и хората, които работят с теб. И още много други важни качества.  Кои са хората, които бяха с Вас по пътя и на които искате да благодарите? Искам най-напред да благодаря на Господ. Смятам, че без Него никога нямаше да стигна до тук. Благодаря на семейството ми, което винаги ме подкрепя в спорта и в живота. На г-жа Илияна Раева, за всичко, на което ни учи и затова, че ни кара да вярваме в себе си. На личния ми треньор - г-жа Мария Калангерова, която ми даде основите в спорта и отвори очите ми за света на художествената гимнастика и на всички треньори, които са работили с мен в “Черноморец”. На г-жа Весела Димитрова, нашият главен треньор, която повярва в мен, когато аз самата не вярвах и ме направи смел състезател... и не само. На Михаела Маевска, нашият помощник треньор, която е спокойствието, от което имаме нужда по време на тежките състезания...и не само. На всички хореографи и екипът, който ежедневно работи с нас. На моя отбор, моето семейство както обичам да ги наричам. За това, че винаги са насреща, когато имам нужда от подкрепа или просто, когато искам да си поговорим. За това, че ме ценят като личност и ме обичат такава, каквато съм. И още на толкова много хора, без чиято намеса нямаше да стигна до тук. За какви състезания се подготвяте, какво Ви предстои? Предстои ми най-важната година до сега. Живот и здраве ще участваме на Олимпийските игри в Токио. Какво винаги забравят да Ви питат журналистите? Не знам какво забравят, но никога не забравят да ни питат “Какво ядат гимнастичките?” Умолявам ви, престанете!  желае на Стефани Кирякова и на ансамбъла на успех на всички състезания които им предстоят в залата и извън нея.\r\nДокосването до света на момиче като Стефани дава усещане за красота, сила и стремеж към израстване. Ансамбълът, от който тя е част е чудесен пример за всички, че успехът идва след много труд и благодарение на синхрона и единството. ", "date": "2020.01.07", "title": "На 19 години и с над 100 медала - златното момиче Стефани Кирякова"}
{"url": "https://www.actualno.com/sofia/fandykova-do-kraja-na-2021-g-okolo-20-ot-vsichki-avtobusi-v-sofija-shte-sa-elektricheski-news_1421604.html", "text": "      До края на 2021 г. около 20% от всички автобуси по улиците на столицата ще са електрически. Това каза кметът на София Йорданка Фандъкова пред журналисти, предаде репортер на Агенция „Фокус“. „В моята програма за новия мандат ще заложим . Автобусите, за които текат в момента процедури и има осигурено финансиране, до края на 2021 година ще се движат по улиците на София“, посочи Фандъкова. По думите ѝ така около 20% от всички автобуси по линиите в града ще бъдат електрически автобуси.      „Това е едно добро постижение за нашия град, който се развива по отношение на електробусния транспорт на равно с много други европейски градове“, подчерта тя.   „Не съм съгласна с твърдения на общински съветници, че електробусите нямат място в София. Точно обратното. Аз съм привърженик по няколко причини. На първо място е екологията. Нулеви емисии и най-чистият за града градски транспорт. Техните първоначални разходи за закупуване са доста по-високи от газовите и дизеловите автобуси, но експлоатационните разходи и разходите за гориво са в пъти по-ниски\", каза още кметът на София. ", "date": "2020.01.07", "title": "Фандъкова: До края на 2021 г. около 20% от всички автобуси в София ще са електрически"}
{"url": "https://www.actualno.com/viewpoint/ot-bezvodie-kym-golovodie-news_1421581.html", "text": "      В главата на народонаселението цари воден хаос. Най-коментираният проблем в държавата е водната криза. Има ли я, няма ли я, или тука има, тука нема.      Дълбоки съчувствия към перничани валят отвсякъде, само че те няма да напълнят язовир „Студена“. Чака се, както казват експертите, приливна вълна. Която я я има, я я няма. Можело да дойде в миг, може след десет дни, а може и след месеци. А може въобще да не дойде. В пещерите по Витоша ту има вода за перничани, ту няма.\r\nЧу се напоследък, че и някои населени места около София също ще са на режим. И в Ботевград го били закъсали, само че се разминало засега. От лани се чува само „режим в , а скоро и в други градове“.\r\nСтрах и тревога цари и то не без основание. Първите хора в държавата ни казват по въпроса от какво да не се тревожим и как точно да се тревожим. Докато не знаехме, поне не се тревожехме. Премиерът съзря в безводието всемирен заговор срещу ГЕРБ, правителството и целокупната държава. И то не без съдействието на управлението на БСП в пернишко. Борисов обаче смени своята областна управителка Ирена Соколова, неясно (официално) защо, при положение, че немарата по водните съоръжения в пернишко са подарък от управлението на БСП - според публичния завет на ГЕРБ. пък и дори го обърна в целокупна политическа метафора за разпада в държавата. И защо тогава, при такъв политически размах и загриженост, я отрязаха отвсякъде? Първо, главният прокурор Иван Гешев не щя да говори с нея за водната криза, защото работата станала някак политическа. После, дали по същите причини, или защото все пак държавата даде едни допълнителни пари за , кметът на града Станислав Владимиров (от БСП), отказа да приеме лидерката на собствената си политическа сила.  Но усърдието на скоропостижно встъпилия в длъжност главен прокурор Иван Гешев е впечатляващо. Хайде, приемаме, че не се срещна с Нинова, защото желае да застане над политическите неща. А защо все още не се знае (макар че режимът е вече няколкомесечен) какво е свършила прокуратурата по въпроса за ? Гешев наследи случая от Цацаров, който почти в последния си работен ден се автосезира за водната криза в и му я завеща. Може по обвинението за да няма кой знае какъв напредък, но Гешев особено чевръсто се самосезира за бъдеща водна криза в Ботевград. Чел бил сайта Mediapool, впечатлил се и сега ще разследва дали ВЕЦ на бившия кмет на града източва язовир „Бебреш“, както каза настоящият кмет, а някои медии писаха.\r\nЧасове преди Специализираната прокуратура да се заеме с Ботевград, директорката на дружеството Напоителни системи  Снежина Динева съобщи, че в язовир „Бебреш“ има достатъчно вода и няма опасност от воден режим. Какво ще разследва спецпрокуратурата тогава е въпросът? И как да не се обърка човек, след като същия ден едни съвестни хора от се оплакаха, че им дават повече вода, отколкото им се полагало? И как да не се запитаме защо чак сега в предприятието (и в неговия собственик) заговори съвестта?\r\nИзобщо, солидарност с бедстващите перничани не липсва. Даже вицове тръгнаха покрай прословутото Йордановденско хоро. Остава смътното съмнение, че ще стане както винаги. Когато язовирите преливат, наводняват и взимат жертви, няма виновни. Когато хората търпят , пак няма виновни. Няма осъдени за наводнения, няма да има и за безводие.       ", "date": "2020.01.07", "title": "От безводие към головодие"}
{"url": "https://www.actualno.com/crime/geshev-razporedi-nadzor-za-kyshtite-za-tyshti-news_1421594.html", "text": "      Главният прокурор разпореди на апелативните прокуратури в София, Пловдив, Варна, Бургас и Велико Търново вземане на специален надзор на 23 досъдебни производства за престъпления, засягащи финансовите интереси на Европейския съюз и др. престъпления от общ характер, при финансиране на т.нар. , съобщиха от пресцентъра на прокуратурата.      Главният прокурор е указал на административните ръководители на апелативните прокуратури в страната по всяко досъдебно производство прокурор да определят конкретен наблюдаващ прокурор, който да оказва засилена методическа и организационна помощ по отношение на прокурорите от първоинстанционните прокуратури, ръководещи разследванията.   По разпореждане на главния прокурор от м. април 2019 г. започнаха проверки за общо 746 къщи за гости, финансирани със средства на Европейския съюз.\r\nКъм настоящия момент на територията на страната са образувани 23 досъдебни производства за представяне на неверни сведения, за да бъде получено финансиране от фондове, принадлежащи на Европейския съюз или предоставени от ЕС на българската държава /престъпления по чл. 248 а от Наказателния кодекс/. Досъдебни производства са образувани от Софийска градска прокуратура -11 бр., от Окръжна прокуратура – Монтана – 3 бр., от Окръжна прокуратура – Хасково- 1 бр., от Окръжна прокуратура – Пазарджик – 1 бр., от Окръжна прокуратура – Пловдив – 1 бр., от Окръжна прокуратура Ямбол – 1 бр., от Окръжна прокуратура – Плевен – 1 бр., от Окръжна прокуратура – Велико Търново – 2 бр., от Окръжна прокуратура – Силистра – 1 бр., от Окръжна прокуратура – Варна – 1 бр.  По всички останали случаи продължава извършването на проверки, като се осъществява и служебен контрол върху постановените прокурорски актове до върховното ниво в Прокуратурата на Република България.\r\nГлавният прокурор ще продължи да следи произнасянията на прокуратурите в страната и ще указва вземане на специален надзор върху всяко новообразувано досъдебно производство за престъпленията  засягащи финансовите интереси на Европейския съюз и др. престъпления от общ характер, при финансиране на т.нар. къщи за гости.   Припомняме, че по разпореждане на министъра на земеделието, храните и горите през юни тази година бяха проверени всички проекти, получили финансиране за изграждане на къщи за гости по ПРСР 2007-2013 г., за които 5-годишният период на мониторинг не беше изтекъл. Екипите на ДФ \"Земеделие\" провериха общо 295 къщи за гости. От тях 288 проекта бяха в период на мониторинг и 7 - в извън мониторингов период, по постъпили сигнали на журналисти. Проверките бяха извършени в присъствието на медиите. Общата субсидия за всички 288 къщи за гости възлиза на 81 млн. лева.    През ноември ДФ Земеделие оповести резултатите от проверките си в къщите за гости. \"От проверените на място през юни 288 проекта, получили финансиране за изграждане на къщи за гости по ПРСР 2007-2013 г., към момента са обработени резултатите за 276 от тях. След извършения анализ и допълнителни административни проверки, ДФ \"Земеделие\" стартира процедурата по откриване на производства по издаване на актове за установяване на публично държавно вземане\".\r\nКои ще бъдат санкционирани, четете . \r\nПовече по темата можете за намерите в     ", "date": "2020.01.07", "title": "Гешев разпореди надзор за къщите за тъщи "}
{"url": "https://www.actualno.com/starazagora/syzdavat-majstorski-klasove-po-matematika-v-stara-zagora-news_1421613.html", "text": "      Майсторски класове в Академията по математика създават в Стара Загора, а преглед  на знанията, усвоени по време на обучението от първата сесия ще е проведе на 12 януари, съобщи математикът Любомир Любенов. В Зала 1 на хотел „Верея“ от 10 часа младите математици ще решават в по 6 задачи в рамките на 40 минути. До 10 всички ученици трябва да потвърдят участието си на e-mail: . В темата на писмото трябва да са изписани имената на детето и класа.      Участниците ще покажат придобитите знания по график и трябва да носят със себе си химикал, молив и гума, както и попълнена регистрационна карта. Участниците от 2-ри, 4-ти, 5-и и 6-и клас ще заемат местата си от 10:00 до 10:05 часа. Картончета с число на масите ще съответстват на класа. Състезанието ще протече между 10:10 и 10:50 часа. \r\nОт 10:50 до 11:00 часа местата си ще заемат участниците от 3-ти и от 7-и до 12-и клас, а състезанието е между 11:00 и 11:40 часа. Веднага след това ще има среща с родители, на която ще се обсъждат възможностите за участие в състезания по математика в Азия и Европа.\r\nВсеки ученик ще получи на посочения от него имейл резултата от състезанието. Учениците ще бъдат обособени в 4 групи - 2 - 3, 3 - 4 клас, 5 - 6 клас и 8 - 12 клас. Всяка група ще има майсторски и подготвителен за майсторски клас. Съставите ще бъдат обявени според постигнатите резултати от 12 януари.  В първата сесия на Академията по математика в края на септември участваха повече от 100 деца от 1-ви до 12-и клас. Тя е първата част от идеята на кмета Живко Тодоров за създаване на училище за даровити деца. Учениците в академията работиха по програма, разработена от математика Любомир Любенов, а целта е децата на Стара Загора да имат преподаватели на световно ниво като проф. Емил Колев от БАН, който води подготовката на националния отбор по математика, Невена Събева, заместник главен редактор на списание „Математика“ и Мариана Богданова, преподавател по математика в Тракийския университет и автор на учебници по математика. ", "date": "2020.01.07", "title": "Създават майсторски класове по математика в Стара Загора"}
{"url": "https://www.actualno.com/curious/kakvo-plashi-vseki-zodiakalen-znak-v-samija-nego-news_1421576.html", "text": "                     Страхувате се, че ще продължите да отблъсквате другите от себе си и никога няма да намерите истинската любов. Страхувате се, че вашето самосъмнение ще ви попречи да постигнете своя идеален живот и да преследвате това, което искате.         Страхувате се, че вашата нерешителност ще направи невъзможно намирането на стабилност и вътрешен мир. Страхувате се, че никога няма да промените моделите си и ще продължите да влизате в токсични отношения отново и отново.    ", "date": "2020.01.07", "title": "Какво плаши всеки зодиакален знак... в самия него"}
{"url": "https://www.actualno.com/asia/i-jenata-na-karlos-gon-sys-zapoved-za-arest-news_1421589.html", "text": "      Следственият отдел на Окръжната прокуратура в Токио получи заповед за арест на съпругата на бившия шеф на автомобилния концерн „Нисан” Карлос Гон. Тя е обвинена за даване на лъжливи показания, предаде БГНЕС.       който имаше забрана да напуска страната, избяга тайно от Япония преди Нова година.   Прокуратурата го обвини за даване на лъжливи показания през април 2019 г. Съпругата на Гон напусна Япония още през пролетта на миналата година и започна кампания по неговото освобождаване.\r\nКарлос Гон и неговата „дясна ръка” Грег Кели бяха арестувани на 19 ноември 2019 г. по подозрение в укриване на доходи.  През пролетта на 2019 г. адвокатът на Гон внесе гаранция в размер на 1,5 млрд. йени (около 14 млн. долара). Бизнесменът беше освободен, но получи забрана да напуска страната до датата на делото, което трябва да се състои през пролетта на 2020 г. ", "date": "2020.01.07", "title": "И жената на Карлос Гон със заповед за арест "}
{"url": "https://www.actualno.com/tennis/grigor-dimitrov-izpusna-zlaten-shans-da-klasira-bylgarija-napred-zagubi-ot-david-gofen-news_1421509.html", "text": "       записа едва втората си загуба от Давид Гофен в своята кариера във втория сблъсък на срещу Белгия на ATP Cup. Първата ни ракета загуби с 6:4, 2:6, 2:6, като двубоят на двойки ще реши дали ще продължи напред в турнира.      Григор не изигра особено добър двубой, като от втория сет изпусна инициативата, което вдъхна голямо самочувствие на белгиеца. Голям проблем за българина се оказа сервисите, които никак не му вървяха, най-вече във втория и третия сет.   По този начин резултатът за деня между двете страни на АТП къп е изравнен на 1:1 В първия двубой за деня втората ни ракета - Димитър Кузманов победи Стив Дарси с 6:0, 6:3. При победа на двойките обаче, отборът ни се класира за 1/4-финалите, където ще срещне Австралия.    ", "date": "2020.01.07", "title": "Григор Димитров изпусна златен шанс да класира България напред, загуби от  Давид Гофен"}
{"url": "https://www.actualno.com/health/6-pravila-za-zdravi-zybi-news_1421615.html", "text": "                  1. Хигиена. Когато се грижим всекидневно за венците и зъбите си, това намалява необходимостта за лечение до 75%. Освен качествена паста и четка за зъби, трябва да мием зъбите си минимум два пъти на ден, изплакваме и почистваме след хранене и редовно да посещаваме на зъболекар. 2. Хранене. Един нормален ден включва 3-4 хранения и доброто хранене включва четирите основни групи: млечни, хлебни, плодово-зеленчукови и месни. Храните богати на въглехидрати са рисков фактор и за това те трябва да се консумират разумно. Полезно е консумирането на повече калций, които се съдържат в зеленчуците, орехите, млечните продукти и млякото.   3. Температура на храната. Прекалено топлите или студени храни не са полезни за зъбите. При рязка смяна на температура на храната, тя може да причини пукнатини върху емайла на зъбите. 4. Грижи за венците. Зъбите трябва да се изплакват по минимум 5 пъти на ден, а да се чистят, само когато имате лош дъх или зъбите са замърсени. Трябват повече грижи за лигавицата на венците, защото тя предпазва устата от микроби. При възпаление или кръвотечение на венците, то може да предизвика лош дъх или падане на зъбите. Пушенето, лошата храна, недостига на витамини и лошата хигиена могат да предизвикат неприятни заболявания на венците.    5. Флуор. Флуорът се съдържа в пастите за зъби, дъвки и еликсири, и е необходим микроелемент за зъбите. Не трябва да се прекалява с флуорът, защото той може да вреди еднакво на организма, колкото при липсата му.     6. Редовни прегледи при стоматолог. При професионално почистване на зъбите и венците от стоматолог, може да се предотврати появяването на кариеси в бъдеще. Също така, ако кариес бъде открит по-рано, той по-лесно може да бъде отстранен. ", "date": "2020.01.07", "title": "6 правила за здрави зъби"}
{"url": "https://www.actualno.com/society/ot-13-januari-prevozvachi-blokirat-stranata-zaradi-tol-taksite-news_1421630.html", "text": "      Над 3000 превозни средства спират от 13 януари и няма да транспортират нито пътници, нито товари. В поне 100 града ще има протести на превозвачи и подкрепящи ги организации и граждани. В 10 града - Варна Бургас, Хасково, Пловдив, София, Благоевград, Монтана, Плевен, Севлиево, Русе и Велико Търново на ключови места ще бъдат позиционирани спрели автобуси, камиони и таксиметрови автомобили.      Това обявиха на пресконференция в БТА организаторите на националния протест срещу тол-системата и опасността от нерегламентирани превози - над 10 конкурентни организации от транспортния сектор, които сега са обединени с обща кауза.   Те поискаха оставката на министъра на регионалното развитие и благоустройството Петя Аврамова и заявиха, че ще продължат борбата си срещу неадекватната тол-система. Докога няма да бъдат снабдявани магазини и няма да бъдат обслужвани пътниците не е известно. \"Това не зависи от нас, а от институциите\", заявиха превозвачите, решени да продължат борбата си докато исканията им не бъдат приети.\r\n\"Освен редукция на обхвата на тол-системата и цените за тол-таксите, искаме оставката на министъра на регионалното развитие Петя Аврамова като принципал\", категорично заяви Йордан Арабаджиев от Съюза на международните превозвачи. \"Тя наруши диалога - имахме до последно уверенията, че ще се намери баланс, ще се осигури плавен преход, който да даде глътка въздух на българския транспортен бизнес да съществува, но това не се случи\", посочи той.  \"Обхватът на тол-системата на обща база е 30%, а там където се движат ТИР-ове е  над 65% от пътищата за тях, докато в Европа е между 1 и 7%\", отбеляза той. \"В Чехия от 1 декември се въведе тол-система и обхватът й е между 4 и 5%\", изтъкна още той.\r\nАрабаджиев заяви подкрепа към колегите от автобусния бранш, които се опасяват от нерегламентирани превози и изрази надежда да се намери разрешение, така че българския транспортен бизнес, а и потребителите да не пострадат шоково от въвеждането на тол-таксите.\r\nПревозвачите признават, че ще създадат голямо напрежение, но са категорични, че този протест е от солидарност към потребители на транспортни услуги, защото протестът е срещу неадекватната тол-система, която ще повиши цените на превозите, билетите и всички превозвани стоки. \"Не става въпрос за нас или за вас – стоим от едната страна на барикадата, а не на срещоположни\", увери Магдалена Милтенова, председател на Конфедерацията на автобусните превозвачи.       \"Ако лека кола плаща 100 лв за винетка, ние плащаме 1000 лева\", посочи тя и упрекна управляващите, че опитват да въведат в заблуждение обществото, че превозвачите не искали да плащат. Проблемът е общ, подчерта тя и поясни, че от всеки български гражданин се очаква да заплаща за тол системата, защото средствата ще бъдат калкулирани в себестойността на услугите и продуктите.\r\nОт Националния таксиметров синдикат изказаха подкрепа на превозвачите и се обявиха за инкриминиране на нерегламентираните превози.\r\nПодкрепа за готвените протестни действия обявиха и от Асоциацията на българските търговци, производители, вносители и превозвачи на горива и изказаха съмнения дали парите от тол таксите ще отиват за подобряване на пътищата. Симо Симов от Асоциацията припомни повишаването на акциза и предположи, че и сега парите от тол-таксите ще отидат в бюджета и ще се използват за друго. \r\n\"Преди доста години държавата драстично увеличи акциза на горивата с аргумента – да се строят нови пътища, но не се случиха нещата. Днес ни се предлага тол-система със същия аргумент – пътната инфраструктура….\", отбеляза той и обяви: \"Ние се присъединяваме към справедливия протест. Нашите превозвачи ще излезнат с цистерните да подкрепят протестиращите\". \r\nПо думите му нещо много сериозно е станало, за да се съберат на една маса конкуренти.    ", "date": "2020.01.07", "title": "От 13 януари превозвачи блокират страната заради тол- таксите"}
{"url": "https://www.actualno.com/asia/nad-30-zaginali-i-desetki-raneni-na-pogrebenieto-na-sulejmani-news_1421606.html", "text": "      Най-малко 35 души са загинали, защото са били премазани до смърт от събралите се да изпратят Касем Сюлеймани в родния му град. 48 души са ранени в мелето по време на поклонението пред тленните останки на генерала, съобщават световните медии, цитирани от БГНЕС.      От службата за спешна помощ в града съобщават, че заради масовото  струпване, няколко човека са били премазани от тълпата, а други са били  ранени и откарани в медицинските центрове.   На погребаллната церемония в родния град на генерала Керман в Югоизточен Иран са присъствали десетки хиляди иранци, облечени в черно. Това е последната фаза от тридневните траурни процесии в редица градове в страната. Още за церемонията можете да прочетете в .\r\nОбстоятелствата за смъртта им се изясняват и започнало е разследване.   ", "date": "2020.01.07", "title": "Над 30 загинали и десетки ранени на погребението на Сюлеймани "}
{"url": "https://www.actualno.com/curious/tri-lyji-v-avtobiografijata-vi-koito-mogat-da-vi-kostvat-rabotata-v-bydeshte-news_1421612.html", "text": "      Лъжата при търсене на работа никога не е приемлива, но някои са по-лоши от други и биха могли да ви костват работата в бъдеще. Кои са те посочват HR специалисти от TopResume, които са направили своето проучване сред над 600 \"ловци на кадри\". Изследването е публикувано от CNBC.      Преди година мениджъри, наемащи персонал, HR специалисти и ръководители на екипи са класирали по важност 14 категории опасни лъжи при интервю за работа - от трудов стаж и опит, до технически възможности и квалификации\r\nСпоред класацията три са лъжите във всяка автобиография, които 97% от специалистите посочват като критични за бъдещето на всеки работник в дадена компания - лъжи за академични степени и образование, лъжи за  криминални досиета, и лъжи за сертификатите и лицензите, които притежавате.\r\nЕто съветите на специалистите какво можете да направите вместо да излъжете, ако не покривате изискванията на желания работодател.   1. Образование Една от най-разпространените, но и най-опасни за бъдещето ви лъжа е тази за образованието ви. Кандидатите лъжат какви академични степени притежават, за да не бъдат отхвърлени на етап документи, преди интеревюто, посочват експертите. Тя лесно може да бъде засечена, ако HR специалистът си свърши работата, и автоматично ви прави нежелан кандидат. В някои случаи можете да влезете и в \"черния списък\" на агенции за набиране на персонал, което със сигурност ще вгорчи животът ви в бъдеще. Според проучването на TopResume 89% от мениджърите по наемане на работа никога не биха ви потърсили отново в този случай. Какво можете да направите: Ако все още нямате диплома, съсредоточете се върху обучението ви в момента - конкретен курс, който бихте могли да използвате и изтъкнете в случая. Не наблягайте на научните степени, а на уменията. Подчертайте придобити умения, които ще бъдат ценни за желаната компания. Променете стратегията си по търсене на работа - насочете се към компании, които търсят опит, а не диплома.     2. Криминално досие Да, определено HR специалистите избягват хора с присъди или постаонвени наказания. И все пак, една проверка ще разбие стратегията ви. Оказва се, че криминалното досие (актове, наказателни постановления и пр. ) е втората най-честа лъжа на кандидатите за работа. 88% от ловците на кадри обаче са отговорили, че няма да ви допуснат до интервю, ако имате досие. Какво можете да направите: Ако имате криминална история в миналото, няма причина да я разкривате, докато  изрично не бъдете помолени. Дори и тогава, повечето държави имат строги  закони, които забраняват дискриминацията на тези с престъпно минало,  съветват специалистите. Важни за работодателят ви са присъди, свързани с  типа дейност на фирмата, в която кандидатствате.Ако ви се наложи да обясните криминална проява, бъдете честни. Обяснете как сте се променили и какво сте постигнали оттогава. 3. Допълнителни сертификати и квалификации Обикновено работодателите искат допълнителни сертификати, с които да докажете, че имате необходимите умения за работата. Особено, ако тя е експертна и профилирана. В някои случаи притежаването на конкретни сертификати е толкова важно, че може да се изисква от закона. Работата без такъв документ за някои професии може да доведе до наказателно преследване - например, има изисквания за шофьор на автобус, на ТИР и пр.   Ако изъжете, че можете да работите с определена софтуерна програма, например, при първия досег с нея това ще проличи и работодателят ви ще ви разобличи. Какво можете да направите: Ако в момента се обучавате, кажете го. Ако сте самоук, говорете за това - не забравяйте, че този факт може да бъде също толкова впечатляващ за някои работодатели, както и полученната квалификация. Най-добрата стратегия във всяка ситуация е просто да кажете истината. Бъдете себе си, а не някой друг. Съсредоточете се върху вашите силни страни. Съсредоточете се върху вашите уникални умения. И не забравяйте: другите не са перфектни, те също имат силни и слаби страни. ", "date": "2020.01.07", "title": "Три лъжи в автобиографията ви, които могат да ви костват работата в бъдеще"}
{"url": "https://www.actualno.com/sofia/sybarjat-opasen-nadlez-v-rajon-kremikovci-news_1421534.html", "text": "      Oпасен мост над натоварен път в софийския район \"Кремиковци\" застрашава стотици шофьори всеки ден. Съоръжението се намира между село Яна и град Бухово, съобщава Нова тв.      Преди време мостът е бил използван за превоз на товар с вагони за завод \"Кремиковци\", но след това не се поддържа и се руши. Кметът на село Яна Елеонора Ангелова обясни, че откакто е поела поста вече 2 месеца, не е получавала сигнали за съоръжението.   \"Мостът е опасен. Преди няколко дни от него падна парче бетон. Той не се поддържа, откакто не работи завод „Кремиковци”. На ден минават над 300 коли, както и автобуси на градския транспорт.  Трябва да се вземат някакви мерки, докато някой не е пострадал\", каза жител на град Бухово.\r\nКметът на район Кремиковци Лилия Донкова е разпоредила премахване на опасните елементи по конструкцията на фирмата, която стопанисва надлеза.  \"Ние имаме информация, че мостът е опасен. На 11 декември сме свикали съвместна комисия със собственика на съоръжението. На тази комисия е установено, че парапетите на моста, както и колоните му са опасни. Има ерозирала арматура и собственикът е поел ангажимент да премахне опасните елементи. Един от тях е отстранен още преди коледните празници\", обясни кметът Лилия Донкова.\r\nОт фирмата собственик на съоръжението обясниха, че са предприели действия и ще бъде най-ефективно  мостът да бъде разрушен изцяло. За това обаче движението в района ще  бъде спряно поне за 2 дни.   \"Получихме предписания от община Кремиковци. Стартирахме процес, в който всички опасни колони бяха отстранени. Взехме решение да пристъпим към разрушаването на целия мост. Има степен на опасност, но самият надлез е здрав. Проблемни са оградните платна. Една част от тях са били откраднати, а друга - просто са се разградили. Пристъпваме обаче към цялостното му разрушаване\". Това обясни Анелия Крушкова - управител на фирмата, която стопанисва надлеза.    Предстои избор на фирма, която да отстрани опасното съоръжение. Тогава ще бъде спряно и движението по пътя между град Бухово и село Яна. ", "date": "2020.01.07", "title": "Събарят опасен надлез в район Кремиковци"}
{"url": "https://www.actualno.com/curious/nikoga-ne-chistete-s-prahosmukachka-tezi-neshta-news_1421635.html", "text": "      Чистенето с прахосмукачка често звучи като най-доброто решение, имайки предвид, че много от нас имат безжични уреди или роботи. След известно време обаче, можем да открием, че нашата любима прахосмукачка има лоша миризма, работоспособността й значително е намаляла или пък е доста по-шумна от обикновено. Вярвате или не, в повечето случаи ние сме виновни за тези промени, защото сме я използвали неправилно. Сигурно сте чували, че нещото, което никога не трябва да се „прахосмуква“, е живак от счупен термометър. Ето кои са останалите неща, които засташават живота и работата на вашата прахосмукачка.       1. Кафе, брашно и какао Дори да ви изглеждат като безобидни прахообразни продукти, кафето, брашното и какаото често задържат много влага, което образува мухъл в кошчето за прах. Освен това, твърде малките частички запушват филтъра, а дори могат да повредят и двигателя, ако става дума за по-голямо количество. 2. Пръст   Котката е счупила саксия в хола? Първото нещо, което искаме да вземем в тази ситуация, е прахосмукачката. В този случай обаче е по-добре да почистите килима с четка, защото вакуумът ще изтласка мръсотията навътре в текстила. Освен това, ако разсипаната почва е била мокра, това може да причини някои технически проблеми в двигателя.    3. Косми     Невъзможно е да се избегне навлизането на косми, но все пак си струва да внимавате с големите количества. Те запушват резервоара за отпадъци и филтъра много бързо. Възможно е силата на прахосмукачката значително да намалее, дори само след едно почистване.  ", "date": "2020.01.07", "title": "НИКОГА не чистете с прахосмукачка тези неща"}
{"url": "https://www.actualno.com/crime/barekov-dal-na-glavnija-prokuror-pocherpenija-djambazki-news_1421627.html", "text": "      Бившият евродепутат подаде сигнал до заради заловеният да шофира с алкохол в кръвта . В документа се посочват съмнения за наличие на злоупотреба с влияние и манипулиране на кръвна проба за наличие на алкохол с цел прикриване  на престъпление, извършено от лицето, което към настоящия момент е член на Европейския парламент.      Бареков смята, че има основателни съмнения и за това, че не са спазени изискванията на Наредба № 1 от 19 юли 2017 г. за реда за установяване употребата на алкохол. \"Според същата кръвната проба за наличие на алкохол в кръвта на евродепутата Ангел Джамбазки е следвало да бъде дадена в ЦСМП- Самоков в рамките на 45 минути след извършване на проверката, но според наши източници нито на 07.12.2019 г., нито на 08.12.2019 г. в регистрите на ЦСМП няма регистриран такъв случай\", се казва в сигнала като се подчертава, че съмнения за злоупотреба с влияние и опит за прикриване на случая създава и фактът, че и от РУП-Самоков мълчат по този случай.   В документа се казва още, че според депутат от партия АТАКА Ангел Джамбазки  е дал кръвна проба за наличие на алкохол в кръвта във Военно медицинска академия /ВМА/. \"Публично известен факт е, че , който освен съпартиец на лицето Ангел Джамбазки е и вицепремиер и министър на отбраната, което създава основателно съмнения за явна злоупотреба с влияние и опит за прикриване на престъпления, извършено от представител на властта\", се казва в сигнала. \r\nСлед като изнася всички факти и обстоятелства около случката с настоящия евродепутат Бареков настоява да бъде извършена проверка от главна прокуратура, която да де отговори кога, къде точно и в колко часа е спряно на 07.12.2019г. лицето Ангел Джамбазки да управлява МПС с алкохол в кръвта и какви стойности е отчел дрегерът. Къде и в колко часа Ангел Джамбазки е дал кръвна проба, която е с много по-ниски стойности и имало ли е намеса от страна на вицепремиера Красимир Каракачанов за прикриване на факти и обстоятелства за извършено престъпление. Пита се още защо (според Бареков) МВР крие пет дни скандалната информация от обществото, като включително не се публикуват бюлетините на 7 и 8 декември 2019-а.   ", "date": "2020.01.07", "title": "Бареков дал на главния прокурор почерпения Джамбазки"}
{"url": "https://www.actualno.com/scene/cigular-na-pokriva-na-scenata-na-muzikalnija-teatyr-ot-januari-news_1421608.html", "text": "      Премиерните дати на хитовия мюзикъл са 24, 25, 26 и 31 януари, а за първи път в \"Цигулар на покрива\" е поставен на сцената на Музикалния театър през 1993 година. През януари 2020 година предстои премиерата на втората постановка у нас на хитовия бродуейски мюзикъл.      \"Мюзикълът \"Цигулар на покрива\" е желан и чакан не само от публиката, но и от нас, артистите\", отбелязва директорът на Музикалния театър Марияна Арсенова. \"Това е една много силна драматургия, прекрасна музика и сюжет, които събуждат най-дълбоките човешки чувства. Сигурни сме, че спектакълът ще се приеме много добре от зрителите. Музикалният театър като традиционен носител в на жанра на оперетата и мюзикъла ще представи най-доброто на своята публика като постановка\", добавя тя.\r\nЗаради сложността на сценографията и декорите, спектакълът ще се играе в 10 последователни представления, които вече са в продажба.\r\nПостановката на мюзикъла е на театралния режисьор Небойша Брадич от Сърбия. Сценографията е поверена на Мирослав Табачки (Сърбия), автор на сценографията на \"Фантомът на операта\" в Музикалния театър. Художник на костюмите е Исидора Молес (Сърбия), която е завършила костюмография в Италия. Отскоро тя е и солист в трупата на театъра и ще изпълнява една от ролите в спектакъла. Диригент-постановчик е Юли Дамянов. Хореографията е поверена на Анна Пампулова (гост). Участват солистите, хора, балета и оркестъра на Музикалния театър.   За \"Цигулар на покрива\"    В историята на американския музикален театър творческият тандем Джери Бок - Шелдън Харник остава благодарение на този свой шедьовър. Премиерата на \"Цигулар на покрива\" на Бродуей е на 22 септември 1964 година. Постановката се играе до 12 юли 1972 година – цели осем години и девет месеца. Изиграни са над три хиляди представления. Така на Бродуей е поставен първият рекорд за най-продължително игран мюзикъл. През 1965 година \"Цигулар на покрива\" спечелва девет награди \"Тони\". Пет години по-късно е представен и пред лондонската публика, където са изиграни над 2000 спектакъла.\r\nИсторията за бедния млекар Тевие, който е изправен пред дилемата да следва повелите на традицията на едно отиващо си вече общество или да разреши на дъщерите си да послушат сърцето си  – повече от 50 години след премиерата си – продължава да трогва зрителите по целия свят. Това е историята на малкия човек, устоял на всички семейни и обществени бури, на които противопоставя не озлобление, а своята обезоръжаваща доброта. В моментите на големи изпитания не загубва вярата си в Бог, а кротко и с ирония към себе си го укорява за бедите, които му е изпратил.    Песента на Тевие, който моли Бог да му даде малко богатство, за да се почувства и той поне за малко спокоен и щастлив човек - \"Ех, да бях богат мъж\" (If I Were a Rich Man) - е станала емблематична за \"Цигулар на покрива\" и отдавна има свой сценичен живот извън мюзикъла.\r\nНе пропускайте срещата с един от шедьоврите на световния мюзикъл на сцената на Музикалния театър! Премиерните дати са 24, 25, 26 и 31 януари 2020 година. Билети се продават на сайта и на касата на Музикалния театър 02/943 19 79 ", "date": "2020.01.07", "title": "\"Цигулар на покрива\" на сцената на Музикалния театър от януари"}
{"url": "https://www.actualno.com/help/petja-ima-nujda-ot-nashata-pomosht-v-bitkata-za-jivot-news_1421664.html", "text": "      Петя Василева е всеотдайна и милосърдна жена, която цял живот е помагала на хората. За съжаление, съдбата ѝ поднася ужасяващо изпитание. Тя претърпява инсулт, заради който губи способност да движи цялата лява половина на тялото си, но по-лошото е, че губи способност да говори и разбира.      Синът ѝ сам се грижи за нея и се е отдал напълно на процеса по нейното възстановяване. Прави се непрекъсната рехабилитация и се провежда лечение със стволови клетки. Разходите са непосилни и затова младият мъж се обръща за помощ към всички, които имат възможност да подадат ръка на Петя в битката ѝ за здраве.     ", "date": "2020.01.07", "title": "Петя има нужда от нашата помощ в битката ѝ за живот"}
{"url": "https://www.actualno.com/europe/sebastian-kurc-poloji-kletva-kato-nov-kancler-na-avstrija-news_1421618.html", "text": "      Новото правителство на Австрия, ръководено от Себастиан Курц, положи клетва пред президента на страната Александър Ван дер Белен.      Това е второто правителство, ръководено от Курц. Първият кабинет, сформиран през декември 2017 г., се разпадна през май 2019 г. заради скандал около бившия вицеканцлер Хайнц-Кристиан Щрахе.   Церемонията се проведе в кабинета на федералния президент, предаде БГНЕС.\r\nПреди полагането на клетва от страна на новия кабинет, президентът освободи от длъжност преходното правителство, ръководено от първата в историята на Австрия жена-канцлер Бригите Бирлайн.  Австрийската народна партия на Себастиан Курц се споразумя миналата седмица с партията на „Зелените” за сформирането на правителство. Новият кабинет се състои от 17 души – канцлер, вицеканцлер, 13 министри и двама държавни секретари.\r\nПо този начин Курц се върна отново като глава на правителството на Австрия. Лидерът на „Зелените” Вернер Коглер стана вицеканцлер и министър на държавната администрация и спорта. Начело на Министерството на външните работи остана министърът от временното правителство Александър Шаленберг.    ", "date": "2020.01.07", "title": "Себастиан Курц положи клетва като нов канцлер на Австрия "}
{"url": "https://www.actualno.com/interest/chetiri-chastichni-lunni-zatymnenija-i-chetiri-super-luni-prez-2020-g-news_1421614.html", "text": "      Тази година ще има няколко интересни астрономически явления, сред които четири частични лунни затъмнения и четири супер луни. Това каза в интервю за Радио „Фокус“ – Смолян д-р Никола Петров, директор на Национална астрономическа обсерватория „Рожен“.      „Още на 10 януари ще има едно частично лунно затъмнение. Това е първото лунно затъмнение от четири, които ще се наблюдават тази година. Те няма да са пълни и Луната няма да попадне изцяло в сянката на Земята, а в полусянката ѝ и това не ги прави чак толкова впечатляващи. На практика, наблюдавайки ги, почти няма да забележим, че Луната е попаднала в полусянката на Земята. Луната леко ще намали своята светлина, но хората, които не се занимават професионално с такива наблюдения, дори няма да могат да го забележат. Все пак за то започва в 19.07 часа на 10 януари и завършва в 23.00 часа“, поясни д-р Петров.   Той допълни, че лунно затъмнение в полусянката на Земята ще може да се наблюдава и на 5 юни. „На 5 юли и на 30 ноември лунните затъмнения няма да могат да бъдат наблюдавани от България“, уточни астрономът.\r\nТой отбеляза, че през тази година още в първите месеци от февруари до май ще има и четири супер луни.  „По време на пълнолуние Луната ще ни изглежда някак по-голяма като размери. Първата такава супер луна ще бъде на 9 февруари. Тъй като Луната се върти около Земята по еклектична орбита, има моменти, в които в нейното най-близко състояние до нашата планета Земя е във фаза пълнолуние и тогава се нарича супер луна. Тогава тя визуално изглежда по-ярка и малко по-голяма като видим диаметър“, добави д-р Петров и посочи, че до май ще има общо четири такива супер луни. ", "date": "2020.01.07", "title": "Четири частични лунни затъмнения и четири супер луни през 2020 г."}
{"url": "https://www.actualno.com/curious/tezi-zodii-shte-imat-lubovni-problemi-prez-januari-news_1421543.html", "text": "      Ето зодиите, които трябва да очакват проблеми в любовта през януари.       Рак Любовните проблеми за Раците могат да дойдат от няколко посоки. Единият вариант е тяхното прекалено драматизиране и преекспониране на всяка ситуация до такава степен да ядоса половинката, че тя да се принуди да им постави ултиматум. Голяма вероятност има и да получат „нож в гърба“ от човека, на когото имат най-голямо доверие. Това не само ще донесе проблеми в любовния им живот, но ще разтърси изцяло духовния им такъв. Стрелец   Стрелците сякаш още са на празнична вълна. Те гледат да са максимално активни, социалният им живот достига нови висоти, но това ще се окаже, че е за сметка на връзката им. Няма смисъл да казваме, че половинката на Стрелеца няма да е особено поласкана от случващите се събития и може да се стигне до не един и два конфликта.  ", "date": "2020.01.07", "title": "Тези ЗОДИИ ще имат любовни проблеми през януари"}
{"url": "https://www.actualno.com/sofia/novi-elektrobusi-trygvat-v-sofija-news_1421495.html", "text": "      Нови електробуси тръгват в София. Въвеждането на този вид превозни средства е част от модернизацията на градския транспорт и мерките за подобряване качеството на въздуха в столицата.      Общо 15 електрически превозни средства ще има в градския транспорт. Всички екоавтобуси ще бъдат пуснати в движение до началото на март. Те ще обслужват линиите 123, 84 и 184.    ", "date": "2020.01.07", "title": "Нови електробуси тръгват в София "}
{"url": "https://www.actualno.com/starazagora/eto-za-kakvo-shte-otgovarja-novijat-zamestnik-kmet-v-obshtina-kazanlyk-news_1421540.html", "text": "      Първите си задачи получи новият заместник-кмет в община Казанлък Ахмед Мехмед, който беше приветстван на оперативка на кмета Галина Стоянова. Тя пожела на новия колега да направи по-пряк контакта с ресорите, за които ще отговаря и успешни резултати. В ресора на Мехмед влизат здравеопазване, социални дейности и спорт.      Новият заместник ще отговаря за организацията и контрола върху здравните търговски дружества - Многопрофилната болница за активно лечение (МБАЛ) „Д-р Христо Стамболски“ и Диагностично-консултативния център (ДКЦ) „Поликлиника“ в Казанлък. В ресора му попадат и училищното и детското здравеопазване, социалните дейности в домовете за стари хора, Центъра за настаняване от семеен тип (ЦНСТ) и защитените жилища, социалните услуги и програми за лични помощи и спортните клубове. Влезлите в сила нови закони в сферата на социалната политика на държавата и произтичащите от тях нови ангажименти на общините налагат промените в ръководството на община Казанлък, съобщават от пресцентъра.\r\nЗа успех в работата Ахмед Мехмед получи от кмета значка символ на града и си пожела да е част от още по-успешен мандат на Галина Стоянова. Новият заместник-кмет е познат в Града на розите като професионалист с опит в частния и публичния сектор, бил е два мандата общински съветник.\r\nМакар и натоварена с нови отговорности общинската администрация в Казанлък запазва числеността си от 145 щатни бройки.   ", "date": "2020.01.07", "title": "Ето за какво ще отговаря новият заместник-кмет в община Казанлък "}
{"url": "https://www.actualno.com/asia/iran-sys-zakon-objavi-pentagona-za-teroristichna-organizacija-news_1421538.html", "text": "      Парламентът на прие законопроект, с който определя всички американски сили като \"терористи\" заради убийството на висшия ирански военен командир при американски удар миналата седмица.       , популярният ръководител на звеното за външни операции на Революционната гвардия, беше убит при удар на американски дрон на летището в Багдад в петък, което засили напрежението между враговете.   Съгласно новоприетия законопроект, всички американски сили и служители на и свързаните с него организации, агенти и командири и тези, които са наредили „мъченическата смърт“ на Солеймани, са определени като „терористи“.\r\n\"Всяка помощ за тези сили - военна, разузнавателна, финансова, техническа, служебна или логистична - ще се счита за сътрудничество в терористичен акт\", постанови парламентът.  Законодателите също гласуваха за укрепване с 200 милиона евро от хазната за силите „Кудс‘ - оръжието за чуждестранни операции на Иранската революционна гвардия, оглавявано от Сюлеймани.\r\nЗаконопроектът е изменена версия на закон, приет през април миналата година, който обяви САЩ за \"държавен спонсор на тероризма\", а силите му в региона – за \"терористични групи\". Върховният орган по сигурността на Иран, Върховният съвет за национална сигурност, заяви, че ходът се е наложил след като САЩ определиха Иранската революционна гвардия за \"терористична организация\".    ", "date": "2020.01.07", "title": "Иран със закон обяви Пентагона за терористична организация "}
{"url": "https://www.actualno.com/tennis/strahoten-kuzmanov-dobliji-bylgarija-na-uspeh-ot-chetvyrtfinalite-za-atp-cup-news_1421500.html", "text": "       направи изключителен мач срещу белгиеца Стив Дарсис и го победи с 6:0,  6:3 за около час и половина. Така започна с победа в решаващите  двубои срещу Белгия на ATP Cup. Отборът ни се нуждае от още една  победа, за да се класира на 1/4-финала на турнира, като след този  сблъсък предстои .      Кузманов изигра много силен двубой, в който почти нямаше никакви  критични моменти и бе концентриран до края. През втората част българинът  изостана с пробив, но това само го мотивира допълнително и го върна още  в следващия гейм, а след това стигна и до втори. След тази загуба  Белгия вече няма никакъв шанс за продължаване, тъй като се нуждаеха от  резултат 3:0. Повече подробности за двубоя на Кузманов - .         ПРЕДИ ДВУБОЯ До момента в надпреварата има две победи над Великобритания с  2:1 и над Молдова със същия резултат и при успех над Белгия ще се  класира напред към фазата на директните елиминации. \"Лъвовете\" нямат  право да се отпускат и ще гонят задължителна победа, защото в противен  случай рискуват да се смъкнат до 3-о място и да отпаднат от  надпреварата. \r\nВеднага след срещата Кузманов - Дарси следва черешката на тортата в  сблъсъка - Белгия, а именно Григор Димитров срещу Давид Гофен.     ", "date": "2020.01.07", "title": "Страхотен Кузманов доближи България на успех от четвъртфиналите за ATP Cup"}
{"url": "https://www.actualno.com/health/kakvo-oznachava-ako-se-budite-v-edin-i-syshti-chas-vsjaka-nosht-news_1420270.html", "text": "                       Това е времето, когато обикновено човек се опитва да заспи. По това време ендокринната система ребалансира и организмът е пълен с ензими. Ако имате проблем със заспиването, вероятно все още сте обременени със събитията от деня или пък съзнанието ви вече е заето с утрешните предизвикателства.        Ако често се събуждате в този период, може да е заради несигурността, която носите в себе си. Засилете любовта и уважението към себе си, за да се успокоите и да запазите енергията си. Това също е времето, когато се разграждат мазнините, които сте приели, така че ако сте похапнали нездравословни храни, това е още една възможна причина за събуждане и неспокоен сън. Това е важен момент за детоксикация на тялото и процеса на възстановяване. Събуждане по това време показва гняв, разочарование и отрицателни емоции. Трябва да се отървете от тези духовни токсини, иначе постоянно ще ви будят по едно и също време.       Това е времето, когато тялото се снабдява най-много с кислород. Уверете се, че ви е достатъчно топло и уютно, за да улесните функциите в организма. Ако се събуждате често през този период, опитайте да правите някои упражнения за правилно дишане. Събуждане по това време също може да е причинено от болка и тъга, които премълчавате. Причина за събуждане в този период може да бъде лошото хранене или яденето късно вечер.\r\nизточник:  ", "date": "2020.01.07", "title": "Какво означава, ако се будите в един и същи час всяка нощ"}
{"url": "https://www.actualno.com/america/aviokompanija-zapochva-da-izpolzva-gorivo-ot-recikliran-bokluk-news_1421494.html", "text": "      Американският авиопревозвач ДжетБлу започва да използва гориво от рециклирани отпадъци, за да нанася по-малко щети на околната среда.      Иновативното решение е част от голям план на компанията за подпомагане на опазването на природата, пише CBS.   Горивото се произвежда от финландската компания Nestle. То се изработва чрез сепарирането и рециклирането на отпадъци и излъчва до 80% по-малко вредни вещества в атмосферата, в сравнение с традиционното самолетно гориво.    Като начало, модерната субстанция ще бъде част от горивото на полетите на компанията от международното летище в Сан Франциско.\r\nДжетБлу изпълнява 17 полета дневно от калифорнийския град, като добавянето на \"чистото\" гориво няма да бъде начислявано в цената на билетите за пасажери.   Авиоиндустрията е критикувана за приноса, който има за изпускането в атмосферата на газове като въглероден диоксид, азотен оксид и други вещества, засилващи парниковия ефект.    Като част от програмата за компенсиране на замърсяването, което създават, ДжетБлу обявиха, че ще финансират проекти за построяването на соларни и вятърни електроцентрали на места, където още използват въглеводороди.\r\nЩе бъдат дадени пари и за разработката на методи за улавяне на метана, изпускан от традиционните сметища и повторната му употреба. ", "date": "2020.01.07", "title": "Авиокомпания започва да използва гoриво от рециклиран боклук "}
{"url": "https://www.actualno.com/burgas/obshtinski-syvetnici-predlagat-nova-vizija-za-galerijata-na-burgaskite-hudojnici-news_1421556.html", "text": "      Предложението включва да се направи ремонт на изложбената зала на Дружеството на бургаските художници и да се изгради нов вход към нея с външни стъпала. Предложението е направено от името на съветниците Веселин Пренеров, Севдалина Турманова, Калояна Живкова и Тони Минасян.      Галерията се намира на улица „Александровска” 22 и представлява творчески дом за произведенията на бургаските художници. Дружеството на бургаските художници е създадено през 1956 година и в него членуват над сто души. Изложбената зала е в център на Бургас, но много често посетителите не стигат до нея заради липсата на добра видимост. Галерията има общ вход с административната част на дружеството. До залата няма лесен достъп за майки с колички и трудно подвижни хора. ДБХ вече има изготвен проект за изграждане на нов вход към изложбената зала, който ще даде възможност на минувачите по улица „Александровска” да имат видимост към залата. Към този втори вход ще има монтирана рампа, която ще осигури и лесен достъп за всички ценители на изкуството.\r\nПредвижда се и открита площ за организиране на различни арт събития на открито.\r\nДосегашното разположение на входа към залата затруднява дейността на дружеството, което поддържа изложби през цялата година. След прекъсване от 20 години ДБХ участва в Биенале за съвременно българско изкуство \"Приятели на морето\". Картини от биеналето могат да се видят в изложбената зала на улица „Александровска” и в Градската художествена галерия \"Петко Задгорски\" .  Членовете на дружеството се включват със свои платна в традиционната изложба посветена на 24-ти май, където се връчва наградата \"Млад художник\" на името на Руси Стоянов, в общата изложба на бургаските художници на 6 декември, когато се връчва наградата \"Художник на годината\" и в много други общи и индивидуални изложби. ", "date": "2020.01.07", "title": "Oбщински съветници предлагат нова визия за галерията на бургаските художници"}
{"url": "https://www.actualno.com/crime/prokuratura-se-samosezira-zaradi-potencialna-vodna-kriza-v-botevgrad-news_1421546.html", "text": "      Специализираната прокуратура се самосезира по повод публикация в изданието „Медиапул“ (\" заради частна ВЕЦ на Златеви\"), както и публикации в други електронни и печатни медии в периода 28 - 30 декември 2019 г., основани на изявления на кмета на Ботевград Иван Гавалюгов за потенциална скорошна водна криза в града. Това съобщиха от пресцентъра на Апелативната специализирана прокуратура.      Според изложените в публикациите данни при сегашните налични водни количества от полезния обем на язовир „Бебреш“ (основен водоизточник на Ботевград) и сегашния приток и отток, вода за питейно-битово снабдяване на града ще има за още около 6 седмици. Останалите налични водоизточници не могат да задоволят нуждите на гражданите.   Според кмета Иван Гавалюгов причина за потенциалната водна криза в града е не само остарялата ВиК мрежа, но и действащата от 2014 г. частна ВЕЦ „Бебреш“, собственост на дружеството „Агрохолд“ с управител бившия кмет на Правец Васил Златев. Според цитираните думи на кмета на Ботевград тази централа „работи извън обхвата на своето разрешително“.\r\nС разпореждане на прокурор от Специализираната прокуратура е възложена проверка на ДАНС по изнесените в публикацията данни. Дадени са конкретни указания за работата по установяване на изнесените в публикацията обстоятелства, в т.ч.:  - да се изясни как от кога и при какви обстоятелства работи частната ВЕЦ, описана в публикациите, като се приложат и съответните документи; -да се изискат съответните справки за обстоятелствата, касаещи намаленото количество вода в яз. \"Бебреш\", както и за това какви мерки са били предприети за решаване на проблема с недостига;\r\n- да се изясни дали действително за гражданите на община Ботевград има опасност от режим на вода за питейно-битови нужди, от кога и по какви причини;   - да се изискат експертни справки с данни за количеството на водата в яз. \"Бебреш\", в която да се посочи какъв е очакваният прогнозен период, за който тя ще бъде достатъчна. Следва да бъде изяснено налице ли са други източници на вода за питейно-битови нужди в община Ботевград.     ", "date": "2020.01.07", "title": "Прокуратура се самосезира заради потенциална водна криза в Ботевград"}
{"url": "https://www.actualno.com/curious/6-te-naj-spokojni-zodii-news_1421570.html", "text": "               Рак Докато можете да стоите и да се биете, ако се налага, вие сте много повече пацифист, отколкото войн, и тази позиция е точно това, което ви прави истински дзен човек. Отделяте време да се отворите към средата си, грижите се за заобикалящата ви среда и всички материалистични неща в живота ви имат цел: да ви донесат мир и спокойствие.   Козирог    С репутацията на това, че сте най-шефският, най-взискателен знак на зодиака, вие също знаете, че усилията трябва да бъдат посрещнати с мир. Времето ви за почивка е много специално, защото това не е просто \"излитане от работа\"; то е заделяне на време да бъдеш себе си, без никой друг наоколо.\r\nВие се ангажирате да намерите мир в живота си и с правилното внимание и дисциплина обикновено получавате това, което търсите, Козирог.     Везни Вие сте самотник и понякога доста самотен, но сте усъвършенствали това самотно състояние, като правите изявление за мир и мълчание. Знаете, че сте допускали грешки в живота си. Но знаете също как да се освобождавате от чувството за вина и да продължавате напред, запазвайки мира си. Това е невероятно качество, което трябва да запазите. Водолей    Приемате идеята за промяна и макар тя да е трудно достижима, вие сте готови. Можете да живеете в ашрам или да работите във ферма. Обществото е красиво нещо за вас, стига всички участници да имат една обща мисия: да живеете в мир и хармония. Близнаци    Близнаци, винаги искате по-спокойния маршрут и прекарвате огромно време, опитвайки се да намерите това място на мир. Рядко се включвате в спор, просто защото смятате, че губи времето на двете страни. Не обичате да оставяте на другия човек да спечели, но ако това означава, че ще успеете да запазите здравия си разум и мира си, то ще направите каквото е нужно, за да го постигнете. Риби Колкото и да сте социални, Риби, вие също сте човек, който сериозно жадува за време на саме със себе си. В този случай „самостоятелно време“ не означава непременно грижа за себе си и правене на неща за себе си; това означава да се отдалечите от тълпата, за да се прегрупирате и да запазите спокойствие. Животът ви е изпълнен с непрекъснат шум, безкрайни молби и явна драма; търсите утеха в съзерцателни неща, като градинарство или декориране. ", "date": "2020.01.07", "title": "6-те най-спокойни зодии"}
{"url": "https://www.actualno.com/analysis/shte-dovede-li-trymp-zapada-do-razriv-news_1421567.html", "text": "      Заплахата на Доналд Тръмп да на е цивилизационен разрив и ако я осъществи ще се окаже на едно ниво с \"талибана\". Европа ще остане сама на Запад. Това пише в свой анализ германското издание Der Spiegel.      Убийството на иранския генерал ще влезе в историята на Запада като преломен момент не само, защото военната ескалация в Близкия Изток е неизбежна. Целенасоченото убийство, което Вашингтон не съгласува със своите съюзници в Европа потенциално може да внесе още по-голям разкол в и без това крехкото трансатлантическо партньорство и западния алианс. Всичко говори в полза на това, че този конфликт ще промени коренно отношението на Европа към САЩ, смята журналистът Кристиане Хофман.  \r\nГермания и Европа засега не са открили роля в иранско-американския конфликт. И това не е лесно. От една страна е Иран и неговото ръководство, което може да дестабилизира региона чрез своите . От другата страна са САЩ, разтрогнали ядреното съглашение срещу волята на европейските съюзници и инициирайки ескалацията. Те игнорираха интересите на Европа, смята още Хофман. \r\nСъдейки по заплахите от последни два дни американският президент Доналд Тръмп смята да се прости със западната общественост, основата на сходни ценности. Той открито постави под въпрос основополагащите принципи на Запада. Със заплахата си да унищожи той постави под съмнение признаването от страна на Америка Хагската конвенция за законте и обичаите при сухопътна война, която повече от сто години регулира цивилизационните принципи за водене на война. Ако той реализира заплахата си това ще бъде цивилизационен разрив, акт на варварство, напомнящо унищожаването на афганистански статуи в долината Бамян от талибаните.     Европа трябва да по-ясно да се дистанцира от Америка, която очевидно действа срещу западните принципи. Заявлението, което канцлерът направи на 5 януари, съвместно с френския президент Еманюел Макрон и британския министър-председател Борис Джонсън, беше адресирано към Иран. Действията на САЩ не се споменаха. Така Европа подрива репутацията си, смята още журналистът. \r\nПрекомерната предпазливост на европейците няма да усмири Тръмп, напротив.Нараства опасността от това,че САЩ ще почувстват въодушевление за по-нататъшна ескалация. Тогава на европейските съюзници ще им се наложи да вземат неприятни решения: а ако американците решат за обявят ответния удар на Иран за случай на колективна самоотбрана на НАТО?\r\nЕвропейците трябва ясно да дадат да се разбере,че няма да бъдат въвлечени в конфликта на Америка с Иран. За НАТО това може да стане изпитание за стабилност. Не е изключено, не Русия, а да доведе трансатлантическия алианс до предела на възможностите му.     Междувременно стана ясно, че планира да изпрати допълнителни 200 военни и 6 бомбардировача B-52 в Близкия изток на фона на напрежението с Иран, съобщава Уолстрийт Джърнал, позовавайки се на неназовани военни служители.   Според изданието Пентагонът планира да изпрати 200 военни служители в региона, които са базирани в италианския град Виченца. Някои от тях ще гарантират безопасността на американското посолство в Бейрут. Очаква се самолетите да пристигнат в региона през следващите дни. Според CNN бомбардировачите ще бъдат разположени на остров Диего Гарсия, който се счита за отвъдморска територия на Великобритания в Индийския океан. Според канала това място е избрано, защото е извън обсега на иранските ракети, предаде БГНЕС.\r\nСпоред Уолстрийт Джърнал след изпращането на контингента броят на американските военни, разположени в Близкия изток, ще достигне над 80 000. По-рано Си Ен Ен, позовавайки се на говорител на Пентагона, съобщи, че на фона на нарастващото напрежение с Иран, САЩ ще изпратят допълнителни 3 000 войници в Близкия изток. Преди това, след атаката срещу американското посолство в Багдад, шефът на Пентагона Майк Еспър заяви, че САЩ ще изпратят 750 войници в региона.    Секретарят на Върховния съвет за безопасност на Иран Али Шамхани заяви, че Техеран има 13 сценария за отмъщение на САЩ за убийството на генерал Касем Солеймани.\r\nСпоред думите на Шамхани, дори „най-малкият“ от подготвените сценарии „ще се превърне в за Америка“, цитира РИА Новости.   По-рано иранският парламент единодушно прие законопроект, който приравнява Пентагона и американската армия с терористична организация. Документът също одобри отпускането на 200 милиона евро от Националния фонд за развитие на елитния отряд на иранската армия - специалните сили „Кудс“, допълва БГНЕС.\r\nЛидерът на „Кудс“, генерал Касем Солеймани, беше убит в нощта на 3 януари в резултат на американска специална операция в района на международното летище на Багдад. го смята за замесен в организирането на атаката срещу американското посолство в иракската столица на 31 декември миналата година.\r\nВърховният лидер на Иран Али Хаменей обеща да отмъсти на САЩ за смъртта на Солеймани \r\nИранският президент Хасан Рухани заяви, че Вашингтон е извършил тежко престъпление, което Техеран няма да забрави.\r\nПрипомняме, че президентът на САЩ Доналд Тръмп заяви на 4 януари, че Америка е взела на прицел 52 обекта в Иран, включително обекти от културното наследство. Това число е свързано с 52 американски заложници, заловени от Иран през 1979 г. Решението на Вашингтон предизвика безпокойство сред редица политици и експерти, които изтъкнаха, че международното право забранява да се атакуват обекти от културното наследство. В отговор държавният секретар на САЩ Майк Помпео заяви, че Вашингтон \"ще действа по закон\". ", "date": "2020.01.07", "title": "Ще доведе ли Тръмп Запада до разрив?"}
{"url": "https://www.actualno.com/smolyan/kmetyt-na-devin-zdravko-ivanov-iskam-administracijata-da-zaraboti-v-ekip-news_1421550.html", "text": "           Г-н Иванов, кои ваши качества бяха оцени от съгражданите ви, за да спечелите още на първи тур изборите в Девин? Според мен добрата комуникация с хората, откровеността, откритостта, коректността в обслужването на гражданите, може би са видели професионализъм в работата ми преди изборите като нотариус. Това вероятно са припознали в мен като алтернатива на бившето вече ръководство, като една добра възможност за управление на общината. Най-важните ви предизборни ангажименти, които срещнаха одобрение от хората? Основно прозрачност в административното управление, бързина, подобряване на качеството на административната услуга, по-голяма социална ангажираност към техните проблеми. Минаха вече заседанията за определяне на местните данъци и такси, променяте ли ги? Намаляваме размера на данъка върху превозните средства. Такса смет се запазва такава, каквато е била. Общият устройствен план на общината, той на какъв етап е? На финала сме. Може би до края на годината ще финализираме процедурата по приемането му. Каква промяна означава ОУП за вашите съграждани, освен визия? Означава сигурност, предвидимост преди всичко, и планираност на териториите. Кое в управлението ще е особено предизвикателство за вас като нов кмет?  Предизвикателството в момента е да сформирам добър екип в общинската администрация. Към настоящия момент имам назначени двама заместник-кметове. Имам нов шеф на един от отделите. Предизвикателството е да накарам администрацията да работи в екип, защото идвайки в общината ме разочарова липсата му. Усилията ми ще са да накараме администрацията да работи на принципа на екипност. А на какви принципи ще подчините управлението си? Коректност, искреност, социална ангажираност и професионализъм. Това ще са принципите, на които ще държа. Най-важните инфраструктурни проекти, които смятате да реализирате в близко бъдеще? Встъпвайки в длъжност, аз заварих няколко стартирали проекта от предишното ръководство, като централната градска част например. Надявам се да ги завършим качествено и в срок. В самото начало успяхме да осигурим финансиране за подобряване на инфраструктурата на три от селата и на една улица в града. Девин има много да наваксва в инфраструктурно отношение, тъй като, за да утвърдим Девин като водеща туристическа дестинация, трябва да подобрим инфраструктурата - улици, озеленяване, евентуално да изградим един туристически център, какъвто липсва в града. Идеята е в него туристите да получават информация за различните туристически услуги, които се предлагат в общината. Преди малко споменахте, че вече имате двама заместник-кметове. Може ли да ги представите? Николай Юруков е инженер-лесовъд. Работил е в различни структури на горското стопанство - в ДГС - Триград, в Държавно стопанство \"Извора\" - Девин, където беше до последно. Другият зам.-кмет е Диана Чаушева. Тя е главна медицинска сестра в МБАЛ - Девин, също така и филолог. Новият началник на отдел \"ТСУ\" е Димитър Кисьов. Той също като мен е роден и израснал в Девин. Има голям професионален опит в ръководенето на проекти. Той също като мен е избрал да работи и живее в града. Радвам се, че успях да го привлека в екипа. С Общинския съвет как смятате да работите, или поне засега как върви? Смятам да работя открито, да поставям проблемите на общината. По този начин, дори и тази част от общинските съветници, които не са от групата, с която участвахме в изборите, да подкрепят добрите идеи, практики и проекти в името на Девин. Надявам се  предложенията ми да се одобряват с мнозинство. Разбира се, че ще има и спорове в Общинския съвет, което не е лошо. По този начин заедно ще изпълняваме приоритетите и съответно ще взимаме по-добри решения. В какво състояние заварвате общината - по-зле отколкото знаехте в аванс или обратното? Заварвам общината във вида, в който очаквах. Действително имаме недостиг на средства - за детските градини, за общинската администрация, за заплати. Аз още като встъпих в длъжност поисках да ми направят един доклад за задълженията към октомври месец.  Имаме около 2,5 млн. лв. банков кредит, който е изтеглен за покриване на стари задължения и една част за инвестиции. Имаме около 700 000 лева просрочени задължения. Надявам се да повишим местните приходи, за да можем да покрием всички разходи на общината.  Ще работим за това. ", "date": "2020.01.07", "title": "Кметът на Девин Здравко Иванов: Искам администрацията да заработи в екип"}
{"url": "https://www.actualno.com/pleven/pleven-poluchi-ot-dyrjavata-27-mln-lv-za-ukrepvane-na-dve-svlachishta-news_1421557.html", "text": "      Общо 2,7 млн. лв. вече са преведени от държавата в сметките на Община Плевен за укрепване на две свлачища. Едното свлачище е в село Коиловци, на пътя от Плевен за Никопол, а другото е в Регионалното депо за твърди битови отпадъци, което поема боклука на 6 общини в района, съобщи плевенският кмет Георг Спартански.      „Общата стойност на необходимите ремонтни работи, за да се обезопаси свлачището в Коиловци, е 551 000 лв. Поискали сме ги от Комисията по бедствия и аварии. Отпуснати са ни 400 000 лв. на базата на споразумението от 18 декември 2019 г. между Министерство на регионалното развитие и благоустройството и Община Плевен. Тези пари вече са в сметките ни. Предстои да се избере изпълнител на укрепителните работи – процедурата ще започне до дни. Останалите 150 000 лв. ще бъдат преведени като допълнително целево финансиране от държавата след като приключи работата по укрепване на свлачището“, обясни кметът Спартански.\r\nЗа укрепването на свлачището в Регионалното депо за твърди битови отпадъци вече е проведена процедура по избор на фирма, която ще извърши укрепването. С избрания изпълнител Община Плевен е сключила договор на 19 декември м.г. на стойност близо 3,9 млн. лв. До този момент на четири транша са преведени 2,3 млн. лв. Поетапно с правителствени постановления през годината ще бъде увеличаван общинският бюджет на Плевен, а общинската управа ще се разплаща с изпълнителя. Крайният срок да изпълнението на укрепителните и възстановителните дейности е 10 декември т.г., съобщи още градоначалникът.   ", "date": "2020.01.07", "title": "Плевен получи от държавата 2,7 млн. лв. за укрепване на две свлачища"}
{"url": "https://www.actualno.com/america/shefyt-na-kabineta-na-pentagona-podade-ostavka-news_1421528.html", "text": "      Началникът на кабинета на министъра на отбраната на САЩ Марк Еспър - Ерик Чюнинг, се оттегля в края на януари, съобщава . Според изданието Ерик Чюнинг ще бъде заменен от Джен Стюарт, който е служител на Комисията по въоръжаване към Камарата на представителите на Конгреса на САЩ      Чюнинг, който е на поста си почти година, ще се премести в частния сектор.   \"Благодарен съм на Ерик Чюнинг за неговия професионализъм, разсъдливост и управление за времето, в което беше на длъжност,\" каза шефът на Марк Еспър в изявление. \"Това беше много трудна работа. Ерик е източник на търпение и неустоимост. \"Ще липсва на всички ни. Пожелаваме му всичко най-добро в частния сектор.\"\r\nСтюарт, който заменя Чюнинг, преди това е работил като съветник на бившия началник на Комитета на началник щабовете на ВС на САЩ генерал Джоузеф Данфорд.  През последните седмици Пентагона напуснаха редица висши служители. Между тях са помощник-министърът на отбраната по сигурността в Индо-Тихоокеанския регион, Рандал Шрайвър, изпълняващият длъжността заместник-секретар по човешките ресурси Джими Стюарт, директорът на Службата по перспективни иаследователски програми към Министерството на отбраната (ДАРПА) Стивън Уокър. ", "date": "2020.01.07", "title": "Шефът на кабинета на Пентагона подаде оставка  "}
{"url": "https://www.actualno.com/crime/arestuvaha-myj-kojto-se-opital-da-zakluchi-kolejka-v-doma-si-news_1421560.html", "text": "      33-годишен мъж е бил арестуван, след като се барикадирал в столичния квартал Гео Милев и нападнал пристигналите служители на МВР с нож, съобщават от БНР.      Сигналът до полицията е подаден от колежка на задържания, която той  опитал да заключи в апартамента си. При обиските в жилището са намерени и  наркотици.   Мъжът се държал неадекватно и отказал да отвори вратата на апартамента. След разговори с роднини и полицаи той бил изведен и транспортиран за оказване на медицинска помощ.  По информация на БНР задържаният работи като компютърен специалист. ", "date": "2020.01.07", "title": "Арестуваха мъж, който се опитал да заключи колежка в дома си"}
{"url": "https://www.actualno.com/plovdiv/plovdivskijat-universitet-predizvikva-zrelostnici-na-nacionalno-systezanie-po-bylgarski-ezik-news_1421548.html", "text": "      Много преди матурите и кандидат- студентските изпити, Филологическият факултет на Пловдивския университет организира национално състезание по български език и литература за зрелостници. Онези от тях, които получат отлични оценки, ще могат да се запишат студенти, ако изберат една от следните специалности- българска филология, славистика, български език и корейски език, български език и китайски език, български език и руски език, български език и френски език, български език и италиански език, български език и новогръцки език, български език и турски език, български език и история, български език и испански език, български език и немски език, български език и португалски език, български език и гражданско образование.  Ако желанието им е друга специалност, оценката от състезанието, която ще бъде приравнена към шестобалната система, ще бъде със статут балообразуваща.      Състезанието ще се проведе в сградите на Пловдивския университет, като залите ще бъдат уточнени допълнително и ще продължи три астрономически часа. Като формат, ще е много близко до държавния зрелостен изпит, но по-подробно за примерните задачи може да се види .   Състезанието ще се проведе на 1 февруари, събота, от 11 часа. Желаещите да се включат в състезанието трябва да попълнят следната форма за регистрация .\r\nСрокът за регистрация е до 28 януари, а списъкът с регистрираните участници и разпределението им по зали ще бъде обявен на 30 януари. Участието в състезанието е безплатно, кандидатите трябва да носят само личните си карти.  Резултатите ще бъдат обявени на сайта на Филологическия факултет в рамките на десет дни по- късно.   ", "date": "2020.01.07", "title": "Пловдивският университет предизвиква зрелостници на национално състезание по български език"}
{"url": "https://www.actualno.com/society/proverjavat-koletite-za-domashno-vino-i-rakija-globata-e-pone-1000-lv-news_1421463.html", "text": "      Колетите, изпращани по пощата или с куриерски фирми, вече се отварят за проверка дали в тях има домашно вино или ракия без акциз. Това става след като от 1 януари влязоха в сила промени в Закона за акцизите и данъчните складове. Затова, ако сте решили да изпратите дамаджана с вино или ракия на свой роднина, трябва да знаете, че рискът алкохолът да бъде конфискуван е огромен, .      Изпращането на домашно вино, ракия без платен акциз и отпадъци от тютюн с пощенски пратки е забранено. Подателят и получателят на пратката трябва да покажат на пощенския оператор личната си карта. Новото от тази година е, че при поискване от пощенския оператор и изпращачът, и получателят трябва лично да отварят пратката и да я предоставят за проверка. Ако се окаже, че в колета има домашно вино или алкохол без акциз, пратката може да бъде задържана, като за случая ще бъдат уведомени митничарите. Всичко това се прави, за да бъде предотвратено пренасянето чрез пощенската мрежа на акцизни стоки без платени налози.   Пощенският служител или представителят на куриерската фирма може да поиска от изпращача документи, свързани с произхода на стоката, както и препоръчана от митничарите друга информация, гласят още промените в закона. Целта е да бъдат предотвратени опити за заобикаляне на закона като например пренасяне на домашна ракия без платен акциз или пък на домашен алкохол в бутилки от уиски с бандерол.\r\nСлед разпореждане от митничарите пощенският оператор може да отвори рискова пратка и без съгласието на подателя. Колетът се отваря в помещение с постоянно видеонаблюдение, като се съставя протокол в присъствието на свидетели. При установено наличие на забранени стоки пратката се задържа, гласят новите текстове от закона.  Ако човек реши да изпрати домашно вино или ракия без платен акциз на свои роднини с колет или пък ги продава и изпраща по пощата, може да бъде глобен с двойния размер на дължимия акциз, но не по-малко от 1000 лв. За фирмите санкцията е двойният размер на акциза, но не по-малко от 2000 лв.\r\nЗа да бъдат предотвратявани нарушенията, митничарите и пощенските оператори ще си обменят информация за рискови податели и получатели, за рискови пратки, както и за извършени плащания, от които може да се види дали в стойността на изпращаните стоки е включен акциз.   Въвеждат се и нови глоби, ако човек пренася за страна от ЕС алкохол над разрешения лимит. За страна от ЕС може да се пренасят до 800 къса цигари, 200 пури, 10 литра алкохол, 90 литра вино и 110 литра бира. За пренасяне на акцизни стоки над тези лимити глобата е от 1000 лв. до 4000 лв., а при повторно нарушение – от 3000 лв. до 6000 лв.     ", "date": "2020.01.07", "title": "Проверяват колетите за домашно вино и ракия, глобата е поне 1000 лв."}
{"url": "https://www.actualno.com/america/tri-institucii-v-sasht-razsledvat-misteriozni-poleti-na-dronove-news_1421480.html", "text": "      Тайнствени дронове са били забелязани в небето над поне три американски щата, като засега няма обяснение кой ги използва и с каква цел. Заради това, Федералното бюро за разследване (ФБР), Военновъздушните сили на САЩ и Федералното управление за гражданска авиация на САЩ, които не знаят какви са летящите машини, започнаха проверка на случая.      Дроновете летели в групи, като свидетели на прелитанията казват, че някои от машините били с размах на крилата около 2 метра, пише БГНЕС. Забелязани са да летят през нощта, като жители на Колорадо, Канзас и Небраска за подали сигнали за странните прелитания.   От средата на декември 2019 година досега има поне 30 сигнала за забелязани тайнствени дронове, най-голям брой са в Небраска.\r\nВ понеделник имаше среща на повече от 10 служители на ФБР и военновъздушните сили, но никой нямал обяснение за явлението. Армията казва, че не провеждат никакви тестове в региона, а големите части компании от трите щата отричат да са свързани с прелитанията.  Най-големите групи дронове били от повече от 6 машини, но понякога имало и самотни дронове в небето. Автоматизираните летателни апарати премигвали, подобно на светлините на пътническите самолети.\r\nПолицията призова жителите на трите щата да се оглеждат за камион или голяма каравана с антени на покрива и да подават сигнали, ако забележат нещо необичайно.    ", "date": "2020.01.07", "title": "Три институции в САЩ разследват мистериозни полети на дронове"}
{"url": "https://www.actualno.com/asia/i-indonezija-prejivja-nad-6-po-rihter-news_1421553.html", "text": "      Земетресение с магнитуд 6,2 е регистрирано край бреговете на Индонезия, като не е предоставена информация за пострадали и щети, съобщава Американската служба за геоложки проучвания.      И според Европейския средиземноморски сеизмологичен център (EMSC) степента на земетресението е 6,2 по Рихтер.   Земетресението е регистрирано в 06:05 централно гринуичко време, т.е. малко след 8:00 часа наше време. Епицентърът на труса е на 16 километра югозападно от остров Симелуе и западно от остров Суматра. Огнището е на дълбочина 20 километра. Най-близкият голям град е Медан, с население 1,7 млн. души. ", "date": "2020.01.07", "title": "И Индонезия преживя над 6 по Рихтер"}
{"url": "https://www.actualno.com/society/shte-ima-mejdunarodno-prouchvane-na-incidenta-s-dvamata-izcheznali-bylgari-v-norvejko-more-news_1421552.html", "text": "      Инцидентът на кораб \"Стара планина\", при който двама български моряци от екипажа бяха пометени от вълна и паднаха зад борда, ще бъде разследван от Звеното за разследване на морски произшествия в Малта. Това заявиха от Малтийската морска администрация за БНТ.      Звеното не е към администрацията на флага. Докладът от разследването ще бъде готов след около година. Анализът, заключенията и препоръките в него ще имат за цел да предотвратят други морски произшествия, а не дали има човешка вина за инцидента и да се търси отговорност.   Припомняме, че на борда на товарния кораб \"Стара планина\" имаше 19 души – 18 българи и един украинец. ", "date": "2020.01.07", "title": "Ще има международно проучване на инцидента с двамата изчезнали българи в Норвежко море"}
{"url": "https://www.actualno.com/america/zemetresenieto-v-puerto-riko-unishtojilo-svetovna-zabelejitelnost-snimki-news_1421564.html", "text": "      Трусът в Пуерто Рико, който бе със сила от 6,5 по Рихтер и бе усетен доста силно, е унищожил световна забележителност. Скалната формация Пунта Вентана вече я няма, предава ВВС.        Скалното образувание, което приличаше на малък мост, е паднало в морето.   Както е известно, след труса на острова не беше обявена опасност от цунами, но няма информация за пострадали.    Експерти са на мнение, че скалната формация Пунта Вентана, която привличаше фотографи от цял свят, е била отслабена от други по-слаби трусове и това е допринесло за рухването й при по-силен трус.\r\nВ момента страната се възстановява от пораженията на урагана Мария. Бурята, която е класифицирана от 5 категория, отне живота на близо 3000 души и нанесе щети за близо 100 милиарда долара.     ", "date": "2020.01.07", "title": "Земетресението в Пуерто Рико унищожило световна забележителност (СНИМКИ)"}
{"url": "https://www.actualno.com/pernik/stomana-pernik-e-signalizirala-che-poluchava-poveche-voda-news_1421498.html", "text": "      \"Когато стана ясно, че предстои режим на водата, ние помолихме да бъде намален дебитът към нас. Имахме притеснения още през лятото, че ще се стигне до режим. Няма нерегламентирано отклоняване на вода. От октомври имаме кореспонденция, че ни се подава повече вода, отколкото имаме нужда. Подаваха ни повече, затова сме писали на Вик и на кмета, че трябва да намалят водоподаването. Подаваха ни 80 хил. куб., а имахме нужда от 10 хил. Тази вода минаваше през водомерите и ние я плащахме.\" Това каза директорът на \"Стомана Индъстри\" Константин Стаменов в коментар за в града за bTV.      По думите му, заводът няма нерегламентирани отклонения и тази информация тръгва от доклад на \"Софийска вода\", \"които не са наясно с водоснабдяването на Перник. Всички, които заявиха, че в предприятието има нерегламентирано ползване на води от яз. „Студена“, ще бъдат съдени за клевета. След проверка бе констатирано, че няма нарушения\", подчерта Стаменов.   Той призна, че на територията на предприятието има тръби на ВиК - , които са стари и не подлежат на подмяна. Освен това по-големите количества вода биха причинили наводняване на пречиствателната станция в предприятието.\r\nСтаменов обясни, че всяка година заводът подава заявка за необходимите количества вода, за което се дава разрешение от . Преди това от завода са ползвали вода от яз. Пчелина, но след разграбването на съоръженията е останал яз. Студена.  \"Нашата консумация е около 2% от тази на града. Водата е постъпвала директно, без да се пречиства. Ние имаме специална обработка, за да може да се ползва като промишлена.\", обясни още Стаменов и допълни, че в момента завода ползва дъждовна вода и такава от различни потоци, за което има необходимите . \r\nДиректорът на \"Стомана Индъстри\" допълни, че ако не бъдат получени минималните количества за работа на завода ще трябва да се преместят поръчки в заводи извън страната. Той уточни, че в завода работят 1500 души от Перник.    ", "date": "2020.01.07", "title": "\"Стомана\"-Перник е сигнализирала, че получава повече вода"}
{"url": "https://www.actualno.com/america/desetki-hiljadi-sa-bezsledno-izcheznalite-v-meksiko-news_1421479.html", "text": "      Повече от 60 000 души са изчезнали в Мексико в последните 13 години. Черната статистиката започва от 2006 г., когато властите обявиха така наречената Война с , пише Риа новости.      До края на 2019 г. списъкът с безследно изчезнали е нараснал с над 60 000 имена, като това да над 97 процента от всички изчезнали в последните 55 години.   Шокиращите цифри изнесе министъра на вътрешните работи Алехандро Енсинас, който добави, че има и около 8000 души, които не са в списъка, защото не се знае кога са изчезнали, но също липсват.\r\nНай-много хора в последните 50 години са потънали в неизвестност в североизточния щат Тамаулипас, който граничи с Тексас, 10 032 души.  На второ място в черната статистика е западния щат Халиско с 9 286 изчезнали, допълва БГНЕС.\r\nВ последните години в Мексико се води изпълнена с насилие битка между престъпните организации кой да контролира транзита на кокаина от Южна Америка към САЩ.   През 2018 г. беше регистриран антирекорд за най-много убийства, не по малко от 33,3 хиляди.    През 2006 г. президентът Фелипе Калдерон обяви война на картелите и включи в борбата с тях армията. Беше реформирана федералната полиция и беше обявена награда за най-известните наркобарони.\r\nПодобна беше политиката и на следващия президент Енрике Пеня Нието, по чието време беше арестуван най-известният наркобарон Хоакин Гузман, познат като Ел Чапо. ", "date": "2020.01.07", "title": "Десетки хиляди са безследно изчезналите в Мексико "}
{"url": "https://www.actualno.com/asia/da-dishash-v-istanbul-vse-edno-da-pushish-desetki-kutii-cigari-godishno-news_1421488.html", "text": "      Мръсният въздух в големите градове на Турция е вреден колкото тютюнопушенето, пише турският вестник \"Сабах\", цитиран от БГНЕС.      Дишането на въздуха в Истанбул е все едно да бъдат изпушени 16 кутии цигари годишно, казват експерти.   В последните години Турция преминава към по-модерни източници на енергия и отопление, което подобрява качеството на въздуха, но проблемите не са решени, предупреждава професор Хюсеин Торос от Техническия университет на Истанбул.\r\nСлед като изследвали качеството на въздуха в Истанбул, Анкара, Измир и Бурса, учените разбрали, че най-голямо замърсяване има в Бурса. \"Да дишаш въздуха там се равнява на изпушването на 38 кутии цигари годишно\", казва Торос.  Основните замърсители са автомобилите, както и битовото отопление на частните домове. Много допринасят за мръсния въздух фактори като географското положение, метеорологичните условия, районирането на градовете, строителната дейност и индустриализацията.\r\n\"Ако районирането не е добре направено и пушекът от една фабрика отива към жилищните райони, това значително утежнява ситуацията. Строежът на кварталите трябва да се съобразява с въздушните течения\", казва Торос.   Основен замърсител в големите градове остават автомобилите, като в Турция практически всички използват традиционните горива, а автомобилите с алтернативно задвижване са много малко.    \"В Истанбул има 4 милиона автомобила. Комбинирайте ги с използването на горива за отопление и ще получите голямо замърсяване\", казва Торос. ", "date": "2020.01.07", "title": "Да дишаш в Истанбул - все едно да пушиш десетки кутии цигари годишно"}
{"url": "https://www.actualno.com/shumen/zaradi-afrikanska-chuma-trygva-umyrtvjavane-na-desetki-hiljadi-praseta-v-shumensko-news_1421502.html", "text": "      От трябва да започне умъртвяването на 24 500 прасета заради чумата по свинете, появила се в свинекомплекса край Никола Козлево. Вече има два изкопа с найлони край с. Хърсово, където животните ще бъдат загробени, съобщи bTV.      Към момента няма притеснение у жителите на селото, каза кметицата.   Няма как заразените животни да бъдат отделени от болните и затова ще бъдат умъртвени всички. А каква е една от вероятните причини да се появи новото огнище - научете в !\r\nВсичко за африканската чума в четете !   ", "date": "2020.01.07", "title": "Заради африканска чума тръгва умъртвяване на десетки хиляди прасета в Шуменско"}
{"url": "https://www.actualno.com/society/snejina-dineva-v-jazovirite-na-napoitelni-sistemi-ima-dostatychno-voda-news_1421517.html", "text": "      „ , които доставят за питейно-битово водоснабдяване и се стопанисват от „Напоителни системи“, разполагат с 30% и над 30% воден ресурс от общия си обем. Няма констатирани нарушения по техническото състояние на тези водни басейни“. Това съобщи пред БНР Снежина Динева, директор на държавното дружество.      „ “, който захранва с вода , разполага с 30% ресурс от общия си обем. За критична ситуация на територията на общината не може да се говори. Ресурсът на всички значими водни басейни, които стопанисваме, се следи ежедневно. Ботевградско има алтернативни водоизточници и ние ги включихме за някои населени места, за да намалим налягането от „Бебреш“. В момента язовирът е със застопорено ниво. Ще има вода към април, но се очаква и снеготопеното. Това е един от най-бързо пълнещите се язовири“, допълни Динева.   Тя увери, че няма да има поскъпване на водата за напояване: „Имаме достатъчно резерв за провеждане на напоителен сезон 2020... Очакваме да станем бенефициент по европрограмите, за да можем да направим дългоочакваната рехабилитация на по-голямата част от хидромелиоративната инфраструктура на главните и напоителни канали. Това ще ни доведе до икономия на вода над 50%“. ", "date": "2020.01.07", "title": "Снежина Динева: В язовирите на „Напоителни системи“ има достатъчно вода "}
{"url": "https://www.actualno.com/business/direktoryt-na-aikb-za-9-chasov-raboten-den-izvynrednijat-trud-e-zabranen-no-e-dobrovolen-news_1421503.html", "text": "      И работниците, и работодателите искат да се свърши повече работа. Това заяви изпълнителният директор на АИКБ Добрин Иванов във връзка с идеята де факто работният ден да стане 9 часа, чрез промяна в Кодекса на труда за увеличаване на извънредното работно време от 150 часа на 300 часа.      Ако искаме ръст на БВП и на производството, това не може да стане чрез увеличение на работниците, а само чрез работа, добави той пред БНТ, тъй като имало дефицит на кадри в на всякакво ниво.   Извънредният труд е много деликатна тема – има много работа. Иска се с по-малко на брой работници да се свърши цялата работа, която има. Това означава, че се стига до злоупотреби със заплащането и отчитането на извънреден труд. Така д-р Валери Апостолов от КТ „Подкрепа” коментира темата, като заяви, че и сега законодателството ни нарушава европейска директива. Причината – има до 150 часа извънреден труд за 6 месеца, а в директивата слага граница от 4 месеца.\r\nПочти 50% от извънредния труд не се отчита и заплаща – категорично против сме тези предложения, добави Апостолов.  Извънредният труд наистина е забранен от Кодекса на труда и може да бъде прилаган само при изключителни случаи, но той всъщност е доброволен труд, коментира Иванов. И припомни, че извънредният труд сега по закон се плаща с 50% повече от нормалната ставка през работни дни, 75% през почивни и 100% при официални празници.\r\nСъвсем лесно е всеки работодател да си направи синдикат и с няколко души да си прокарва каквито интереси са му угодни. При извънредния труд има физическа и психическа натовареност на организма. Това води до лоша концентрация, до лошо трудово изпълнение и до предпоставки за сериозни трудови злополуки, обобщи Апостолов. Работниците полагат извънреден труд, защото заплащането е ниско – в Европа се говори за намаляване на работната седмица, във Финландия дори за 4-часов работен ден, каза още той.   Размерът на възнагражденията е такъв, какъвто е – извънредният труд се полага със съгласието на работника, настоя обаче Иванов. И подчерта, че европейската директива, за която говори Апостолов, не определя лимит за извънредния труд, това си било решение на съответната държава-членка.    В този ред на мисли, директорът на АИКБ коментира, че трябва да има работещ механизъм за договаряне на минимална работна заплата. Засега със синдикатите има съгласие, че следва минималната заплата да се договоря за три групи – нискоквалифицирани, средноквалифицирани и висококвалифицирани. Няма обаче договорена основа за механизъм. Сега минималната заплата е 610 лева на месец, като Иванов се съгласи, че това е малко, но и не отрече, че работодателите всъщност не са съгласни за 610 лева на месец, а за по-малко.\r\nПроизводителността на труда е функция на неща като оборудване и технология, смята Апостолов и посочи кой е отговорен за това - работодателят. Той не пропусна да каже, че всички коментирани теми са част от пакета от 40 мерки за труда и икономиката, който се обсъжда между работодателите, синдикатите и държавата. Мерките са разпределени в 4 направления за реформи - бизнес среда и икономика, енергетика, демография, образование, пазар на труда, трудова миграция и социални въпроси. Сред предложенията са – първите три дни от болничния да се върнат в НОИ, минималната заплата да е по икономически сектори, да се възстановява данък общ доход на бедните в края на годината. Друга тема е реформа в социалното подпомагане, а предложението е плащанията да се обвържат с редовното ходене на училище и полагане на общественополезен труд на възрастните. Да се дават и помощи за вода, е друга идея на бизнеса и синдикатите. Има и идея да се разработи национална програма за трансформация на комплекса “Марица - Изток” и да се включи в програмата “Въглищни региони в преход” - заради т.нар. \" \" на ЕС. А до какво може да доведе тя - научете в , правен за Actualno.com! ", "date": "2020.01.07", "title": "Директорът на АИКБ за 9-часов работен ден: Извънредният труд е забранен, но е доброволен"}
{"url": "https://www.actualno.com/politics/krasimir-karakachanov-vinagi-kogato-v-syrbija-ima-problem-vse-bylgarija-e-vinovna-news_1421513.html", "text": "      \"Винаги, когато в има проблем, все е виновна.\" Това каза военният министър Красимир Каракачанов в интервю за bTV.      По думите му конституцията на Сърбия регламентира, че тя е и признава статута на редица общности. Каракачанов отбеляза, че след Милошевич е имало период на една по-разумна политика от страна на Сърбия към България.   \"Повече от 100 години основното плашило в Сърбия е България. Ние никога не сме имали претенции към сръбски територии. Българското малцинство в Сърбия се оплакват от нарушаване на правата им, като пречките, които се налагат да учат. Условията, които са създадени, карат сънародниците ни да напускат територията на Сърбия. А може би целта е да се обезлюдят тези територии\", коментира министърът на отбраната.\r\n\"Нашите сънародници в Босилеград и Цариброд са недоволни от политиката на сръбското правителство по отношение на изучаване на майчиния език и други права. Една част от ръководството на така нареченото малцинство са хора, удобни на Белград и на правителството. Не са чак толкова активни, колкото иска самото население\", каза министърът на отбраната.  Той заяви, че през последните няколко месеца това не е единственото изказване на сръбски политик срещу България.\r\n\"Сръбският военен министър дни преди Нова година направи изказване по една оръжейна афера в Сърбия и намеси напълно неоснователно. Нямаме участие и в тази т. нар. съвместна операция между и Хърватия за шпиониране на сърби. Забелязва се, че страната ни се намесва съвсем умишлено.\", каза още Красимир Каракачанов.\r\nВъв връзка с водната криза в Каракачанов заяви, че исканият вот на недоверие е заради предстоящите вътрешни избори в БСП.       По думите му заради водната криза е виновна старата канализационна и водопреносна мрежа. Той посочи като положителен пример съвместната работа на кмета на и институциите.\r\nВ коментар за инцидента с Ангел Джамбазки, който бе заловен да шофира с алкохол в кръвта Каракачанов отбеляза, че Джамбазки не е използвал имунитета си.\r\n\"В мисията ни в има двама офицери. Те не изпълняват бойни задачи, а обучават военни. Мисията временно ще се евакуира, докато се изясни ситуацията след смъртта на генерал Касем Солеймани. Логично е да се премести в съседна държава, каквато е Кувейт.\", каза още той в коментар за ситуацията в Ирак.\r\n\"Едно евентуално изтегляне от Ирак няма да се случи в рамките на дни. То може да отнеме месеци, дори година. Големият проблем в е Ислямска държава. Тя беше победена, но има опасност при изтегляне на НАТО да се получи вакуум и иракската армия да не може да се справи сама\", предупреди той.\r\nНАТО ще продължи работата в Ирак, щом обстоятелствата позволяват      \"Реакциите в Техеран са да има ответни действия срещу бази на САЩ. Това би ескалирало само конфликта. Когато се намираш в регион като Близкия изток винаги има риск. Министерство на отбраната не спира да обменя кореспонденция за ситуацията в региона. Към момента няма опасност за мисията на НАТО. Мисията на нашите военни приключва след две седмици\", каза Каракачанов. ", "date": "2020.01.07", "title": "Красимир Каракачанов: Винаги, когато в Сърбия има проблем, все България е виновна"}
{"url": "https://www.actualno.com/starazagora/blizo-13-hiljadi-starozagorci-praznuvat-imen-den-dnes-news_1421523.html", "text": "      4964-ма Ивановци празнуват имен ден , когато православната църква почита паметта на Свети Йоан Кръстител, сочи справката на Дирекция „Гражданско състояние“ на местната администрация.      Дамският вариант на името пък носят 1819 старозагорки. С кратката форма Ваня имат повод да почерпят 734 дами, 48 са господата кръстени Ваньо. 106 мъже са с името Йоан, а 292 дами са с име Йоана. Един Йото и трима Йововци са сред имениците на днешния ден. \r\nНа Ивановден празнуват и Калоян - 436 души, Калояна - 7, Яна - 243, Янка - 663 и Янко - 236 старозагорци. Имен ден отбелязват и 535 дами, наречени Ивелина, поздравления приемат и 14 старозагорки, кръстени Ивилина, както и кавалерите с мъжкия вариант на имената - съответно 246 и 8. С кратката им форма Ива и Иво повод да почерпят имат 198 жени и 203-ма мъже. Имен ден празнуват и Жан, Жана, Ивайло, Ивайла, Ивона, Ивета и други производни. ", "date": "2020.01.07", "title": "Близо 13 хиляди старозагорци празнуват имен ден днес "}
{"url": "https://www.actualno.com/health/dobra-novina-za-lubitelite-na-izkustvoto-news_1421450.html", "text": "      Любовта към изкуството има много повече предимства. Но едно от тях е наистина впечатляващо. Британски учени са установили, че хора, посещавали изложби, концерти, театър (киното не се брои) имат 14% по-малък риск от смърт.пише The Brussels Times. По-честото посещение на подобни мероприятия понижава риска от смърт с 31%.      В рамките на изследването учените проследили здравето на 6710 души над 50-годишна възраст. Наблюденията продължили 14 години. Установено е, че редовното посещение на картинни галерии и театри намалявало показателите на хроничния стрес и депресията, повишавало емоционалните, когнитивните и социалните ресурси.   Освен това хората, интересуващи се от изкуство по-рядко имали проблеми с определянето на цел в живота. Те по-добре се справяли с регулирането на емоциите и имали по-голям творчески потенциал. Всичко това им позволявало да се адаптират по-ефективно към променящите се жизнени обстоятелства. ", "date": "2020.01.07", "title": "Добра новина за любителите на изкуството"}
{"url": "https://www.actualno.com/europe/seriozni-problemi-s-napadenija-nad-medici-v-italija-news_1421470.html", "text": "      Свързани с неаполитанската мафия тийнейджъри заплашили лекари и отвлекли линейка в южния град, информира Euronews, предаде БГНЕС.      Това е пореден случай на насилие срещу екипи на \"Бърза помощ\" в Италия, което накара лекарите да искат допълнителна защита от държавата.   За пет дни в Неапол имаше пет нападения срещу лекарски екипи, като отвличането на линейката и заплахите срещу медицинския екип са поредният подобен случай.\r\nПрез 2017 година в Неапол беше създадена организацията \"Никой не пипа Хипократ\", която да приема сигнали и да оказва помощ на медицински служители, станали жертва на посегателство. Служители на организацията разказват, че в неделя група тийнейджъри отишли в център на \"Бърза помощ\" и със заплахи принудили екип да се качи в линейка и да отиде на адрес, за да помогне на техен приятел.  Лекарите били принудени да отидат в квартал \"Лорето Маре\", където \"тълпа от гневни хора ги наобиколила и започнала да ги заплашва\". Оказало се, че приятелят на младите мафиози дори не се нуждае от лекарска помощ, като единствено си бил изкълчил крака.\r\nВестник \"Кориере дела сера\" пише, че младежите били от страховитата неаполитанска мафия Камора, която на практика управлявала този квартал.   Само от началото на 2020 г. две линейки бяха подпалени в Неапол, като в единия случай пострада медицински служител.    \"Ние сме във война. Много сме притеснени. Средно, по едно нападение има на всеки два дни\", казва Франческо Марино, секретар на Федерацията на италианските лекари и общопрактикуващи медици.\r\nМарино призова да има нови закони, които да признаят медицинските работници за държавни служители. Това би довело до автоматично разследване на всяко посегателство срещу тях. В момента, ако искат да се оплачат, медицинските работници трябва за своя сметка да наемат адвокат и да заведат дело. ", "date": "2020.01.07", "title": "Сериозни проблеми с нападения над медици в Италия"}
{"url": "https://www.actualno.com/cite/izvednyj-hora-koito-protestirat-trjabva-da-se-chuvstvat-funkcioneri-na-bsp-news_1421493.html", "text": "      Не се научиха, че трябва да се готви на бавен огън. Това заяви социологът Кольо Колев във връзка с темата \"вот на недоверие\" заради водната криза в и опитът на БСП да застане начело на недоволството.      Според Колев, който коментира пред БНТ, ГЕРБ сами се вкарват в сериозни проблеми, но БСП постоянно избързва и \"прегаря манджата\". А политологът Стойчо Стоев видя в цялата ситуация силен удар срещу Корнелия Нинова, предвид и отказа на червения кмет на Станислав Владимиров да се види с Нинова. Защо - припомнете си в ! ", "date": "2020.01.07", "title": "Изведнъж хора, които протестират, трябва да се чувстват функционери на БСП"}
{"url": "https://www.actualno.com/america/unesko-razkritikuva-trymp-zaradi-iran-news_1421474.html", "text": "      Президентът на САЩ Доналд Тръмп беше критикуван от ЮНЕСКО и съюзнически правителства, сред които това на Великобритания, за заплахата да бомбардира културни обекти в Иран, информира БГНЕС.      Директорката на ЮНЕСКО Одре Азуле припомни на Съединените щати, че както Иран, така и САЩ са подписали приетата през 1972 година  Конвенция за опазване на световното културно и природно наследство. Азуле припомни още, че двете държави са част и от приетата през 1954 година Конвенция за защита на културните ценности в случай на въоръжен конфликт.   И двата международни закона забраняват бомбардирането на културни обекти, като САЩ са страна по тях, независимо че през 2018 година Доналд Тръмп , като посочи за причина антиизраелски настроения в организацията.\r\nКритики към заплахата на Тръмп отправи и външния министър на Великобритания Доминик Раб, който припомни, че културните и исторически обекти са под защитата на международното право и Великобритания настоява то да бъде зачитано.  Атаките срещу културното наследство по време на военни конфликти се считат за равносилни на военно престъпление.\r\nКонфликти в Близкия Изток и Централна Азия вече нанесоха щети на световното културно и историческо наследство, като терористите от ИДИЛ разрушиха храмове, църкви и древни останки в Сирия, а талибаните в Афганистан унищожиха най-високата статуя на Буда в света в провинция Бамян. В Иран има повече от 20 обекта, които са в списъка на ЮНЕСКО със световно културно и историческо наследство.   Външният министър на САЩ Майк Помпео се опита да отклони критиките като каза, че Вашингтон ще спазва международните закони. Но Доналд Тръмп повтори заплахата: \"Те могат да убиват нашите хора, да измъчват и осакатяват нашите хора, могат да използват бомби край пътищата, за да взривяват американци, а на нас не е позволено да докоснем културните им обекти? Не става по този начин.\"    Как точно започна всичко с културното наследство - припомнете си в ! ", "date": "2020.01.07", "title": "ЮНЕСКО разкритикува Тръмп заради Иран"}
{"url": "https://www.actualno.com/actualno/sledpraznichnata-depresija-ot-bojko-prez-neno-do-donald-news_1421339.html", "text": "      Вторник е и още си мечтаеш за празници. Ивановден е и се чудиш защо това не е национален празник – я колко са Ивановци и Йоани в тази държава! Най-лесно е да обвиним Васил Велев за тази работа, но да бъдем по-ларж поне в началото на годината – достатъчно проблеми си имаме да преборим следпразничната депресия.      Това е проблемът сега – не Иран, не Тръмп, дори водата в не, защото е само в Перник! Проблемът е, че по-силно отвсякога не ни се работи - прав сте, г-н Велев! Две седмици Коледа и Нова година нанасят непоправими разрушения в работната психика. Всичко рухва като поразен от американска ракета ирански генерал – или като сащисан от смиреността на гласоподавател! За да  се лекуваме адекватно, трябва да постъпим типично по български и да видим какво става в чуждата паница. С други думи – как е при тези, на чиито места смятаме, че можехме да сме в една друга Вселена:\r\n1. Шефът – духа го вятър, вали го сняг на тия ски, няма как да кара, хо-хо-хо!\r\n2. – той е недосегаем, защото каза преди празниците, че ще се работи и по празниците. Заседанието на Министерския съвет беше на 27-ми, но го имаше!  3. Корнелия Нинова – част от народа е - и , и работа няма. Ще има чак на 15-ти януари, та и тогава ще ѝ е гадно!\r\n4. Румен Радев – за празниците изгърмя най-належащите липси – , и сега как ще громи Борисов?\r\n5. Нено Димов – търси ли търси още една студена вода ...    6. Ахмед Доган – Нено, там е водата!\r\n7. Делян Пеевски – стига вече с тази Коледа!\r\n8. Доналд Тръмп – засили се чак в Иран да дири за перчема шафран!\r\n9. Николета Лозанова – Мегз ще я дизайнва, Джулиана Гани ще ѝ пее, а Пернишкият университет я ухажва за лектор!\r\n10. Гала – пак ли до тоалетната по малка нужда?!     Автор:   ", "date": "2020.01.07", "title": "Следпразничната депресия: От Бойко през Нено до Доналд*"}
{"url": "https://www.actualno.com/society/novini-ili-novini-kartinata-na-pechata-za-7-januari-news_1421461.html", "text": "              Държавата съгласна с бизнеса - вдига извънредния труд от 150 на 300 часа на година и маха ограниченията, пише вестникът. Промяна в Кодекса на труда за увеличаване на извънредното работно време, която ще даде възможност на бизнеса да въведе напълно законно 9-часов работен ден, обсъжда работна група между правителството, синдикатите и работодателите. Ако тези 300 часа извънреден труд се разхвърлят на работните дни в годината, това означава възможност за удължаване на работния ден от 8 на над 9 часа.   Колетите, изпращани по пощата или с куриерски фирми, вече се отварят за проверка дали в тях има домашно вино или ракия без акциз, обръща внимание медията. Това става след като от 1 януари влязоха в сила промени в Закона за акцизите и данъчните складове. Затова, ако сте решили да изпратите дамаджана с вино или ракия на свой роднина, трябва да знаете, че рискът алкохолът да бъде конфискуван е огромен.Изпращането на домашно вино, ракия без платен акциз и отпадъци от тютюн с пощенски пратки е забранено. Подателят и получателят на пратката трябва да покажат на пощенския оператор личната си карта. Новото от тази година е, че при поискване от пощенския оператор и изпращачът, и получателят трябва лично да отварят пратката и да я предоставят за проверка. Ако се окаже, че в колета има домашно вино или алкохол без акциз, пратката може да бъде задържана, като за случая ще бъдат уведомени митничарите. Всичко това се прави, за да бъде предотвратено пренасянето чрез пощенската мрежа на акцизни стоки без платени налози. 601 909 309 лв. е декларираният облагаем доход от наеми през 2018 г. Това показват данни на Националната агенция по приходите (НАП), предоставени на „Монитор“.Според данните на приходната агенция в страната има 124 474 наемодатели, които са подали задължителната годишна данъчна декларация, която изисква Законът за данъците върху доходите на физическите лица (ЗДДФЛ). Техният брой е най-голям в областите София-град, Пловдив и Варна, където са съответно 46 751, 14 410 и 11 062. Бургас и Благоевград също са с немалко наемодатели – 8019 в най-големия град по Южното Черноморие и 4 145 в Пиринския край. На опашката са Кърджали (990 души), Монтана (829 души), Разград (807 души), следвани от Видин (777 души), Търговище (771 души) и Силистра (610 души). Най-малко декларации са постъпили в офиса на НАП в столицата за средни данъкоплатци и осигурители – едва два броя.     ", "date": "2020.01.07", "title": "Новини или novini: Картината на печата за 7 януари"}
{"url": "https://www.actualno.com/business/na-praktika-sa-izplateni-vsichki-garantirani-vlogove-v-ktb-news_1421486.html", "text": "      Вече са изплатени всички гарантирани от закона влогове във фалиралата КТБ, става ясно от съобщение на сайта на Фонда за гарантиране на влоговете.      Става въпрос за влоговете до 100 000 евро. Изплатени са 3,687 млрд. лева т.е. 99.8% от общата сума на подлежащите на изплащане влогове. Получените пари отиват при над 112 хил. вложители, а срокът на изплащане е 4.12.2014 - 4.12.2019 година.   Част от средствата на фонда бяха в държавни ценни книжа. Те не бяха продадени, за да не се създадат трусове във финансовата система. Поради това държавата отпусна заем за изплащането на гарантираните влогове в КТБ - около половин милиард лева.\r\nФондът има да връща още близо 600 млн. лева по други два заема - от Европейската банка за възстановяване и развитие и Международната банка за възстановяване и развитие. Тези средства бяха използвани, за да се върнат парите в бюджета. В момента фондът разполага с над 700 млн. лв.  През миналата година той получи и 409 млн. лв. от първите постъпления от продажбата на имущество и активи на КТБ, тъй като е първи по ред кредитор.\r\nОчаква се през тази година да има и нови постъпления. Последната обява на синдиците на КТБ е за продажбата на притежавани от банката 25 723 облигации с номинал 1000 евро всяка, издадени от “НУРТС България”. Срокът за подаване на документи от потенциални купувачи изтече в 16 часа на 6 януари тази година, пише в. \" \".        ", "date": "2020.01.07", "title": "На практика са изплатени всички гарантирани влогове в КТБ"}
{"url": "https://www.actualno.com/america/sasht-veche-razrabotvat-sankcii-sreshtu-irak-news_1421524.html", "text": "      САЩ стартираха разработване на санкции срещу поради факта, че парламентът на републиката прие резолюция за от страната. Това съобщи снощи The Washington post, позовавайки се на неназовани представители на американската администрация.      Разглебда се възможността да се забрани на американските фирми да работят с иракския бизнес. Президентът на САЩ заплаши Багдад с икономически ограничения предишния ден, ако прояви враждебност към американската страна.   Водещата роля в случай на налагане на санкции ще играе Белият дом и Министерството на финансите на САЩ.\r\n\"Подобни стъпки ще бъдат много необичайни действия срещу съюзник, когото САЩ подкрепяха почти 20 години и харчиха за него стотици милиарди долари\", отбелязва изданието.  Настоящите дискусии обаче са предварителни и не е ясно дали мерките ще бъдат приложени. Според друг източник, Вашингтон възнамерява да изчака малко, за да види по-нататъшните изявленията на Багдад.\r\n\"Редица експерти смятат, че ще бъде трудно, ако не и невъзможно, налагането на санкции без да се засягат американските интереси\", пише изданието.   Депутатите на Иракския съвет на представителите (парламента) на спешно заседание приеха резолюция на 5 януари, която \"нареди на правителството да прекрати военното присъствие на чуждестранните сили в републиката и работата си в рамките на споразумението за сигурност, сключено със силите на международната антитерористична коалиция\". Документът беше одобрен с кворум, но при липса на сунитски и кюрдски фракции.     ", "date": "2020.01.07", "title": "САЩ  вече разработват санкции срещу Ирак  "}
{"url": "https://www.actualno.com/crime/zadyrjaha-bashtata-na-2-godishno-dete-zasneto-s-butilka-bira-v-ryka-news_1421568.html", "text": "      Арестуваха бащата на дете, заснето с бутилка с бира. Става въпрос за публикувано в социалните мрежи видео, показващо малко момче, танцуващо под звуците на музика с бутилка бира в ръка.      Служители на отдел \"Криминална полиция\" към Главна дирекция \"Национална полиция\" установили, че видеото е заснето в правешкото село Джурово, съобщиха от МВР. тта на 2- годишното момченце и неговите родители.   По случая в РУ-Правец е образувано досъдебно производство за извършено престъпление по чл. 182 от НК. Материалите по случая са докладвани в отдел \"Закрила на детето\" за предприемане на действия по компетентност. За срок до 24 часа е задържан бащата на детето. Той е криминално проявен, на 24 години.\r\nДействията по разследването продължават под надзора на районната прокуратура в Ботевград.   ", "date": "2020.01.07", "title": "Задържаха бащата на 2-годишно дете, заснето с бутилка бира в ръка"}
{"url": "https://www.actualno.com/america/trymp-mladshi-s-pushka-na-kojato-hilyri-klintyn-e-zad-reshetki-snimka-news_1421489.html", "text": "      Доналд Тръмп младши качи в Инстаграм снимки как държи бойна карабина, на която е изрисувана Хилъри Клинтън зад решетки, пише CBS, цитирано от БГНЕС.      Най-големият син на президента на САЩ се усмихва, докато държи полуавтоматичната карабина AR-15, а \"затворничката\" Клинтън е изрисувана на пълнителя на оръжието.   \"Страхотен ден на стрелбището. Добавих малко внушителност на моята AR.\", написа Тръмп младши.\r\nСкандиранията \"Хвърли я във затвора\", насочени към Хилъри Клинтън, са много популярни на митингите на Доналд Тръмп, като продължават и до , повече от 3 години след последните президентски избори, в които двамата бяха преки противници.     ", "date": "2020.01.07", "title": "Тръмп Младши с пушка, на която Хилъри Клинтън е зад решетки (СНИМКА)"}
{"url": "https://www.actualno.com/america/sasht-otrichat-che-iztegljat-voennite-si-ot-irak-news_1421468.html", "text": "      Министърът на отбраната на САЩ обяви, че страната няма планове да изтегля военния си контингент от Ирак, предаде БГНЕС.      \"Не е взето каквото и да е решение за напускането на Ирак. Точка\", каза Марк Еспър, след като в медиите се появи писмо, предполагаемо изпратено от командващия на американските части в арабската страна.   Еспър заяви, че изтегляне на американците няма да има, а писмото, макар и достоверно, е било \"изпратено по погрешка\".\r\nСамо няколко часа преди тези думи на американския министър, в иракското министерство на отбраната получиха въпросното писмо, в което американския генерал казва, че войниците му се готвят за напускането на Ирак.  \"Това писмо не съвпада с позициите, на които сме в момента.\", допълни Еспър.\r\nВчера парламента в Ирак гласува призив към САЩ да изтеглят войниците си от страната. Гласуваният документ няма силата на закон, но беше ясен сигнал към американците, след удара от въздуха, който уби популярния ирански генерал Касем Солеймани и лидера на шиитските милиции в Ирак.    ", "date": "2020.01.07", "title": "САЩ отричат, че изтеглят военните си от Ирак"}
{"url": "https://www.actualno.com/chronicles/v-sofija-e-otkrita-pyrva-myjka-gimnazija-news_1421447.html", "text": "      Софийската класическа гимназия се открива на 7 януари 1879 г. чрез издадените от тогавашния ръководител на Дирекцията на просвещението и духовните дела проф. Марин Дринов „Временни правила за откритите през 1878/1879 година гимназии в княжество България“.      Марин Дринов, който полага неимоверни усилия, за да възстанови съществуващите от по-рано училища и да създаде нови, открива класически и реални гимназии. Според временните правила през учебната 1878/1879 г. се откриват само първите два класа на Софийската класическа гимназия, което е възложено на софийския окръжен инспектор на народните основни училища Йосиф Ковачев. Отделени са за целта четири класни стаи в зданието на главното училище, а през ноември 1878 г. за директор на гимназията е назначен инспектор Георги Стаменов, което дава възможност за започване на редовни учебни занятия.   В летописната книга на Първа софийска мъжка гимназия пише следното:\r\n\"Софийската класическа гимназия е отворена на 7 януари 1879 година при управлението на Императорски Всерусийския комисар княз Дондуков и при управляващия отдела на народното просвещение и духовните дела професор Марин Дринов.\"  Редовните занятия протичали от 9 часа сутринта до 14 часа следобяд. В първи клас се записват 76 ученици (две парарелки), във втори клас – 35 ученици. Учебните занятия се водили на втория етаж на Главното народно училище в двора на църквата „Св. Неделя“ на площад „Св. Неделя“. В учебния план се включвали изучаването на българска граматика, математика, история, география, православие {\"закон божи\"), латински език, западен (немски или френски език) език и чертане, като първите учители в Софийска класическа гимназия притежавали добра подготовка и образование. В сравнение на броят на постъпилите в началото на учебната година (111), в по-горен клас преминали едва 43. За този лош резултат директорът посочва:\r\nУчители и ученици от Първа мъжка гимназия в София през 1919 година. Сред учителите са Благой Димитров (трети седнал), Станимир Станимиров (четвърти седнал), Иван Дорев (пети седнал) и други.\r\n\"1.Въвеждането на латински език като нов предмет неизучаван дотогава в България. 2.Задължението учениците да си учат уроците у дома, нещо което не се е практикувало по-рано. 3.Нередовното посещение на гимназията от страна на учениците, защото постъпването, напускането и редовното посещение не са стеснявани от никакви формалности.\"       До 1886 година единствената мъжка гимназия в София е класическата. Въпросът „реалното и класическо обарзование“ бил актуален за тогава и се състоял в избора на учебни предмети и тяхното разпределение. Съществували 2 противоположни мнения:\r\n1. Първото, че гимназиалното образование трябва да бъде реално като се даде предимство на предметите – живи езици, математика, рисуване – предмети, които имат реална връзка с обществения живот и природата.\r\n2. Второто мнение е, че образованието трабва да бъде класическо с широко застъпено обучението на класически езици.\r\nЗа удовлетворението на исканията на софийските жители, в началото на учебната 1886/1887 г. се открива и реален отдел, но само 4-ти, с което от 1 януари 1887 г. гимназията добива името Софийска класическа и реална гимназия.\r\nВ края на учебната 1883/1884 г. се провежда първият зрелостен изпит в Софийската класическа гимназия. В седми клас тогава има 11 души. На този първи изпит са допуснати 8 ученика, от които 7 получават свидетелство за зрелост.       ", "date": "2020.01.07", "title": "В София е открита Първа мъжка гимназия"}
{"url": "https://www.actualno.com/business/dyrjavata-se-gotvi-da-spira-pesticidi-vredni-za-pchelite-news_1421487.html", "text": "      Забрана да се пръскат ниви с пестициди, опасни за пчелите, обмисля държавата. Това се изяснява в отговор на земеделския министър Десислава Танева на на народния представител Александър Мацурев, цитиран от в. \" \".      От 15 март тази година в областните дирекции на БАБХ ще има дежурни  инспектори, които да отговарят на сигнали за използване на забранени  продукти - включително в почивните дни. Ще се внедри и електронна платформа за оповестяване на  предстоящи третирания на земеделските площи с продукти за растителна  защита, за което настояват пчеларите.   Държавна лаборатория е оборудвана, за да се изследват проби от умрели пчели за наличие на остатъци от пестициди.\r\nОсвен това, според Танева има законодателни инициативи за криминализиране на внос на нелегални пестициди.  Официално вече е предвидено земеделските стопани, ползващи продукти за растителна защита, да са преминали съответно обучение и да ползват консултанти преди употребата им. На сайта на БАБХ има публикуван регистър на издадените разрешения за прилагане на продукти за растителна защита чрез въздушно пръскане, както и списък на разрешените за пускане на пазара и употреба продукти за растителна защита по съдържащи се в тях активни вещества. В допълнение има публикуван списък на разрешените за употреба инсектициди, където в отделна колона със знак SPe8 са означени всички опасни за пчелите продукти, които изискват и допълнително внимание при употреба. ", "date": "2020.01.07", "title": "Държавата се готви да спира пестициди, вредни за пчелите"}
{"url": "https://www.actualno.com/analysis/merkel-otiva-pri-putin-shte-specheli-li-rusija-ot-obstanovkata-v-blizkija-iztok-news_1421484.html", "text": "      Защо германският канцлер Ангела Меркел идва в Москва след само няколко дни (бел. ред. - на 11 януари) - посещение, което беше организирано \"набързо\"? Този въпрос поставя в свой материал руският вестник \"Московский Комсомолец\", пише Агенция \"Фокус\".      Според информацията, официално Меркел трябва да обсъди с Владимир Путин случващото се в Близкия изток и Украйна. Освен това обаче на дневен ред са и \"редица двустранни въпроси\". Какво значи това?   Последният път президентът на Руската федерация и германският канцлер се срещнаха лице в лице през август миналата година в Берлин. Сега Меркел идва при Путин само месец след срещата на \"Нормандската четворка\", на която на 9 декември ръководителите на Русия, Украйна, Германия и Франция се срещнаха, за да разрешат конфликта в Донбас. Единственото по-отчетливо нещо, което се случи на тази среща, беше споразумението за .\r\nДокато Украйна протака, подходите за постигане на споразумение в Донбас ще бъдат обсъдени от Меркел и Путин. Друга международна тема ще бъде ситуацията в Близкия изток - в Сирия, Ирак, Иран и Либия. Както международните, така и двустранните въпроси на преговорите между лидерите на Русия и Германия ще бъдат обединени от лайтмотива на европейската съпротива срещу американските действия, заяви Алексей Мухин, директор на Центъра за политическа информация.  \"Що се отнася до Украйна, дискусията по време на преговорите между Меркел и Путин най-вероятно ще продължи по-нататъшната принуда на украинското ръководство за постигане на мир в Донбас. В условията на острата криза в Близкия изток европейските власти не могат да допуснат въоръжен конфликт в самия център на Европа. Ето защо Европейският съюз заедно с Русия трябва да неутрализира влиянието на разрушителните действия на САЩ върху европейската политика, защото САЩ финансират гражданската война и въоръжения конфликт\", каза политологът.\r\nРуско-германският дневен ред ще бъде посветен основно на забавилия се проект \"Северен поток 2\", прогнозира Мухин. Европейците са заинтересовани от пускането на газопровода, но срещу него са въведени американски санкции.   \"Мисля, че Меркел и Путин ще разработят тактики за реагиране на американските санкции. Тези действия, от една страна, трябва да потиснат влиянието на санкциите, а от друга, да създадат система, която да работи активно за защита на руските и германските компании от американско влияние\", смята Мухин.    Европейският отговор на САЩ може да бъде ограничаването на действията на американските енергийни компании на европейска територия, включително Европейския съюз и Русия. \"Малко вероятно е това да бъде под формата на санкции или контрасанкции. Вероятно САЩ ще трябва да се сблъскат със скрито координирано взаимодействие между руски и германски компании\", описа политологът посоката на преговорите според него.\r\nДокъде стигнаха нещата със \"Северен поток 2\" - припомнете си ! ", "date": "2020.01.07", "title": "Меркел отива при Путин - ще спечели ли Русия от обстановката в Близкия изток?"}
{"url": "https://www.actualno.com/africa/goljam-atentat-s-desetki-jertvi-v-nigerija-news_1421475.html", "text": "      Най-малко 30 души са били убити от бомба, която избухна на пълен с хора мост в североизточна Нигерия, предаде БГНЕС.      Бомбата била взривена в град Гамбору, на мост, който свързва Нигерия и Камерун. Поне 35 души са били ранени и откарани в болница, казва свидетел на атаката.   От групата \"Обединени граждански сили\", създадена да се бори с терористите от \"Боко Харам\", потвърдиха за атаката и предварителния брой на жертвите. Армията на Нигерия каза, че ще коментира случилото се по-късно.\r\nВ първите часове след експлозията, никой не беше поел отговорност за нападението.  \"Боко Харам\" е терористична организация, де факто местен клон на \"Ислямска държава\", като редовно извършава нападения и атентати в този район на Нигерия. ", "date": "2020.01.07", "title": "Голям атентат с десетки жертви в Нигерия"}
{"url": "https://www.actualno.com/climate/v-rusija-e-iznenadvashto-toplo-news_1421483.html", "text": "      Над цялата огромна територия на Русия се наблюдава необичайно топло за зимния сезон време, предаде БГНЕС, позовавайки се на РИА Новости.      В Сибир температурите са с над 20 градуса над обичайните, казва директорът на метеорологичната служба на страната Роман Вилфанд.   \"В европейските територии на Русия посрещаме Коледа с температури от 6 до 8 градуса над обичайните. В азиатските територии аномалията е от 8 до 20 градуса над средното, измерено през дългогодишен период\", казва Вилфанд.\r\nСпоред метеоролога, високите температури се дължат на това, че за втори път тази зима, въздушни маси от Атлантическия океан безпрепятствено преминават Уралските планини.  \"Това явление е сравнително необичайно. На азиатските територии на Русия типично властва континенталният климат, а не атлантическият\", допълва метеорологът.\r\nПо-топло от обичайното за януари ще е и в Москва , с температури около нулата.    ", "date": "2020.01.07", "title": "В Русия е изненадващо топло"}
{"url": "https://www.actualno.com/showbusiness/oficialno-trygna-deloto-sreshtu-harvi-uajnstijn-news_1421452.html", "text": "      Съд в Ню Йорк даде началото на процеса срещу бившия кино магнат Харви Уайнстийн, обвинен в сексуални престъпления от десетки жени в кино индустрията, пише БГНЕС.      На Уайнстийн официално бяха повдигнати  първите две обвинения - в изнасилване и сексуално посегателство срещу две жени в Лос Анджелис през 2013 г.   Очаква се броя на обвиненият да нарасне, като над 80 жени казаха през 2019 година, че са били атакувани или изнасилени от бившия собственик на едно от най-големите киностудия в Холивуд.\r\nХарви Уайнстийн се обяви за невинен. Той настоява, че никога не е правил секс с жените без тяхното съгласие.  Делото тепърва започва, като се очаква голяма битка между обвинители и защитници за това кои да бъдат избрани за съдебни заседатели.\r\nПравни експерти предполагат, че процесът ще отнеме около два месеца. Най-тежките обвинения срещу Уайнстийн са за изнасилване с предварителна подготовка и преследване на жертвата. В щата Ню Йорк срещу тези престъпления има по-сурови наказания, отколкото в други щати, като най-тежката присъда е доживотен затвор.    ", "date": "2020.01.07", "title": "Официално тръгна делото срещу Харви Уайнстийн "}
{"url": "https://www.actualno.com/balkani/srybskijat-vynshen-ministyr-smekchi-tona-za-bylgarskoto-malcinstvo-news_1421477.html", "text": "      По-малко от 24 часа след остратата реакция на българското външно министерство по повод скандалното му изявление за правата на българското малцинство в Сърбия, сръбският външен министър Ивица Дачич смекчи позицията си по този въпрос, предаде БГНЕС.      В неделя, 5 януари, пред държавната телевизия в Белград Дачич с агресивен тон се оплака от поведението на България. Той каза следното: \"За какви вътрешни работи се говори в Европейския съюз. Там имате едни българи, които в Сърбия са само 0.26 на сто от населението ни. Толкова са българите в Сърбия. Но, на всяка среща на Европейския съвет поставя въпроса за правата на българското национално малцинство?\"   Пред РТВ сръбският външен министър,  в контекста на напрежението с Черна гора, припомни, че са последвали обвинения на черногорските власти, че Белград се меси във вътрешните работи на Черна гора и затова е посочил факта, че много страни поставят въпроса за положението и статута на техните национални малцинства в Сърбия, но не за да каже, че това е лошо, а за да обърне внимание на значението на този въпрос , когато съществуват международни конвенции за правата на националните малцинства и европейски ценности във връзка с правата на националните и религиозни общности.\r\n\"Изнесох информацията, че българите в Сърбия са 0,26 процента, но ние правим планове за действие, имаме някои задължения по този повод и много уважаваме правата на националните малцинства. Дори от българското МВнР реагираха и казаха, че това е вярно и ще продължат по този начин, защото искат да се спазват всички европейски стандарти и ние подкрепяме това\", заяви Дачич пред \"Танюг\".  В неделя  от българското МВнР заяви, че \"правителството ни защитава и ще продължи да защитава правата на българските общности зад граница, не само в Сърбия\". \"Това е и един от основните приоритети на Министерството на външните работи. По отношение на Република Сърбия не настоява нищо повече от това страната да спазва конституцията и законите си по отношение на малцинствата, както и ангажиментите си в рамките на предприсъединителния процес, заявиха още от МВнР.\r\nКак точно се разгоря скандалът - припомнете си в ! ", "date": "2020.01.07", "title": "Сръбският външен министър смекчи тона за българското малцинство"}
{"url": "https://www.actualno.com/society/prognoza-za-vremeto-7-januari-vtornik-news_1421443.html", "text": "      Днес над по-голямата част от страната ще бъде предимно слънчево с максимални температури между 0° и 5°. Това съобщи за Агенция „Фокус“ дежурният метеоролог Боряна Маркова от Националния институт по метеорология и хидрология. Над по-голямата част от страната ще е предимно слънчево, по-късно над крайните югоизточни райони облачността също ще се разкъса и намалее. В западната половина от страната ще е почти тихо, докато в източната ще продължи да духа умерен до силен вятър от север-североизток, но постепенно и там вятърът ще отслабва. Минималните температури ще бъдат между минус 7° и минус 2°, а максималните – между 0° и 5°. Атмосферното налягане е по-високо от средното за месеца и ще се продължи да се повишава.      Над Черноморието облачността ще е значителна, главно по южното крайбрежие ще има превалявания от дъжд. През деня бързо ще се разкъса и намалее, най-късно в крайните югоизточни райони. Ще духа умерен до силен вятър от север-североизток, който постепенно ще отслабва. Максимални температури на въздуха 2°-5°, температурата на морската вода ще е около 10°. Вълнението на морето ще бъде 3-4 бала.   Над планините ще бъде предимно слънчево. Ще духа умерен, по високите части силен вятър от север-североизток. Максималната температура на височина 1200 метра ще бъде минус 3°, на 2000 метра - около минус 10°.\r\nПрез следващите три дни ще се задържи сухо, в много райони от страната и слънчево. В четвъртък от север ще се появи разкъсана висока облачност. Вятърът в източните райони ще отслабне още. Сутрин ще е студено, в повечето райони с отрицателни минимални температури, в началото на периода до минус 7°, минус 8°, към петък слабо ще се повишат. Дневните температури ще се повишават, по-съществено в петък, когато дневните на места ще достигнат и надхвърлят 10°-12°. В отделни котловини сутрин ще бъде с намалена видимост.   ", "date": "2020.01.07", "title": "Прогноза за времето - 7 януари (вторник)"}
{"url": "https://www.actualno.com/health/mozykyt-na-prenebregnatite-deca-e-razlichen-news_1421472.html", "text": "      Ако в началото на живота си децата не получават адекватни грижи, мозъците им се свиват до по-малки размери от тези на връстниците им, пише Би Би Си.      Изследване на Кингс Колидж в Лондон сочи, че осиновени деца, които са прекарали първите си години в лоши условия в сиропиталища в Румъния, имат с 8,6% по-малки мозъци от други осиновени деца, предаде БГНЕС.   Изследователския екип нарича резултатите \"първите и най-убедителни доказателства\" за отражението на качеството на грижите върху нормалното развитие на мозъка.\r\nПрофесор Едмунд Сонуга-Барки от екипа изследователи казва, че условията във въпросните румънски сиропиталища са ужасни, като децата често били връзвани за леглата си, били изтощени и понякога с различни заболявания.  Те нямали нормален социален контакт, нито играчки.\r\nИзследваните деца са прекарали различни периоди в подобни условия - от само две седмици, до 4 години.   Резултатите от изследването потвърждават истории, разказани от британски семейства, които са осиновявали деца в миналото, но въпреки положените грижи, децата продължавали да имат проблеми, когато пораснат.    Документирани са по-високи нива на аутизъм, синдромът на дефицит на вниманието и хиперактивност (ХРНВ) и психическото разстройство на липсата на здравословен страх от непознати.\r\nЧрез сканиране на мозъка, данните на 67 деца от Румъния, които са живели при лоши грижи, били сравнени с данните на 21 осиновени деца, които не са имали подобни проблеми.\r\nОсвен че били физически по-малки (с 8,6%) мозъците на децата, живели в лишения, показвали недоразвитост на тези дялове, които учените свързват с функции като организация, мотивация, възприемане на информацията и памет.   Според учените, показваните от децата живели в лишения по-ниски стойности на коефициента за интелигентност и по-високите проценти заболеваемост с ХРНВ се обясняват с резултата от занемаряването им. ", "date": "2020.01.07", "title": "Мозъкът на пренебрегнатите деца е различен"}
{"url": "https://www.actualno.com/literature/otkys-ot-god-of-war-oficialnata-novelizacija-news_1420982.html", "text": "      Атрей затвори лявото си око и бавно наведе лъка, докато върхът на стрелата не се изравни с кафеникавата плешка на едрия елен с разперени рога, всеки с по осем разклонения. Застави потрепващата си ръка да се успокои, докато се съсредоточаваше върху мишената си.      Един изстрел. Щеше да го свали с един изстрел.\r\n„Вдишване, съсредоточаване, издишване, освобождаване.“ Думите туптяха в мозъка му в ритъм, който отекваше като пулсирането на вените на челото му. Сърцето му биеше толкова учестено, че му пречеше да се съсредоточи, така че се наложи да отпусне лъка и отново да си поеме дъх, преди да се подготви да пусне стрелата.\r\nТрябваше да се справи. Трябваше да покаже на баща си, че може. Съзнанието му се изпълни с хаотично препускащи мисли, които отнемаха от силите му. Ами ако се провали?  Атрей премести дясната си ръка съвсем леко вляво. Еленът продължаваше да пасе, в неведение за тайното им присъствие. Бяха се скрили от подветрената страна, за да не се издадат. Атрей си припомни какво го беше учила майка му: „Стреляй само тогава, когато животното е навело глава.“\r\n– Почувствай как бие сърцето ти. Забави пулса. Пусни стрелата между два удара на сърцето.\r\nСтрогият навъсен глас се разнесе отново, този път точно до ухото му.    Въпреки сърцебиенето си, Атрей се съсредоточи върху мястото точно зад плешката на елена. Ако стрелата му беше точна, щеше да улучи животното в сърцето. Въпреки мразовития въздух, по челото му потече тънка струйка пот и влезе в окото му. Губеше време. Еленът надигна глава.\r\nОчите на Атрей се затвориха, без да си даде сметка за това.\r\n– Задръж – рече заповедно Кратос.\r\nАтрей пусна стрелата, като се молеше боговете да го закрилят.\r\nБоровата стрела пропусна целта, отнесена далеч вляво от неочаквания порив на вятъра. Върхът на стрелата се заби в ствола на един бряст наблизо, като стресна елена и животното се впусна в бяг.   – Какво правиш?! – изригна Кратос.\r\nСтоманеносивите му очи горяха, а пепелявата му кожа беше пребледняла до цвета на облаците. По тялото му се вихреха алени татуировки, все едно бяха изрисувани със замах от невидима ръка. Друга подобна татуировка прекосяваше голата му глава и лявата вежда, която беше смръщена от гняв, когато изтръгна лъка от отпуснатите ръце на сина си. Дясното му рамо беше скрито под трипластова кожена броня, пристегната на гърдите. С изключение на бронята, не носеше друга дреха на раменете си, ако не се смятат избелелите превръзки, които покриваха двете му ръце до лактите.\r\n– Сега ще се пази! – изръмжа Кратос в гъстата си, късо подстригана кестенява брада. – Стреляй само...\r\nТой се принуди да замълчи. Трябваше да овладее гнева си. Все пак си имаше работа с дете. – Стреляй само когато ти кажа да стреляш – завърши той с тихо ръмжене.\r\n– Съжалявам... – отвърна Атрей, без да се замисли.\r\nНевинните му очи – сини като дълбоките езера, с които беше нашарена земята на това място – умоляваха за прошка, макар и да не разбираше защо грешката му толкова беше разгневила неговия баща. Майка му винаги го окуражаваше, когато не улучи целта по време на ловните им уроци. В сравнение с баща му, тя беше безкрайно всеопрощаваща. С нея никога не изпитваше нужда да се оправдава задавено заради пропуските си. А с баща си сякаш не правеше нищо друго, освен да се извинява за грешките си. Освен това майка му никога не проявяваше и най-малка следа от гняв, насочен срещу него.\r\n– Не съжалявай! Старай се. А сега го намери.\r\nАтрей се протегна за лъка си, но Кратос го дръпна още по-назад от него.\r\n– Ти не улучи, синко – промърмори баща му.\r\nСетне изскочи от прикритието на гъстите храсти по следите на елена.\r\n– Излезли сме на лов за елени, а не да ги гоним – продължи той. – Но точно това трябва да направим сега, за да свършим работа.\r\nТези думи сякаш се забиха във вътрешностите на Атрей, остри като ножове. Когато се изправи срещу баща си в елечето си от заешка кожа, което го предпазваше от студения вятър, момчето му стигаше едва до гърдите. Опитваше се да разбере защо баща му го съдеше толкова сурово. Опитваше се да го приеме. Да овладее гнева си. Все едно този мъж срещу него, собственият му баща, беше непознат. Атрей се отърси от тази мисъл и се впусна в преследване на животното. Надяваше се да не му отнеме повече от няколко мига да открие следите от препускащия елен сред оскъдната растителност по земята.\r\nНесигурното му самочувствие беше съсипано, сърцето му биеше учестено, а мислите му се въртяха безредно, когато се затича колкото го държаха кльощавите му момчешки крака. По късо подстриганата му кестенява коса изби пот. Кратос се извисяваше на десетина дълги крачки пред него, докато си проправяше път през гората, за да открие следите на животното. Сега не беше време да разговарят, не беше време да се мисли, не беше време да разсъждава за грешката си. Беше вре- 10 ме за действие точно както го беше учила майка му. Ако искаше да се нахрани, трябваше да открие следите и да възобнови преследването.\r\n– Насам! – провикна се тържествуващо той.\r\nКратос неволно се беше отклонил далеч наляво от следите на животното.\r\n– Майка ти те е обучила добре – прогърмя в отговор Кратос, докато се опитваше да си поеме дъх, и се затича до сина си през гората по следите, които вече се виждаха ясно.\r\nКогато доближиха едно неголямо възвишение, обрасло с борови дървета, Атрей застина на мястото си. Забеляза елена сред храсталаците, където животното пасеше рядката трева, поникнала в безпорядък сред снежните преспи, нашарени с кални петна.\r\nАтрей се отпусна на едно коляно и зачака баща му да го настигне, за да му върне лъка.   – Този път чакай да ти дам сигнал. Отпусни се. Не бива да мислиш за него като за животно – нареди му троснато Кратос.\r\nТой подаде лъка в ръцете на сина си, без да откъсва поглед от плячката им.\r\n– Това е просто мишена. Не мисли за нищо друго.\r\nОт тези думи нямаше нужда – и затова не бяха добре дошли. Атрей знаеше какво да прави. Майка му го беше научила да стреля. А тя беше нещо повече от способен учител.\r\nАтрей вдигна лъка, преди да опъне тетивата.\r\n– Не отпускай лакътя.   – Мога да се справя – прошепна Атрей по-скоро на себе си, отколкото на баща си.\r\n– Опъни тетивата до брадичката – нареди му Богът на войната.\r\nАтрей опъна тетивата.\r\n– Съсредоточи се върху мишената. Не гледай нищо друго.\r\nЕленът надигна глава, за да подуши въздуха.\r\nБяха застанали от подветрената му страна и щяха да останат незабелязани, освен ако преобладаващият вятър не обърне посоката си и не издаде присъствието им.   – Вдишване, съсредоточаване, издишване, освобождаване – прогърмя строгият глас на Кратос.\r\nАтрей не обърна внимание на думите му. Спря за миг, а собственият му гняв се надигна и наруши концентрацията му. Опита се да забрави за всичко друго, освен за мишената срещу себе си.\r\n– Това е просто мишена – обади се Кратос, като отново наруши концентрацията на момчето.\r\nАтрей усети как потрепващата му ръка се отклони нагоре. Нареди ѝ да не мърда. Вече не се беше прицелил както трябва. Зае се да коригира прицела си, мъчително бавно, докато върхът на стрелата отново не се насочи право към целта.\r\n– Стреляй, момче. Сега! – настоя Кратос, а нетърпението обагряше думите му.\r\nСтрелата безшумно се втурна право към целта си. Върхът се заби точно зад плешката на елена. Животното се вдигна на задните си крака, преди да се втурне в гората с несигурни крачки, които го отдалечаваха от тях. ", "date": "2020.01.07", "title": "Откъс от \"God of War\", официалната новелизация"}
{"url": "https://www.actualno.com/europe/germanija-izteglja-chast-ot-vojskite-si-ot-irak-news_1421516.html", "text": "      Германия ще изтегли част от войските си, принадлежащи към анти-ИД-коалицията в Ирак, заяви Министерството на отбраната. Събитията са заради възможните последствия от атаката на американския удар с дрон, убил висш ирански генерал.      Около 30 военнослужещи, разположени в Багдад и Таджи, ще бъдат преместени в Йордания и Кувейт, заяви говорител на Министерството на отбраната пред AFP, като добави, че изтеглянето \"ще започне скоро\".    ", "date": "2020.01.07", "title": "Германия изтегля част от войските си от Ирак "}
{"url": "https://www.actualno.com/asia/ogynjat-v-avstralija-dovede-do-naj-mashtabnata-daritelska-kampanija-na-facebook-news_1421476.html", "text": "      Големите пожари в Австралия предизвикаха най-голямата дарителска кампания в историята на Facebook, съобщава БГНЕС, позовавайки се на NBC.      Близо един милион потребители на социалната мрежа дариха над 26 милиона долара на Провинциалната пожарна служба на Нов Южен Уелс (NSW Rural Fire Service). Тази сума е рекорд на Facebook за най-успешна дарителска кампания.   Освен тези дарения, хора от целия свят събраха над 3 милиона долара за службата WIRES, която се грижи за спасяването на диви животни.\r\nОт Facebook потвърдиха за рекорда на кампанията за пожарникарите от Нов Южен Уелс, който беше поставен благодарение на редица известни личности.  Кампанията започна актрисата Селесте Барбър, а за нея говориха редица холивудски звезди, включително Ръсел Кроу и Дженифър Анистън на церемонията по раздаването на наградите \"Златен Глобус\". С какво ще се запомни церемонията - припомнете си в ! ", "date": "2020.01.07", "title": "Огънят в Австралия доведе до най-мащабната дарителска кампания на Facebook"}
{"url": "https://www.actualno.com/celebrate/praznuvame-ivanovden-news_714719.html", "text": "      На 7-и януари православните християни почитат паметта на Свети Йоан Кръстител. Наричан още \"Предтеча\", той е пророкът, подготвял хората за раждането на спасителя Исус Христос, както и негов кръстител във водите на река Йордан.      Имен ден празнуват Иван, Иванка, Иванина, Ваньо, Ваня, Ванина,  Йоан, Йоана, Йовко, Йовка, Ивайло, Ивайла, Иво, Ивона, Калоян, Жан, Жана  и Яна. Сред хилядите именници, носещи името Иван и производните му са 228 546 мъже, а жените, които празнуват са 127 404. Иван и Иванка са сред най-разпространените български имена у нас, според най-актуалната национална статистика, публикувана на връх Богоявление. Жените, носещи името Иванка у нас са 55 260, а мъжете с име Иван – 147 644.   Свети Йоан се ражда половин година преди Исус Христос. Неговите родители били на преклонна възраст, когато на баща му Закария се явил архангел Гавраил и му възвестил радостната вест, че жена му Елисавета е заченала техния първороден син. Свети Йоан Кръстител е назоваван още Предтеча, защото предрича идването на Христос на земята и подготвя пътя на месията с проповедите си. Според Евангелието той се прочул като проповедник в Юдея и Галилея. Свети Йоан е започнал да проповядва, когато навършил 30 години. Проповядвал е, че е изпратен от Бога да подготви пътя за идването на Христос и затова увещавал хората да се покаят за греховете си и да отворят душите си за Бога. Като символ на пречистване Йоан кръщавал покаялите се с вода.\r\nЕдва 34-годишен, Йоан Кръстител е заловен и обезглавен по нареждане на цар Ирод Антипа. Животът и духовната чистота, която постига Йоан Кръстител, както и мъченическата му смърт, са причина житията и библейските разкази да говорят за него по-скоро като за ангел, отколкото като за човек. Иконите го изобразяват с пустинно облекло от камилска вълна, с кожен ремък и с криле като ангел, символизиращи моралната му чистота и достойнството на предтеча. В лявата си ръка държи разгънат ръкопис, на който се чете: \"Покайте се, защото се приближава царството небесно\".  Традиционно във всички епархии на Българската православна църква се отслужва празнична света Литургия. И на 7-и януари ритуалното къпане от Йордановден продължава, като за някои части от страната дори е по-характерно да се извършва днес. Ергените къпят момите, за здраве се къпят и младите мъже, а в Югозападна на този ден къпят младоженките и момиченца до едногодишна възраст, откъдето идва и другото название на празника - Женски водици.\r\nНародните традиции и обичаи повеляват на Ивановден кума или девера да \"къпят\" младоженците, сключили брак преди една година, пръскайки ги с вода. Младото семейство от своя страна носи на кума вино, кравай и месо, тъй като този ден е посветен на кумството и побратимството, чийто покровител е Свети Йоан Кръстител. Обредното къпане завършва с размяна на подаръци.   Обредите и обичаите, които се изпълняват на Ивановден, се свързват с очистителната сила на осветената вода на Йордановден. \"Мръсните дни\" вече са отминали и хората обръщат поглед към сбъдването на предвещанията за здраве, щастие и берекет. На празничната трапеза присъстват фасул, варено жито, ошав, баница, кървавица, свински ребра със зеле и печена луканка. Ивановден поставя край на периода, в който бродят маскираните новогодишни дружини.     ", "date": "2020.01.07", "title": "Празнуваме Ивановден!"}
