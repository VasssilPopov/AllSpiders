{"url": "https://www.actualno.com/football/hyrvatija-e-na-final-v-rusija-sled-obrat-sreshtu-anglija-news_684463.html", "text": "  След като Франция се превърна в първия участник на финала на , Англия се виждаше като финалист, изигравайки отлични 60 минути, но Хърватия успя да се съвземе и да изравни за 1:1 в редовното време, а след това в продълженията да стигне до безценен гол за крайния усех с 2:1. По този начин \"шахматистите\" за пръв път в своята история ще играят на финал на Мондиал, а поколението на Модрич, Ракитич и Манджукич постигна това, което Шукер и компания не успяха през 1998 година.  Мачът започна отлично за Англия, след като още в 5' Трипиър изпълни перфектен пряк свободен удар и даде аванс на \"трите лъва\". До края на полувремето поданиците на кралицата бяха пълни господари на терена, но изпуснаха няколко страхотни положения и бяха наказани през вторите 45 минути.      В 68' при центриране на Върсалко в наказателното поле Уокър изпусна Перишич и крилото с крак вкара за 1:1. Последва и греда на звездата на Интер, който можеше да реши всичко, но в крайна сметка двата тима влязоха в продължения - за трети път за Хърватия и за втори за Англия.\r\nВ продълженията Англия натисна в първите 15 минути, но при вторите \"трите лъва\" сбъркаха фатално. Уокър не успя да изчисти добре топката, а Перишич успя да играе с глава и с гръб изведе Манджукич сам срещу вратаря - удар и 2:1.    ", "date": "2018.07.11", "title": "Хърватия е на финал в Русия след обрат срещу Англия"}
{"url": "https://www.actualno.com/tennis/rodjyr-federer-iznenadvashto-otpadna-na-14-finalite-na-uimbyldyn-news_684461.html", "text": "  Първата огромна изненада на 2018 е факт. В 1/4-финалите на турнира финалистът от US Open 2017 Кевин Андерсън надигра световния №2 и миналогодишен шампион в Лондон Роджър Федерер след 2:6, 6:7 (5), 7:5, 6:4, 13:11.  Една от големите изненади в мача още преди той да започне бе, че двамата ще играят на Корт №1, а не на Центрлания корт, където Федерер обикновено играе мачовете си в последното десетилетие. А Корт №1 отдавна е известен като \"гробището на шампиони\" на свещената трева.   8-кратният шампион на Уимбълдън стартира сравнително лесно с успех в първия сет за по-малко от половин час игра. Последва трудно спечелен сет, а след това тенисистът от ЮАР се върна в срещата с два поредни спечелени сета. Така се стигна до пети решителен сет.\r\nТам двамата си разменяха спечелване на сервис геймовете си до 11:11, когато Андерсън стигна до точка за пробив след първата двойна грешка на Федерер за мача и едва четвърта в целия турнир тази година за него и я реализира. Последва сигурен гейм, в който Андерсън завърши с мощен сервис и победи именития си съперник с 13:11.    ", "date": "2018.07.11", "title": "Роджър Федерер изненадващо отпадна на 1/4-финалите на Уимбълдън"}
{"url": "https://www.actualno.com/burgas/momichence-postrada-v-akvapark-kraj-ravda-news_684453.html", "text": "  9-годишно момиченце от Русия пострада тежко при инцидент в аквапарк край Равда. Сигналът е подаден около 16:00ч. на 10 юли, съобщава Дарик радио.  Инцидентът станал докато малката Елизабет се спускала от 20-метрова водна пързалка. Пострадалото момиченце е било заедно с група от осем деца и възпитател.      Детето е прието в Университетската многопрофилна болница в Бургас с наранявания в областта на гениталиите и кръвоизлив, съобщава Нова ТВ. Към този момент състоянието му е стабилно. От лечебното заведение отказват повече подробности.\r\n20-метровото съоръжение, на което е станал инцидентът, за кратко е било затворен. От аквапарка твърдят, че нямат данни за техническа неизправност на съоръжението. Въпреки това са въвели ограничение за използване на пързалката от лица под 18 години.    Започнала е прокурорска проверка. До този момент обвинение не е повдигнато.   „Пързалката в аквапарка е една. Назначена е съдебно-техническа експертиза. Прави се оглед на място. Тази пързалка е висока 20 – 22 метра. Говорим за ускорителна, стръмна пързалка. Детето е получило кръвоизлив, падайки в басейна“, каза пред Дарик председателят на Районна прокуратура в Несебър Радост Бошнакова.\r\nПо думите ѝ, предстои да се провери спазени ли са всички инструкции за използването на съоръжението, което е единственото подобно в аквапарка.    „Аз се страхувам, не знам как децата се качват там. Говорим за голяма височина. Искам да знам дали някой от отговорните там съблюдава за реда на качване и спускане и прави ли се инструктаж, има ли табели, забранява ли се качването на деца. Всички тези въпроси ще станат ясни след проверката“, допълни Бошнакова.", "date": "2018.07.11", "title": "Момиченце пострада в аквапарк край Равда"}
{"url": "https://www.actualno.com/bgfootball/levski-stigna-novo-dyno-v-evropa-padna-ot-otbor-ot-lihtenshtajn-news_684434.html", "text": "  Левски разочарова за пореден път феновете си. В първия си мач от за сезона \"сините\" загубиха с 0:1 гостуването си от представителя на Лихтенщайн Вадуц.  Тимът на Делио Роси стана за резил след като, въпреки териториалното си предимство през цялата среща, не създаде нито едно чисто положение срещу тима от втора дивизия на Швейцария.      Освен това столичани записаха 12 пореден мач без успех далеч от България в евротурнирите, където за последно спечелиха през 2010 година срщу Дъндолк (2:0). 26-кратните шампиони имат осем поражения в последните си десет визити в Европа.\r\nВсичко най-интересно от мача Вадуц - Левски четете в     ", "date": "2018.07.11", "title": "Левски стигна ново дъно в Европа, падна от отбор от Лихтенщайн"}
{"url": "https://www.actualno.com/balkani/makedonija-poluchi-pokana-za-pregovori-s-nato-news_684450.html", "text": "  \"През 2008 г. решихме, че НАТО ще даде на Бивша югославска република Македония (БЮРМ) покана за присъединяване към Алианса, след като се намери взаимно приемливо споразумение за името в рамките на ООН. Приветстваме историческото споразумение между Атина и Скопие за решение на спора за името. В съответствие с нашата политика решихме да поканим правителството в Скопие да започне преговори с Алианса. Пълното прилагане на всички предвидени вътрешни процедури по отношение на споразумението за уреждане на името е условие за успешното завършване на процеса на присъединяване \".  Това е записано в проекта за заключителен документ на срещата на върха на НАТО, съобщава БГНЕС.      На практика Македония получава днес (11 юли) покана за започване на преговори за членство  в Алианса, а присъединяването ще бъде след като приключат всички вътрешни  процедури по уреждане на  името.\r\nГенералният секретар на НАТО Йенс Столтенберг потвърди решението на Алианса.    \"Ние приветстваме споразумението между Атина и Скопие и сме съгласни да поканим правителството в Скопие да започне преговори за присъединяване, след като бъдат приключени всички вътрешни процедури за финализиране на сделката. Страната ще влезе в НАТО като 30-ата държава-членка\", заяви той след първото заседание на Северноатлантическия съвет на срещата на върха на НАТО.   \"Хората в Македония трябва да решат, а това е възможност, която идва веднъж в живота. Те или ще подкрепят споразумението и страната ще стане член, или няма да го подкрепят страната и няма да стане член, не може да получи двете неща. Няма членство без промяна на името, но хората трябва да решат\", отбеляза Столтенберг.\r\nВ проектодокумента има и други акценти: не са пропуснати усилията на македонското правителството да реформира страната и да заздрави връзките си с България.    \"Ние приветстваме усилията на правителството през последната година и значителния напредък, постигнат за някои спешни приоритети за реформи и насърчаваме допълнителни реформи, за да се засили приноса към Алианса\".   НАТО приветства и усилията за изграждане на многоетническо общество и призовава за допълнителни усилия в тази област.", "date": "2018.07.11", "title": "Македония получи покана за преговори с НАТО"}
{"url": "https://www.actualno.com/europe/sled-trymp-putin-shte-se-sreshtne-i-s-emanuel-makron-news_684456.html", "text": "  Френският президент Еманюел Макрон ще разговаря с руския президент Владимир Путин в неделя. Тогава френският държавен глава ще е в Москва за финала на Световното първенство по футбол. Съобщението е от кабинета на Макрон, цитирано от БГНЕС.  Срещата им ще бъде само ден след тази между американският президент Доналд Тръмп и руският му колега в Хелзинки.      Макрон присъства и на полуфинала, където националният отбор на Франция победи отбора на Белгия с 1:0, въпреки решението за политически бойкот на турнира след случая \"Скрипал\".\r\nМакрон обаче обеща, че ще отиде на мач в Русия, ако Франция достигне до полуфиналите, и изявлението, че той ще спази това си обещание дойде малко след като френският отбор стана първият полуфиналист.    ", "date": "2018.07.11", "title": "След Тръмп, Путин ще се срещне и с Еманюел Макрон"}
{"url": "https://www.actualno.com/crime/izdirva-se-moldovec-za-krajbite-ot-bankomati-v-sofija-i-plovdiv-news_684448.html", "text": "  Двама молдовци на възраст 25-26 години са обрали банкомата в Пловдив и са опитали да взривят ден по-рано такъв в квартал Люлин, София.  Единият е арестуван за 72 часа,а другият е избягал. Според МВР, той най-вероятно вече е напуснал страната.   На брифинг в Пловдив главният секретар на МВР Младен Маринов и зам.-районният прокурор Румяна Зайкова-Калеева съобщиха подробности за случая, предаде кореспондентът на БГНЕС от града.\r\nИ двамата са влезли като туристи, без да привличат вниманието на  граничните власти, въпреки че единият е с досие.    От банкомата в Пловдив са откраднати 215 000 лева. 88 хиляди са открити в чейндж бюро със следи от обгаряне. Останалите все още не са намерени - може част от тях да са изгорели при взрива.\r\nИ в София, и в Пловдив молдовците са използвали крадени регистрационни номера от паркирани наблизо автомобили. Взривът в Пловдив най-вероятно е предизвикан от пропан-бутан.   Видеонаблюдение е помогнало за тяхното задържане, колата е била оставена в Бургас няколко дни, а полицията е следила кой ще дойде да я прибере. Дошъл един от похитителите заедно с жена, също молдовка, които са закарали колата в автомивка. Преди да бъдат заличени следите от престъплението, мъжът е бил задържан и, според прокуратурата, са открити неоспорими доказателства.    Жената не е задържана, според разследващите, тя е била с молдовците, но не е участвала в престъпленията.\r\nТова не е първият обир на банкомат, извършван от молдовци, стана ясно днес. Преди няколко години в пловдивското село Ръжево Конаре бе обран един и пак престъплението бе извършено от молдовци. Според властите обаче двете групи нямат общо помежду си.", "date": "2018.07.11", "title": "Издирва се молдовец за кражбите от банкомати в София и Пловдив"}
{"url": "https://www.actualno.com/analysis/predlojenie-kym-putin-vdigane-na-sankciite-v-zamjana-na-natisk-vyrhu-iran-v-sirija-news_684425.html", "text": "  Израелският премиер Бенямин Нетаняху е в Москва на двудневно посещение, където ще се срещне с руския президент Владимир Путин и други официални лица. Темата, която двамата ще обсъждат със сигурност е Сирия и още по-конкретно: присъствието на Иран и вероятното изтегляне на Техеран, което руснаците вече определиха като „нереалистично“. Но Нетаняху идва в Москва и с предложение: вдигане на санкциите върху Русия в замяна на това Кремъл да притисне Иран да се изтегли от Сирия.   , за да се изтеглят напълно про-иранските милиции от Сирия. Онова, което могат да направят е да договорят тези формации, в това число ливанската група Хизбулла, да се изтеглят възможно по-далеч от границата с Израел.      Според данните, идващи от Сирия, иранските сили участват активно по време на сегашната офанзива на Асад в провинция Дараа и Югозападна Сирия. Самата сирийска армия, която наскоро придоби контрол върху граничния пункт Насиб, даващ достъп до Йордания, е нарушила споразумението, постигнато с бунтовническите сили, постигнато с посредничеството на Русия миналата седмица. Заради този провал израелците не смятат, че Русия може да повлияе така сериозно върху иранските сили.     Влиятелното американско издание The New Yorker обширна статия, според която Саудитска Арабия, Обединените арабски емирства и Израел са предложили на Доналд Тръмп да помисли за сваляне на санкциите върху Русия, наложени преди четири години заради инвазията в Украйна и анексирането на Крим в замяна на руски натиск върху Иран за изтеглянето на иранските и про-ирански сили от Сирия. В статията се споменава, че още през 2016 година, когато лидерът на ОАЕ, Шейх Мохаммад бин Зайед, се среща с американски посредник на Сейшелските острови, е станало ясно, че Путин обмисля варианта да разрешаване на сирийската криза в замяна на вдигане на западните санкции.\r\nБин Зайед не е единственият, който застава в подкрепа на подобен сценарий. Израелски и саудитски официални лица също участват в преговорите с американската администрация.   Трябва да се припомни, че в началото на 2017 година Кирил Дмитриев – ръководителят на Суверенния фонд на Русия – с влиятелния бизнесмен, сподвижник на Тръмп и основател на най-голямата наемническа група „Блекуотър“, Ерик Принс на курорт, собственост на Бин Зайед. Тогава стана ясно, че на срещата се е дискутирала възможността Русия да намали контактите си с Иран, включително по отношение на Сирия в замяна на вдигане на санкции. По-късно, Саудитска Арабия и ОАЕ предложиха да инвестират в проекти в Сирия, ако Путин „скъса“ с иранците.    След избирането на Тръмп начело на САЩ, израелският посланик във Вашингтон Рон Дермер заяви, че по време на среща с Тръмп е станало дума за възможността американският президент да заздрави връзките си с Путин. Според Израел едно сближаване между САЩ и Русия може да изтласка иранските интереси далеч от Сирия.\r\nЗа да покаже сериозността на ситуацията, на 8 юли Израел бомбардира сирийската военна база Т4, използвана от иранските сили. Това е третото подобно нападение на сметката на Израел от началото на годината. Анализатори смятат, че Нетаняху изпраща сигнал към Путин, че ако иранците смятат да останат в Сирия, ги чакат ежедневни удари като този от миналата неделя.\r\nДискусии по темата за изтеглянето на Иран се очакват на срещата между Путин и Тръмп на 16 юли в Хелзинки. Но преди това възникват два важни въпроса: може ли Русия да притисне Иран и какво мисли Иран по въпроса.      Дипломатическата логика казва, че Иран е склонен да направи отстъпки в Сирия в замяна на отмяна на новите американски санкции, наложени наскоро от САЩ. Но тази логика контрастира на актуалната ситуация на терен в Сирия. Иран отдавна дава сигнали, че няма намерение да се изтегля от Дамаск и че каквито и да е разговори по ядрената сделка и санкциите не влизат в темата за Сирия.\r\nЗа последните няколко години Иран изхарчи над 16 милиарда долара в подкрепа на режима на Асад и финансира десетки хиляди чуждестранни бойци, които да се сражават на страната на сирийското правителство. След подобни инвестиции няма как да се очаква Техеран да се съгласи бързо на изтегляне от Сирия, без да получи нещо сериозно в замяна.\r\nЕто защо на този етап онова, на което може да се надява най-много Израел, е някакъв руски план, който да позволи на сирийския режим да възвърне контрола си в Южна Сирия без влизането на сирийските и ирански сили в района, в руска координация с Израел за статуса на района след евентуалния край на войната.  ", "date": "2018.07.11", "title": "Предложение към Путин: Вдигане на санкциите в замяна на натиск върху Иран в Сирия"}
{"url": "https://www.actualno.com/blagoevgrad/spasiha-jena-s-navehnat-glezen-kraj-popovoto-ezero-news_684469.html", "text": "  50-годишна жена с навехнат глезен е била спасена при акцията в района на Поповото езеро в Пирин. Това съобщи за Радио „Фокус“ – Пирин Цветан Пчелин, ръководител на отряд „Добринище“ към Планинска спасителна служба при Български червен кръст.  Той обясни, че сигналът за пострадал турист е подаден към тях около 12.00 часа.   \"Първоначално тръгнахме една група от четирима спасители от Планинска спасителна служба – Добринище. По-късно получихме и помощ от Планинска спасителна служба – Банско. Акцията приключихме успешно около 19.30 часа. Жената е с навехнат глезен, но не можеше да се движи, затова се наложи да я пренесем с носилка\", добави Пчелин.", "date": "2018.07.11", "title": "Спасиха жена с навехнат глезен край Поповото езеро"}
{"url": "https://www.actualno.com/europe/nato-rusija-vyn-ot-moldova-ukrajna-i-gruzija-news_684479.html", "text": "  Държавните и правителствените глави на 29 страни-членки на НАТО призоваха Русия да „изтегли войските си от Молдова, Украйна и Грузия“. Това се казва в декларацията на алианса след първия работен ден на срещата на върха на алианса в Брюксел.  „Потвърждаваме нашата подкрепа за териториалната цялост и суверенитета на Украйна, Грузия и Република Молдова в рамките на техните международно признати граници. Призоваваме Русия да изведе силите, които е разположила в тези три страни без тяхно съгласие“, се казва в документа, цитиран от БГНЕС.      Освен това обаче, Алианса обяви, че е напълно възможно партньорство с Русия да има стратегическа ценност и за двете страни, но сега няма условия за такова партньорство. \"Продължаваме да вярваме, че партньорството между НАТО и Русия, основаващо се на международното право и задължения, включително основополагащия акт Русия-НАТО и Римската декларация, би могло да има стратегическа ценност. Във връзка с настоящите обстоятелства, съжаляваме, че въпреки призивите на съюзниците и международната общност по адрес на Русия да промени курса си, няма условия за такива отношения\", се казва във финалния документ.\r\nЛидерите на държавите от НАТО също така призоваха за пълното реализиране на Минските споразумения за урегулиране на конфликта в Украйна, а също така изразиха подкрепа за работата на Нормандския формат и контактната група.    Междувременно те поеха ангажимент да избавят Алианса от зависимостта от оръжията и техниката съветско и руско производство. Това се казва в декларация, приета след основната работна сесия на срещата на върха на алианса в Брюксел.   Лидерите на НАТО подчертаха необходимостта от модернизиране на въоръженията на държавите-членки за „укрепване на тяхното технологично предимство“. Армиите на страните от Централна и Югоизточна Европа продължават да са въоръжени основно със съветско оръжие от 60-те и 80-те години на миналия век, макар че много танкове, самолети и вертолети бяха модернизирани през последните години. Точни оценки за пълния преход на тези армии към стандартите на НАТО няма, но според експертите това ще струва стотици милиарди долари, които трябва да бъдат извадени от бюджетите на тези страни.\r\nПрипомняме, че американският президент Доналд Тръмп заговори за нова граница за разходите за отбрана - 4% от БВП. Германия, която беше основен обект на критики на Тръмп, защото и сега не дава 2% от БВП за отбрана, колкото трябва според поет ангажимент за всички страни-членки на НАТО, не коментира позицията на президента на САЩ. В момента само 8 страни-членки са достигнали тази цел.    ", "date": "2018.07.11", "title": "НАТО: Русия вън от Молдова, Украйна и Грузия "}
{"url": "https://www.actualno.com/crime/radev-napadnatite-policai-sa-dobre-news_684458.html", "text": "  \"Извършителят на убийството в „Лозенец” е изключително агресивен и в  момента. Той е настанен в Център за психично здраве, където е под  охрана.\" Това каза главният секретар на МВР главен комисар Младен Маринов  на брифинг в Пловдив, цитиран от ИА \"Фокус\".  Думите му са по повод арестуваният мъж с психични проблеми, извършил убийстовото в столичния квартал Лозенец по-рано в сряда.   При ареста той е нападнал полицейските служители,  които са го извели от дома му.\r\nДобро е състоянието на полицейските служители, които бяха нападнати от  млад мъж с психични проблеми в София, заяви министърът на вътрешните  работи Валентин Радев.    Гл. комисар Маринов уточни, че сигналът е бил подаден от майката на  извършителя, която сама се е явила в полицията и е заявила, че синът й системно я пребива и че в този момент е сам с баща си. \r\nПолицията е  действала незабавно и е изпратила екипи на място, както и психолог.  Мъжът е направил опит да нападне и служителите на полицията, но те са  били подготвени и са го неутрализирали бързо.\r\n\"За съжаление намерихме  бащата мъртъв вътре\", каза Маринов.    \"В момента поведението му е  изключително агресивно и той се опитва да нарани и хората от центъра и  да избяга\", заяви главен комисар Младен Маринов.\r\nПо думите му мъжът е  освидетелстван и лекуван от психични проблеми и преди. В момента предстои да бъде назначена експертиза.\r\nМинистър Радев заяви, че такива хора не трябва да се разхождат свободно.   \"Трябва да ги задържим и да ги охраняваме, а преди това трябва да е променено законодателството. Докато са все още в психиатрия те приемат лекарства и са добре, но често връщайки се вкъщи те спират да приемат лекарства и стават много опасни. Трябва да открием начин, за да опазим обществото от психично болните хора\", коментира още министър Радев.", "date": "2018.07.11", "title": "Радев: Нападнатите полицаи са добре"}
{"url": "https://www.actualno.com/vraza/shtetite-v-mizija-za-3-mln-lv-news_684462.html", "text": "  Индикативната стойност на разходите за  възстановяване на инфраструктурата в общината е до 3 млн. лв. Вече се  прави описание на щетите и ще се изготвят количествено-стойностни  сметки, информира регионалният министър и допълни, че средства ще бъдат  отпуснати и от Комисията за подпомагане и възстановяване към  Министерския съвет.  Това съобщи при посещението си в засегнатия от интензивните валежи град министърът на регионалното развитие и благоустройството Николай Нанков.      Той заедно с председателя на Управителния съвет на Агенция „Пътна инфраструктура“ инж. Светослав Глосов, провери на място състоянието на инфраструктурата в града.\r\nРегионалният министър обърна внимание, че в Мизия от причинените от валежите кални потоци земна маса са разрушени основно улици.    \"От вчера поддържам връзка с кмета, който беше направил необходимата организация. Ние се включихме чрез Агенция „Пътна инфраструктура“, посочи министърът.\r\n\"Справихме се веднага с републиканската инфраструктура и пренасочихме екипи на Областното пътно управление към общината. Допълнителни машини, които да се включат в почистването, са изпратени дори от Пловдив\", коментира Николай Нанков. Той изказа благодарност към екипите на АЕЦ Козлодуй, Главна дирекция „Пожарна безопасност и защита на населението“ и АПИ, които се включиха в разчистването на пострадалия град.   В авариен режим ще бъдат изчистени последиците, след това започваме с цялостно укрепване на инфраструктурата, заяви министър Нанков.    Дъждовна канализация ще бъде изградена по ул. „Петко Банков“ в Мизия,   тъй като сега съществуващата система не може да поема води с такава   интензивност. Той допълни, че се осигуряват допълнителни водоноски, които са необходими за измиване и изчистване на свлечената земна маса, и още няколко машини – т.нар. бобкат, които са най-маневрени и ще помогнат за разчистване на засегнатите улици и възстановяване на настилката.\r\nНиколай Нанков съобщи, че част от изпълнените възстановителни дейности по яз. „Рогозен 1“ са компрометирани от валежите. Засегнат е главно преливникът. Към момента не може да се даде оценка. Уверението на фирмата изпълнител - „Транспортно строителство и възстановяване“ към Министерството на транспорта, информационните технологии и съобщенията, е, че щетите ще останат за нейна сметка. Предстои да се направи опис, който трябва да приключи максимално бързо, коментира той.\r\nС кмета на Хайредин уточнихме, че е необходимо максимално бързо да се възложи на инженеринг ремонта на яз. „Бързина“, за който има осигурени около 1 млн. лв. от Министерския съвет, информира още министърът. Трябва да решим и проблема с Борован, където говорим за каскадно разположени общински язовири. Започнахме отдолу нагоре, защото това бяха най-компрометираните и най-проблемните съоръжения, но все пак трябва да оправим горното течение на каскадата, каза той.      Хубаво е че влязоха в сила промените в Закона за водите. Ще търсим съдействие от областния управител и при необходимост – от министъра на икономиката Емил Караниколов, за язовирите, при чието управление кметовете срещат трудности. Министерството на икономиката ще може не само да ги управлява, но чрез държавното предприятие към него ще може да ги ремонтира в авариен режим, посочи Николай Нанков. Той допълни, че ще бъде осигурен и финансов ресурс, така че от добрата воля на Община Борован, кмета и общинския съвет зависи максимално бързо да предприемат действия по предаване, за да може след това да се изпълнят аварийно-възстановителни работи по тези язовири, така че да се реши в цялост проблемът с течението на река Скът. Принципал на съоръженията в момента е общинският съвет. Ако общината не ги предаде на Министерството на икономиката, но продължава да не ги стопанисва добре, могат да бъдат наложени санкции, каза още Николай Нанков.\r\nМинистърът посочи, че с ръководството на Община Мизия е коментирана темата с притеснения на хората за хигиената и извършване на дезинфекция в града. С кмета очертахме план от мерки. Колегите от Регионалната здравна инспекция са на разположение. Проблем с водата няма, качеството е в необходимите норми, няма заливане на помпената станция, съобщи той.\r\nКоментирахме също осигуряването на нов път между село Крушовица и Липница, което би решило част от проблема със сблъскването на водните течения на р. Скът и каскадните язовири от р. Хайредин. Това ще даде дълготраен ефект върху цялата ситуация с бъдещи наводнения в региона, информира регионалният министър.", "date": "2018.07.11", "title": "Щетите в Мизия - за 3 млн. лв."}
{"url": "https://www.actualno.com/bgfootball/ludogorec-trygna-s-grymka-pobeda-v-evropa-news_684455.html", "text": "  Отборът на Лудогорец стартира с голово шоу в първия предварителен кръг на Шампионска лига. \"Зелените\" победиха със 7:0 Крусейдърс в Разград и гледат уверено към следващата фаза на надпреварата.  Момчетата на Пауло Аутори играха освободено, видимо класата им бе по-висока от тази на тима от Северна Ирландия и лесно спечелиха срещата.      \"Орлите\" имаха куп положения в началото, като стигнаха до първи гол едва в 25', когато Марселиньо откри. Последваха попадения на Мисиджан, Кешеру и Марселиньо, а Якуб Свиерчок, който се появи като резерва в 68' оформи, оформи крайния резултат с три поредни попадения.\r\nВсичко най-интересно за разгромната победа на Лудогорец над Крузейръс четете в .    ", "date": "2018.07.11", "title": "Лудогорец тръгна с гръмка победа в Европа"}
{"url": "https://www.actualno.com/politics/speshni-promeni-v-zakon-za-horata-s-uvrejdanija-news_684471.html", "text": "  Парламентарната социална комисия прие на второ четене спешни промени в Закона за интеграция на хората с увреждания. Те бяха внесени от депутати от ГЕРБ и Обединените патриоти, съобщава БНР.  Промените се наложиха, за да не загубят хора с увреждания добавките си за социална интеграция, след като Върховният административен съд отмени разпоредби от Правилника за прилагане на закона, свързани с тях.      Председателят на комисията доктор Хасан Адемов каза: \"Това, което правим в различните типове интеграционни добавки, това, което беше записано в правилника, го преместваме сега в закона. Целият проект е огледан отвсякъде. Взети са предвид всички възможни хипотези, на всички групи, защото те не са една и две. Има такива, които имат експертни решения, които продължават след решението на съда. Други, които са в процедура по производство. Всички тези групи сме ги уредили по отделен начин с текстовете\".\r\nБлизо половин милион души получават добавки за социална интеграция, като те са различни видове - за транспорт, за обучение, за телекомуникационни услуги, лекарства и други.    ", "date": "2018.07.11", "title": "Спешни промени в Закон за хората с увреждания"}
{"url": "https://www.actualno.com/interview/georgi-ikonomov-ima-totalno-nerazbirane-za-bansko-daje-i-ot-unesko-news_684367.html", "text": "         Пречки ще има винаги, защото в Банско все пак основният туризъм, който искаме и можем да развиваме, е планинският - зимен или летен. Ние нямаме море, нямаме минерална вода, а цялата планина е национален парк, почти цялата е в \"Натура 2000\", цялата планина е защитена зона по ЮНЕСКО. Трудности ще имаме за всичко, което решим да правим в планината, което обаче не означава, че трябва да се отказваме и зачеркваме възможностите.\r\nНа първо място перспективата е развитие на ски зона Банско. Тя трябва да бъде доразвита в нейната цялост, в така или иначе вече развита урбанизирана територия. Говоря за втора кабинка, за още 2-3 лифта и още 2-3 писти. Това е, което задължително трябва да се довърши в ски зоната Банско.    Другата перспектива е ски зоната в Добринище. Ние почти не говорим за нея, но тя е определена в плана за управление на парк \"Пирин\", независимо че е много по-малка. Може да бъде друг моделът, може общината да вземе по-голямо участие в нея, но съществуващият там лифт е от 80-те години. Той трябва да бъде подменен с бърз 4 или 6-седалков, да се направят 2-3 хубави писти и на Добринище това му е достатъчно.\r\nДруга възможност е изграждането на голф игрище в Банско подобно на Разлог. Ние имаме подходящи терени, а и желаещи инвеститори, но пречката тук е, че в момента Законът за собствеността и ползването на земеделските земи забранява на общините да се разпореждат с имоти, които са пасища и мери. Забранени са всякакви разпоредителни сделки до 2019 г. и ни пречи да започнем този проект в момента.\r\nДруго, което би разнообразило летния продукт, са хижите. С малки изключения те са в много лошо състояние. Собственост са на БТС и ги отдават под наем за срок от 5 г. Наемателите, съвсем естествено, не искат да инвестират за подобряване на условията в тях, защото нямат сигурност. Пешеходният туризъм в планината, разходките до езерата, изкачването до върхове, риболовът все повече набират сила и хората все по-често се обръщат и през лятото към планината. Тези хижи би трябвало да се реновират, за да дадат добра база за развитието на летен туризъм. Много още бихме могли да говорим за туризъм, но това е основното. Други атракции и атракциони биха могли да допълнят продукта, но не могат да дадат нова насоченост. И нещо, което предстои да се случи, е учредяването на туристически регион \"Рила-Пирин\".     Тя е регламентирана в Закона за туризма. Замисълът е много добър - да се работи на едро в туристическата реклама, в маркетинга и в предлагането на туристическите продукти - така, както се прави в чужбина.    Точно така. И на 17 юли предстои учредяването му в Благоевград. Дадохме началото му тук, в Банско. Ние бяхме инициатори. Надяваме се след това да се установи един работещ офис, да се направят привлекателни и разнообразни туристически продукти. Хората искат, когато са в Банско или в Боровец, да имат и по-малка дестинация, не толкова известна - някое село като Мелник например с виното, Роженския манастир, така че да се разнообрази престоят им.    Това все още не е уточнено. Аз се надявам центърът да бъде в Банско, като инициатор, а и защото Банско е най-големият туристически център в областта. Приляга му да бъде тук. Няма такова нещо. ЮНЕСКО препоръчва, не може да разреши или забрани. Все пак това е неправителствена организация и няма как да каже на правителството как да си води вътрешната политика.\r\nИма едно тотално неразбиране за Банско, даже и от ЮНЕСКО. Така им са представяни нещата години наред от „зелените“ активисти, че едва ли не ние тук ще разрушим планината, ще я бетонираме, ще я презастроим над 48%. Всеки нормален човек вижда, че това е невъзможно. Да застроиш 48% от една планина е безумие само да го помислиш, камоли да го изговориш. ЮНЕСКО имаха едно становище предварително и нагласа за вземане на решение по този казус, но след посещението на българска делегация начело с вицепремиера Валери Симеонов на сесията в Бахрейн ситуацията се промени. Те са водили множество разговори, показали са нагледни материали какво именно е Пирин и 21 страни-членки на сесията взимат коренно различно решение. Тоест, те виждат, че въобще не се случва нищо толкова страшно и в момента казват: \"Не трябва цялостна екологична оценка на плана, а само на конкретните инвестиционни намерения\" .Това е нещо, което ние повтаряме години наред. А първоначалният вариант беше, че трябва да се прави цялостна екологична оценка. Така, че \"зелена светлина\" е трудно да се каже, защото това не е органът, който разрешава или забранява строителството. Тяхното решение е изключително важно и то би трябвало да успокои повечето хора в България, че нищо нередно не се прави.     Две неща трябваше да се случат, за да тръгне инвестиционното предложение. Едното стана на 28 декември, м.г. - промяната на плана за управление на парк \"Пирин\". Второто е, че трябва да се измени концесионният договор, който към момента има доста неясноти и двояко тълкуване. Да, какво е дадено на концесия, какво се ползва. Повече ли е, по-малко ли е, да се фиксират границите на концесията. Това трябва да бъде уточнено, предвид че в началото на тази година влезе в сила нов Закон за концесиите. Аз се надявам това да бъде задвижено най-късно до края на юли и финализирано. Тогава няма да има пречки за реализирането на този проект като се започне с процедурата за инвестиционното предложение. Стъпките няма да са кратки и то не защото законът е така, а защото ще има обжалвания на всяка крачка, която дава възможност за жалби от \"Зелените\". След внасяне на искането за инвестиционно предложение трябва да бъде изготвен ПУП, който да бъде одобрен. Трябва да бъдат извършени съответните екологични оценки, работен проект. Аз не го виждам всичко това по-рано от година, година и половина.    Не, с обжалванията, защото промениха закона и вече обжалванията вече не могат да се точат толкова дълго време. Мисля, че преди около 3-4 месеца беше направено такова изменение от Народното събрание. Смятам, че до година и половина може да има разрешение за строеж, след това да се започне строителство, което ще продължи около година. Сякаш да, въпросът е да мине промяната на концесионния договор, който е ключов момент за стартиране на проекта.    То и досега имаше две страни, защото възможността за промяна на плана я има в закона. Един план не може да стои застопорен. Както всеки Общ устройствен план на дадена община подлежи на актуализация, когато се налага. Този план също подлежи на промяна и ние не сме извършили нещо незаконно, но видяхте какви реакции бяха инициирани и стимулирани от \"зелените\" срещу това решение на правителството. Така, че неразбирането по този казус \"Пирин\" е пълно. \"Зелените\" много добре знаят как стоят нещата, кое е законно и кое не. И тези безсмислени битки, които те водят години наред и ВАС много пъти им е казал, но на тях не им пречи да лъжат и обществото да се хваща много често на опашатите им лъжи. Никой не вниква в подробностите, за да види, че няма как една община и цяло правителство да искат нещо незаконно да се случи. Ние си движим нещата по закон, но те постоянно спъват нещата. И не само в Банско, а в цялата страна, за съжаление. Миналата година се движехме по-добре. Тоест, доста по-точно, когато с 1% имаше разлика при изпълнението на бюджета в годишен план, което значи, че изключително прецизно сме сметнали както приходите, така и разходите. Имахме малко кадрови проблеми в отдел \"Приходи\", които са на път да се решат, но горе-долу вървим в план, с леко забавяне на приходната част. Надявам се сега, след юли месец изоставането да бъде наваксано. Много трудно върви събирането на данъци и такси, когато това става принудително, защото все се оказва, че който дължи на нас, дължи и на държавата, на банките. Така ние, общините, оставаме на задно място и не можем да си съберем огромни суми. Това ни създава много трудности, но бюджетът ще бъде изпълнен. Ако приходите останат по-малко, ще отпаднат и част от разходите съответно. Със собствени средства изпълняваме две много важни улици. Едната е ул. \"Гоце Делчев\", която започнахме преди 4 години. Тя никога не е била улица, а едно пространство с мръсна вада по средата, с камъни и пръст. Тя тръгва от ски зоната и стига до идеалния център на града. До 10 дни очаквам цялостното й завършване. Това е трябвало да се направи още преди 30-40 години, обещавано е, но нищо не е правено. Аз изключително се радвам на финализирането на този обект, защото се превърна в улица - парк. Много е живописен, на различни нива, с естествени материали, планински морени, рекичка по средата, атракции, много зеленина.    Да, само преди около 4 години имахме едно целево финансиране от МС за 300 000 лева. Но цялата улица е около 3,5 млн. лв. Другата е ул. \"Пирин\", която е на втори етап. Тя също е с естествени материали, много красива. Важно е да кажа, че не правим нито една улица без да сме подменили подземната инфраструктура - водопровод, канализация, слаби и силни токове, съобщителна техника, колектори, където се налага. Чак тогава почваме да изграждаме нагоре. В момента тека процедурите за избор на изпълнител за рехабилитация на главни улици в Банско за около 2 млн. лв. Една процедура приключва за изграждане на нова детска градина с целево финансиране от държавния бюджет. Финализираме и една процедура за изграждане на подпорни стени и корекция на река Главня в центъра на града за около 800 000 лв. от \"Бедствия и аварии\". Това са ни проектите до края на годината. Те са подготвени. Шест проекта са внесени по трансгранично сътрудничество като приемът беше през май месец. Очакваме класиране. А сега до 13 юли се подават проектите по ПРСР. Вчера сме входирали един проект за образователна инфраструктура. Предстои да внесем още два - за реновиране на градския парк и езерото, а другият е за енергийна ефективност на три общински сгради. ", "date": "2018.07.11", "title": "Георги Икономов: Има тотално неразбиране за Банско, даже и от ЮНЕСКО"}
{"url": "https://www.actualno.com/blagoevgrad/spasitelna-akcija-kraj-popovoto-ezero-news_684467.html", "text": "  Спасителна акция за пострадал турист се провежда край Поповото езеро в Пирин планина. Това съобщиха за Радио „Фокус“ – Пирин от Планинска спасителна служба – Банско към Български червен кръст.  На място е изпратен екип от спасители, които към момента работят за оказване съдействие на гражданина.      ", "date": "2018.07.11", "title": "Спасителна акция край Поповото езеро"}
{"url": "https://www.actualno.com/europe/rumen-radev-nato-ne-e-borsa-za-sigurnost-a-syuz-na-suverenni-dyrjavi-news_684459.html", "text": "      Това заяви президентът Румен Радев след участието си в първата работна  сесия на Северноатлантическия съвет във формат 29, която се състоя в  рамките на Срещата на държавните и правителствените ръководители на  държавите-членки на Алианса.      \"Аз единствен поставих въпроса пред генералния секретар на НАТО какво става с Трансатлантическата връзка, която е гръбнакът на НАТО като военни способности, ако не срещнем тези 2 процента сега, а никой не говори за тези четири процента\", заяви Румен Радев. Това е жизненоважно за бъдещето на организацията и касае всички страни, но този проблем не се дискутира. \"НАТО не е  борса, на която можеш да си купиш сигурност, НАТО е съюз на суверенни държави, обединени от стратегически цели и общи ценности\", подчерта българският държавен глава.\r\nПрезидентът Радев допълни, че от друга страна американският президент е прав, защото всяка страна трябва да има принос в свят на растящи заплахи и да изгражда ефективни способности. \"Това, което той прави, е добре и за нас като изграждане на отбранителни способности. Виждате с каква неохота в България се заделят средства за въоръжените сили\", обясни Румен Радев и допълни, че на тази тема е свикал три заседания на Консултативния съвет за национална сигурност. На тях се разбираме за нещо, което после се отменя, проектите за модернизация непрекъснато се отлагат, непрекъснато се намират причини, допълни Радев.    Решението за достигане на 2 процента, което много трудно е било прието у нас, ще се постигне в мандата на следващото правителство – по план през 2024 година, отбеляза Румен Радев и подчерта, че очаква натискът за увеличаване на парите за отбрана да продължи.\r\nПрезидентът Радев призова за обща политика на НАТО за разходите на отбрана и припомни, че две-трети от държавите съюзници са депозирали планове да достигнат 2 процента от БВП през 2024 г., а осем членки вече са го постигнали.   В отговор на въпрос за атмосферата по време на работната сесия и дали европейските лидери се чувстват изнудвани от САЩ, президентът Радев заяви, че атмосферата в залата не е била „една от най-приятните“. В момента всички лидери са в „сконфузено състояние“, защото всеки мисли какво означава условието за тези 4 процента и доколко е сериозен е бил  президентът Тръмп, заяви българският държавен глава. Румен Радев посочи, че НАТО е преминал през много предизвикателства и винаги съюзниците са успявали да се консолидират. „Надявам се да се намери решение и сега“, допълни президентът в отговор на въпрос дали има заплахи за бъдещето на Алианса.    Румен Радев определи като едно от добрите събития на срещата на върха очакваното решение Република Македония да получи покана за преговори за присъединяване. Конкретните срокове на процеса ще зависят от изпълнението на договора с Гърция, добави президентът.\r\nДържавният глава посочи, че в рамките на срещата на правителствените и държавни лидери е поставил и темата за трансатлантическата връзка. „Дадох и своето мнение и препоръки, които винаги съм държал. Напомних за операцията в Либия, която разкри огромни дефицити във военните способности на европейските държави“, посочи държавният глава, като допълни, че става въпрос за системите за разузнаване, високо точно оръжие, зареждане във въздуха, мобилност, съвременни системи за командване и управление, които са се предоставяли изцяло от САЩ. „Каква е съдбата на европейската сигурност, ако ги няма тези способности. Затова и моето предложение беше да се спазва двупистовият подход в отношенията с Русия“, допълни президентът Радев. Той призова наред с политиката на сдържане, да се гради също диалог и в ситуация на неясност на трансатлантическата връзка да се избягва агресивният тон и да се търсят пътища за нормализация на отношенията с Русия. Президентът допълни, че този подход се приема от лидерите.      ", "date": "2018.07.11", "title": "Румен Радев: НАТО не е борса за сигурност, а съюз на суверенни държави"}
{"url": "https://www.actualno.com/moresport/zvezden-mach-predshestva-kraja-na-svetovnoto-pyrvenstvo-news_684403.html", "text": "     В разгара на един горещ сезон, посветен на спорта и добрите начинания, LION® и предвожданият от Лео Бианки „Отбор на сърцето“ ще покажат как се играе футбол с кауза и ще подарят на феновете зверски футболни емоции. 15 от тях спечелиха някои от страхотните футболни награди на марката, сред които е и участието в първият футболен турнир на LION® – „Подивей за трофей“. Той ще се проведе този уикенд в амфитеатъра на столичния Ring Mall, а победителят от него ще демонстрира умения срещу опитните звезди от „Отбора на сърцето“. Предстоящият „лъвски“ мач обещава да е зрелищен и да подгрее запалянковците подобаващо за големия финал на Световното първенство по футбол.   Звездният мач е част от социална кампания, посветена на младите хора, които обичат футбола, движението и да се забавляват на открито. Целта на инициативата на LION® е да осигури повече възможности за малки и големи почитатели на „цар Футбол“. Социалната идея и любовта към спорта са причините, които събират LION® и сърцатите популярни личности на един футболен терен. В предстоящия „звезден“ мач музиканти, спортисти и победители в риалити формати, начело с LION® и Лео, ще обединят усилията си около обществено значима кауза за втори път това лято.\r\nСамо преди няколко дни облечен в „лъвски“ екипи, „Отборът на сърцето“ се изправи срещу All Stars Burgas в подкрепа на Holiday Heroes. Седмица по-късно Лео и приятели ще облекат отново „лъвските“ екипи, за да се впуснат в битка срещу победителите в организирания от LION® футболен турнир „Подивей за трофей“. Мачът обещава да бъде „звезден“, а след неговия финал ще се реализира и големият социален проект. Със средствата, които LION® влага, и хонорарите на „Отбор на сърцето“ ще бъде реновирано общинско игрище в столичния район „Люлин“.     ", "date": "2018.07.11", "title": "“Звезден” мач предшества края на Световното първенство"}
{"url": "https://www.actualno.com/asenovgrad/zashtitena-stava-detskata-gradina-v-selo-topolovo-news_684400.html", "text": "     През предстоящата учебна 2018 г./2019 г. в нея ще се обучават едва 36 малчугани. 14 от деца са на 5 г., а останалите 22 са 6-годишни. Четири от всички пътуват от село Леново, тъй като там липсва детска градина. За целта Община Асеновград е осигурила безплатен транспорт на малчуганите до учебното заведение.      Ако детска градина „Щастливо детство” бъде закрита, тогава ще се наложи всички деца да пътуват до града, на разстояние от около 18 километра. Това учебно заведение е единственото в този район и обхваща децата в предучилищна възраст не само от Тополово, а и от Леново, Долнослав и Новаково.\r\nВ селото има основно училище, но там няма разкрити подготвителни групи за деца в задължителна предучилищна възраст, поради липса на подходящ сграден фонд. Най-близката детска градина е в село Мулдава – на разстояние от 13 километра. Тя е с капацитет за две групи. През 2018 г./2019 г. заведението ще бъде посещавано от общо 48 деца от населеното място и не е възможно да бъдат приети още 36 малчугани от село Тополово.    Според Закона за предучилищното и училищното образование, за защитена се счита детска градина, която ако бъде закрита, най-малко осем деца в задължителна предучилищна възраст ще пътуват на не по-малко от 14 километра по наличната пътна мрежа до най-близката друга детска градина.   „Щастливо детство” в Тополово функционира в специално построена сграда с добре поддържана материална база. Учебното заведение е общинско и се финансира от Община Асеновград.", "date": "2018.07.11", "title": "Защитена става детската градина в село Тополово"}
{"url": "https://www.actualno.com/society/ekotaksata-za-starite-koli-skacha-s-13-za-novi-pada-s-10-news_684404.html", "text": "      Актуализираните текстове предвиждат т.нар екотакса за новите автомобили да бъде намалена с 10% и да стане 125 лева.      За леките и лекотоварните автомобили на до 5 години сумата остава без промяна - 194 лева. За моторните превозни над 5 години увеличението на екотаксата ще с между 12 и 13% в зависимост от възрастта, а сумите ще варират между 290 и 310 лева.\r\nЗа новите хибридни автомобили таксата се намалява с около 20% до 100 лева, за тези до 5 години остава без промяна (170 лева), а за по-старите се увеличава с 12%. Целта на промените е стимулиране на употребата на автомобили с по-ниски нива на замърсяване, отделящи по-малко вредни емисии в атмосферата, се посочва в мотивите. Реално обаче собствениците на електромобили ще си спестят 102 лева, а за останалите бонусът достига 40 лева, тъй като продуктовата такса се плаща еднократно.    Поставят се и високи цели за излезлите от употреба моторни превозни средства от категориите за превоз на повече от 8 пътници и за превоз на товари над 3,5 т - за оползотворяване 96% и за рециклиране 94% .   С промени в Наредбата за опаковките и отпадъците от опаковки се увеличава броят на разположените съдове за населени места с под 50 000 жители средно с 15%, от 50 000 до 100 000 жители - 9% и над 100 000 жители - с около 7%.", "date": "2018.07.11", "title": "Екотаксата за старите коли скача с 13%, за нови пада с 10%"}
{"url": "https://www.actualno.com/europe/rusija-s-reakcija-sreshtu-gyrcija-goni-grycki-diplomati-news_684408.html", "text": "   Това предаде РИА Новости, като се позова на високопоставен източник.  По-рано днес стана ясно, че е решило да обяви за \"персона нон грата\" двама руски дипломати, както и да забрани на още двама да влизат на гръцка територия.   Като причина за решението Атина сочи, че руските дипломати се опитали да подкупят гръцки държавни служители, за да предадат определена информация.   Освен това руснаците опитали да влияят върху преговорите между Гърция и Македония за бившата югославска република, както и да \"влязат\" в Гръцката патриаршия чрез \"финансови облаги\" с цел да установяване на по-сериозно руско влияние в Атон. Атина счита опита за намеса в преговорите за името на Македония като \"опит да се повлияе негативно на ролята на Гърция на Балканите\".    Според високопоставени дипломатически източници, един от дипломатите, които Атина иска незабавно да напуснат Гърция, е Виктор Яковлев – представител на руското посолство в Гърция.       ", "date": "2018.07.11", "title": "Русия с реакция срещу Гърция, гони гръцки дипломати"}
{"url": "https://www.actualno.com/pazardjik/sled-4-g-chakane-kapitan-dimitrievo-shte-ima-most-news_684464.html", "text": "  След 4 години очаквания в пещерското село Капитан Димитриево ще бъде възстановен важен за населеното място мост, предава кореспондентът на БГНЕС.  Съоръжението свързва двете части на селото и до 2014 година е извеждало селскостопанската техника от централната част. За ремонта на моста държавата отпусна малко над 290 000 лева.   Конструкцията на моста, свързващ двете части на Капитан Димитриево, е с видимо провисване в средната си част и с частична загуба на устойчивост. След придошли води на река Пишманка, през 2014 година са подровени и част от основите на съоръжението. Затова и специалистите са констатирали, че мостът е опасен за преминаване на превозни средства и пешеходци.\r\nОще през 2014 година е забранено движението по моста. А жителите на Капитан Димитриево вече 4 години очакват отпускането на средства за ремонта на важното за тях съоръжение. В селото има само още един мост, през който могат да преминават автомобили.    Със свое постановление Министерски съвет отпусна на Община Пещера допълнителни средства за предотвартяване на бедствия. Средствата в размер на 292 993 лв. са за основен ремонт на мост над р. Пишманка в Капитан Димитриево. От общината обещаха максимално бързо да подготвят и обявят обществената поръчка по избор на фирмата изпълнител, за да може строителните дейности да стартират още през тази година.", "date": "2018.07.11", "title": "След 4 г. чакане Капитан Димитриево ще има мост"}
{"url": "https://www.actualno.com/health/tova-e-naj-toksichnata-hrana-v-sveta-news_684413.html", "text": "  Рибата винаги се е смятала за здравословна храна, но когато става дума за днешната развъждана сьомга, експертите казват, че това не отговаря на истината.  Отглежданата сьомга е доказала, че е пет пъти по-токсична от всеки друг тестван хранителен продукт. Всъщност норвежкият екологичен активист Кърт Одекалв твърди, че днешната отглеждана в рибовъдни стопанства сьомга е една от най-токсичните храни в света и добавя, че отглеждането на сьомга е \"бедствие както за околната среда, така и за човешкото здраве\".       , каза д-р Ан-Лийс Бърч Монсен, биолог от Университета в Берген в Норвегия.\r\nТя добавя, че замърсителите, открити в отглежданата сьомга, имат отрицателен ефект върху развитието на мозъка, има връзка към развитието на аутизъм и че засягат други органи на органи в имунната система и метаболизма на организма.       Освен това, според Living Tradition, яденето на повече от веднъж на сьомга, отглеждана в стопанства, в рамките на един месец може да увеличи риска от развитие на рак в бъдеще поради химикалите в месото и високите нива на диоксините, които то съдържа. Също така се казва, че осигурява на тялото ви по-високи нива на възпаление, което води до много заболявания, включително диабет, артрит, коронарна артериална болест и болестта на Алцхаймер.\r\nСега, повече от всякога, е невероятно важно не само да се съобразявате с това, което ядем, но и да знаете откъде идва и какво съдържа. Нашето здраве и животът зависят от него.    На следните снимки може да видите разликата как изглежда месото на дивата сьомга и тази, отглеждана в стопанства.   ", "date": "2018.07.11", "title": "Това е най-токсичната храна в света"}
{"url": "https://www.actualno.com/society/novite-metrovlakove-avtomatichni-no-vse-pak-mashinisti-shte-ima-snimki-news_684419.html", "text": "   Това каза кметът на София Йорданка Фандъкова, която провери новоизграждащото се депо на \"Метрополитен\".  По думите ѝ вече е пристигнал първият влак от 20-те в София, а  следващият понеделник, на 16 юли, предстои да дойде вторият влак, а на 2  август - третият. „Влаковете са много модерни, знаете, че имат опция за  управление без машинист, но разбира се, сега ще започне обучение на  машинистите, напълно автоматизирано“, посочи Фандъкова, цитирана от \"Фокус\". Тя уточни, че  фирмата Siemens е спечелила поръчката и е започнала производството. По  думите ѝ дейностите тук са изпълнени над 75% и над 3 км от тунелите вече  са прокопани.      „Срокът на първия етап от ремонта е есента на следващата година,  когато се очакват и първите пътници на третата линия на метрото. Вторият  етап, 4 км, които се изграждат по Околовръстния път, трябва да са  готови до в началото на 2020 г.“, коментира кметът.\r\nСпоред нея отсечката от третата линия на метрото ще превозва 130 хил.  пътници дневно и много гъсто населени квартали на София ще имат връзка с  метрото.       „От тази есен метростанциите ще бъдат довършени. За мен е важно да  проследим спазването на сроковете на този важен обект, не само  транспортен, но и екологичен“, посочи тя. Кметът обясни още, че се  очаква с изграждането на тези 2 проекта да се намали с 11 хил. тона  отделянето на вредни емисии във въздуха. Работи се денонощно, участъкът е  много тежък, условията са трудни, но според нея към момента екипът се  справя добре. каза изпълнителният директор на „Метрополитен“     Братоев уточни, че е необходима софтуерна надбавка, която всъщност не  е нужна, защото пак ще трябва да има придружаващо лице във влака.    На въпрос каква е цената на една такава инвестиция, инж. Братоев отговори, че инвестициите в транспорта са комплексни. Братоев посочи, че има камери, които са за пътниците, както и специални места за хора с увреждания. , посочи той.   „Влаковете от третата линия не могат да се движат по линия 1 и 2,  защото са с различно техническо устройство, но и няма връзка между  линиите. Първата и втората линия се обслужват от депото „Обеля“ с  максимален капацитет“, допълни Братоев.", "date": "2018.07.11", "title": "Новите метровлакове - автоматични, но все пак машинисти ще има (Снимки)"}
{"url": "https://www.actualno.com/europe/trymp-se-razvihri-na-sreshtata-na-nato-germanija-bila-tvyrde-obvyrzana-s-rusija-news_684382.html", "text": "  Американският президент Доналд Тръмп не закъсня да се прояви още в първия ден от двудневната среща на върха на НАТО в Брюксел, като обърна внимание на \"енергийната зависимост\" на Германия от Русия, \"Северен поток 2\" и необходимостта, според Вашингтон, проектът да не бъде реализиран.  \" \", каза Тръмп по време на работната си закуска с генералния секретар на Алианса Йенс Столтенберг, предаде агенция Bloomberg.       . Генералният секретар на Алианса все пак уточни, че енергийната сигурност е компонент от общата стратегия за сигурност, която НАТО е възприело и прилага. , като каза, че \"някои държави са твърде близки с Русия\". Според него с парите, които ще се дават за \"Северен поток 2\", ще се финансира руската военна мощ.    В крайна сметка последва и отговор от страна на германския канцлер Ангела Меркел: \"Помня, когато част от Германия беше част от лагера на СССР и се радвам, че Германия има възможност да провежда самостоятелна политика. Вземаме сами и независимо решенията си, което е много добре, особено за източногерманците. Германия е вторият най-голям член на НАТО, най-голяма част от военния ни капацитет е на разположение на Алианса и до днес изпълняваме ангажимента си към Афганистан\".\r\nПрипомняме, че в края на миналото лято САЩ одобри закон за нов пакет санкции срещу Русия, Иран и Северна Корея. Специално в област енергетика, президентът на САЩ може да налага санкции на лица, които имат намерение да вложат в строителството на руски експортни тръбопроводи повече от пет милиона долара за година или един милион долара наведнъж. Под удар попадат също така лицата, които предоставят на проекта услуги, технологии или оказват информационна поддръжка. Американски проекти за проучване и добив на петрол и природен газ извън американска територия ще бъдат засягани само и единствено ако в тях има руско участие от над 33% и не говорим за руска компания в черния списък на САЩ.   \"Северен поток 2\" де факто представлява разширение на „Северен поток“, като по план трябва да бъде удвоен сегашният капацитет на газопровода – до 110 млрд. куб. метра годишно, и това трябва да стане до края на 2019 година. Засега реално пречка пред реализацията на тази амбиция е Дания, тъй като маршрутът на тръбата минава през датски териториални води в Балтийско море, а не само през изключителна икономическа зона, което позволява по-лек режим на одобрение.     . Той се оплака, че германците са изтеглили своите ракетни системи \"Пейтриът\" от турско-сирийската граница. Когато германският министър на отбраната Урсула фон дер Лайнен опонира, че става въпрос за ротационно присъствие и мандатът на Германия е изтекъл, Чавушолгу отвърна язвително: \"Италия отлага, като истински съюзник\". Според Тръмп много страни-членки на НАТО всъщност са длъжници на САЩ, защото САЩ плащали много повече за отбрана и като внос в Алианса. \"Това продължава десетилетия и десетилетия наред. Не е пропорционално и не е справедливо за американските данъкоплатци\", заключи американският президент.      Всички съюзници в НАТО увеличават разходите за отбрана – до 2024 година очакваме ЕС и Канада да стигнат до 266 млрд. долара за отбрана, на прав път сме, опонира и тук Столтенберг, който изрази увереност, че на срещата ще има \"открит и честен разговор\" относно разходите за отбрана. Той добави и, че Алиансът остава в Афганистан и няма да позволи на талибаните отново да овладеят страната.\r\nПредвид агресивната реторика на държавния глава на САЩ нищо чудно срещата на НАТО да завърши подобно на последната среща на Г-7 в Канада, на която Тръмп не подписа финалния меморандум и последва налагане на мита и контрамита – както от САЩ, така и от Канада, ЕС, Китай.", "date": "2018.07.11", "title": "Тръмп се развихри на срещата на НАТО: Германия била твърде обвързана с Русия"}
{"url": "https://www.actualno.com/society/bosija-ostavka-na-moskovski-i-parlamenta-inache-stigam-dokraj-news_684428.html", "text": "  Николай Колев-Босия, който гладува вече близо месец, отвърна на обвиненията на зам.министърът на транспорта Ангел Попов, който твърдеше, че общественикът така и не е предоставил документи за евентуални нарушения по продажби на шофьорски книжки в администрацията на министерството.  Колев се появи в телевизия \"Европа\" с пет-шест папки с документи за подобни случаи, като наблегна на казуса с Ивайло Манолов, който е възстановен на работа в \"Автомобилна администрация\", след като години по-рано бе уволнен години по-рано заради схема с продажба на шофьорски книжки. \"Изумително е, че от министерството искат от мен тези документи, при положение, че аз съм ги вземал от самото министерство\", заяви Колев.      Босия отново заяви, че оставката на Московски и разтурването на Народното събрание, е единственото нещо, което ще го спре да гладува. \"Аз ще стигна до края. Аз съм дал обет на децата си. Който разубеди Нютон и го накара да повярва, че законът на гравитацията не важи, да дойде и тогава да ме разубеди и мен. Кой от тях, хората във властта, струва ей толкова като морал и като човек, че да ме разубеди. Аз не съм ренегат, не съм отстъпник, не мога да дам заден ход. Аз искам да се създаде общество с ценности: те са вяра, чест, достойнство, състрадение и солидарност. Това ще отнеме поколения, но трябва да се започне от някъде\", заяви Босия. Той допълни, че няколко депутати са му казали, че ще го поканят да говори пред парламентарните им групи, но все още не са го направили.    \"Питах го Геле Линейката (прякора на зам.министъра, бел.ред) - подсъдим ли си? А той мълчи. Пак го питам - подсъдим ли си? Мълчи. Този човек е назначен за зам.министър, докато е следствен, защо? Питам и премиера Борисов - защо го е назначил? Незабавно при следствие трябва да излезе в неплатен отпуск най-малкото\", каза още Босия.   ", "date": "2018.07.11", "title": "Босия: Оставка на Московски и парламента! Иначе стигам докрай."}
{"url": "https://www.actualno.com/europe/kameri-sa-zapechatali-katastrofata-s-djordj-kluni-v-italija-video-news_684436.html", "text": "   На тях се вижда как звездата се удря челно със скутера си в седан.  Заради инцидента Клуни бе настанен в болница, от където по-късно бе изписан без сериозни наранявания. Пострадало е едното му коляно, което трябва да се лекува 20 дни.      Джордж Клуни е пътувал с мотоциклета си към снимачната площадка, когато е бил ударен от автомобил. В Сардиния той участва в снимките на сериала \"Параграф 22\" по романа на американския писател Джоузеф Хелър. Освен че изпълнява една от ролите, той е негов режисьор и изпълнителен продуцент.     ", "date": "2018.07.11", "title": "Камери са запечатали катастрофата с Джордж Клуни в Италия (ВИДЕО)"}
{"url": "https://www.actualno.com/books/djoan-rouling-izdava-nova-kniga-prez-septemvri-news_684401.html", "text": "     Книгата ще се казва \"Смъртоносно бяло\" и ще излезе по книжарниците във Великобритания на 18 септември, съобщава USA Today.      До момента Роулинг е издала три други криминални романа с главен герой Страйк, които се радват на голям успех сред читателите. По нейните истории BBC засне и мини сериал.\r\nВ четвъртата книга детективът се заема със случая на млад мъж, твърдящ, че като дете е станал свидетел на престъпление, който обаче изчезва безследно. Допълнителна интрига добавят и сложните отношения между Страйк и неговата партньорка Робин.    Роулинг издава криминалните си романи под псевдонима Робърт Галбрейт. Първият - \"Зовът на кукувицата\" - излезе през 2013 г., като таблоидите бързо разбулиха самоличността на истинския автор. Втората книга - \"Копринената буба\" - бе публикувана през 2014 г., а третата - \"В служба на злото\", през 2015 г.   ", "date": "2018.07.11", "title": "Джоан Роулинг издава нова книга през септември "}
{"url": "https://www.actualno.com/sciencelogy/kakvo-moje-da-se-kupi-za-200-dolara-v-tymnata-mreja-news_684439.html", "text": "  Изследователи от \"Рекордед Фючър\", компания за проучване на заплахите, заявиха, че са открили американски военни документи за продажба в Тъмната мрежа, съобщава \"Вашингтон поуст\".  Документите включват детайли за новите дронове на американските ВВС \"MQ-9\", курсове за обучение за каране на танкове, курсове за оцеляване, както и наръчници за импровизирани взривни устройства.      Хакер е откраднал тези документи чрез слабости в рутерите. ВВС не са отговорили на запитване за коментар по случая, пише БГНЕС.\r\nКиберпрестъпниците често се насочват към рутерите, търсейки пропуск в защитните системи, защото тези устройства дават достъп до уеб активността, паролите и понякога секретни документи на компютрите, които ги използват.    През юни ФБР призова хората да рестартират рутерите си, след като атака на руски хакери засегна повече от 500 000 устройства в 54 страни. Хакер, използващ името \"Сходан\" използва търсачка, за да намери рутери, които все още са уязвими на нападение, споделят от \"Рекордед Фючър\".   \"Фактът, че един хакер с технически умения е способен да определи уязвимите военни рутери и да извлече от там секретна информация само за седмица, представете си какво може да направи една добре организирана голяма група, разполагаща с техническите и финансови ресурси\", казва Андрей Барисевич, мениджър в \"Рекордед Фючър\" в статия в блога на компанията.\r\nХакерът постигнал извличането на военните документи е заявил, че има достъп и до камерите за наблюдение на границите, както и в самолетите. И дори е изпратил до екипа изследователи снимки от самолет, намиращ се над Мексиканския залив по същото време. В поста на хакера се вижда, че продава документите за между 150 долара и 200 долара, тъй като това е класифицирана информация.    Според аналитици по онлайн сигурността повече от 4 000 рутери по света са уязвими на атака подобна на тази през 2016 г., въпреки че тя се е случила преди 2 години и би трябвало устройствата да са ъпгрейднали защитите си.   ", "date": "2018.07.11", "title": "Какво може да се купи за 200 долара в Тъмната мрежа?"}
{"url": "https://www.actualno.com/curious/dneven-horoskop-za-12-uli-news_684216.html", "text": "     За да ви се усмихнат другите първо вие трябва да се усмихвате на тях. През този ден не забравяйте това правило за баланса, което работи без грешка.    Това е ден, в който трябва да бъдете внимателни в приема на напитки и храна, особено ако сте на морето. Най-безопасно ще бъде ако приготвите  храната си сами. Обърнете внимание на качеството на продуктите.     Пътят към успеха не е равен и днес ще ви се наложи да преодолеете някои препятствия. Изберете любимата си музика, така ще преодолеете всичко по-лесно и приятно.     Това е ден, в който ще се чудите какво сте заслужили щастието си. Докато търсите отговора на този въпрос може да пропуснете редица щастливи моменти. Не се ограничавайте сами. През този ден ще получите повече, отколкото сте очаквали. Не проявявайте излишна скромност, всичко което имате ще го заслужили. Благодарете и продължете напред.   Това е ден пълен с неизвестности. Вашата задача да правите каквото трябва, а Нека става каквото ще. Поне съвестта ви ще чиста. Не забравяйте това, което другите са направили за вас. Може да има недоволство в семейството. Намерете правилния начин да се справите със ситуацията без обвинения. Тепърва ще се учудвате на какво сте способни. Това е ден, в който ще разберете,че може да си поставяте все по-високи цели, които ще преодолявате с лекота.    Обадете се на ваши роднини, ако отдавна не сте ги чували. Не отказвайте, ако ви поканят да гостувате. Времето, в което и вие ще сте в такова положение не е много далеч. Бъдете честни със себе си, за да може да получите това, което искате. Завишените представи може да доведат до получаване по-малко. Не си заслужава разочарованието.    Това е ден за борба със самите вас. Бъдете напълно искрени със себе си. Времето, което бихте загубили в нереална оценка би било важно за ваши други дейности. През този ден се пазете от грешни представи и лъжливи предложения. Стъпете здраво на земята и си задайте въпроса от какво точно имате нужда, а не се водете от амбиции.", "date": "2018.07.11", "title": "Дневен хороскоп за 12 юли"}
{"url": "https://www.actualno.com/asenovgrad/gerb-asenovgrad-dogodina-obshtinata-shte-byde-pred-falit-news_684402.html", "text": "   Групата общински съветници от ГЕРБ в града излезе с декларация, адресирана към Администрацията.  Те припомниха за изтеглените до момента няколко други заема, както и за наложените финансови корекции по проекта за Воден цикъл, които възлизат на повече от 5 000 000 лева.      Опасенията на представителите на дясната партия в Асеновград са, че в края на мандата си през следващата година „Общината ще бъде потънала в дългове и пред фалит”.\r\nВ отговор на обвиненията, кметът доктор посочи, че при единия от кредитите, който бе в размер на 10 000 000 лева, не са изтеглени всички средства, а са ползвани половината.    Градоначалникът посочи, че сумата от новия общински дълг, която е в размер на близо 5 000 000 лева, ще бъде ползвана за да се покрият част от предишните заеми. По този начин, сумите, изтеглени по кредити от Общината, няма да се увеличат значително. Дори напротив, те ще се запазят в този размер и би могло да се получи възможност да не се изплащат част от лихвите, тъй като дългът ще бъде погасен по-рано.   Кметът Караиванов посочи, че към този момент в сметките на Община Асеновград има между 7 000 000 лева и 8 000 000 лева. Въпреки дебата, асеновградският Общински съвет даде съгласието си да бъде поет нов заем. 18 от съветниците подкрепиха предложението, а другите 14 гласуваха с „Въздържал се”.", "date": "2018.07.11", "title": "ГЕРБ-Асеновград: Догодина Общината ще бъде пред фалит"}
{"url": "https://www.actualno.com/politics/patriotite-otnosno-zakonoproekta-za-gorivata-konstruktivno-ne-syvsem-syglasni-news_684407.html", "text": "  \"Това, което казах вчера, е вярно. Вчера имаше тон и атмосфера на разбирателство. Декларацията на НФСБ я приемам като неколегиално поведение\". Това заяви лидерът \"Атака\" и на парламентарната група на \"Обединени патриоти\" Волен Сидеров във връзка с новия , който беше почти изцяло приет на второ четене днес (11 юли), но предстои гледането на още някои текстове утре (12 юли).  Сидеров допълни, че четирима депутати от НФСБ дори са се подписали под законопроекта и определи това като раздвоение. Относно стабилността в коалицията, лидерът на \"Атака\" заяви: \"Аз продължавам да бъда конструктивен, за другите – питайте тях\".      От НФСБ продължиха да настояват, че не са съгласни с голяма част от текстовете на законопроекта. Според народният представител Валентин Касабов, разминаването в позициите се е получило, защото колегите му са напуснали разговорите преди края на коалиционния съвет вчера. \"Има няколко члена, които са лобистки. Иначе има нужда от такъв закон, който трябва да вкара ред в този сектор\", смята той, според БГНЕС.", "date": "2018.07.11", "title": "Патриотите относно законопроекта за горивата - конструктивно не съвсем съгласни"}
{"url": "https://www.actualno.com/healthy/mjarkata-s-iztegljaneto-ot-aptekite-na-62-medikamenta-za-syrdechno-sydovi-zaboljavanija-e-prevantivna-news_684412.html", "text": "      Решението беше взето в сряда след съобщение за съмнение, че активната съставка валсартан в лекарствените продукти е потенциално канцерогенна:      \"На 4 юли, веднага след получаване на официалния сигнал от Европейската агенция по лекарствата, Изпълнителната агенция по лекарствата издава заповеди на притежателите на разрешение за употреба на засегнатите лекарствени продукти, но няма категорични данни, че примесът е в лекарствените продукти от 2012-а. Това е превантивна мярка\".\r\nСтоименова беше изслушана в Народното събрание по желание на опозицията от БСП, чиито представители изтъкнаха, че над 160 000 души се лекуват с изтеглените лекарства.    Опасността от изтеглените лекарства е била само потенциална и пациентите могат да са спокойни, изтъкна председателят на здравната комисия в парламента Даниела Дариткова:   \"Досега канцерогенност е доказана единствено върху опитите с животни, така че българските граждани могат да бъдат спокойни. Има достатъчно налични медикаменти. Те просто трябва да се доверят на своите лекуващи лекари, за да направят адекватна смяна на медикаментозната терапия. В никакъв случай да не я преустановяват\".", "date": "2018.07.11", "title": "Мярката с изтеглянето от аптеките на 62 медикамента за сърдечно-съдови заболявания е превантивна"}
{"url": "https://www.actualno.com/education/vylchev-choveshka-greshka-e-prichina-za-sgreshenoto-klasirane-sled-vii-klas-news_684430.html", "text": "   Това обяви министърът на образованието Красимир Вълчев.  На 3 юли на сайта на Министерството и образованието беше публикувано класирането на децата, кандидатствали след седми клас, и после беше свалено.      Обяснението беше, че има техническа грешка. Оказа се, че е сгрешено балообразуването за няколко гимназии в София и това наложи пренареждане на кандидатите за тези училища, но не само.\r\n„Основната отговорност е на председателите на двете комисии по информационно осигуряване и областната комисия по класирането, както и на контролиращия ръководител – началника на РУО“, уточни Вълчев.    По думите му те ще понесат отговорност по Закона за държавния служител. „Ако ме питате за уволнение, не мога да предрешавам наказанията“, допълни министърът.   Той уточни, че дисциплинарният съвет е този, който изслушва и предлага решението.\r\n„Лично ще настоявам да има наказания и да бъдат достатъчно дисциплиниращи. Разбира се те трябва да бъдат справедливи и не прекомерни“, коментира министър Вълчев.    Според него трябва да се въведат допълнителни контроли, които в голяма степен да гарантират, че изчислен правилно балът на учениците.", "date": "2018.07.11", "title": "Вълчев: Човешка грешка е причина за сгрешеното класиране след VII клас"}
{"url": "https://www.actualno.com/society/dps-izmisli-kakvi-shte-sa-globite-za-mediite-po-zakona-na-peevski-i-koj-shte-gi-sybira-news_684385.html", "text": "  Министерството на културата да има правото да упражнява санкции по все още неокончателно приетият закон за медиите на депутата от ДПС Делян Пеевски (бел. ред. - ). Това предлага ДПС с изменения между първо и второ четене на законопроекта, каза депутатът на Движението за права и свободи Велислава Кръстева, цитирана от БГНЕС.  От ДПС предвиждат още медиите, които не са декларирали обстоятелствата,  предвидени в законопроекта, да бъдат санкционирани с глоба от 20 хил. до  30 хил. лева.      \"С тези си предложения сме вменили на Министерство на културата задължението и правото да упражнява санкции за неизпълнение на закона, по отношение на декларирането на собствеността. Освен това, в обхвата на закона сме включили и кредитите, тяхното деклариране, както и финансирането от публични финанси - без разлика дали става дума за държавен бюджет, общински или оперативни програми на ЕС\", поясни Кръстева.\r\nОт ДПС настояват още председателят на Комисията по култура и медии Вежди Рашидов да организира дискусия между депутати и представители на медии, на която да се обсъдят предлаганите промени.    \"Текстовете не касаят и не третират журналисти. Затова аз не приемам в публичното пространство да се въртят отворени писма, че това потиска журналистиката, че законът е насочен срещу журналисти, както и че посяга на свободата на словото\", посочи от своя страна народният представител от ДПС Хамид Хамид.   Вече гласуваните на първо четене промени предвиждат въвеждане на изискване за задължително разкриване на информация от доставчиците на медийни услуги за техния действителен собственик, както и за начина на финансиране. Вносителите се надяват с тези мерки да доведат до прозрачност на медийния пазар, както до информираност на обществото относно редакционната политика на медиите.", "date": "2018.07.11", "title": "ДПС измисли какви ще са глобите за медиите по закона на Пеевски и кой ще ги събира"}
{"url": "https://www.actualno.com/burgas/dokumentalno-kino-v-burgas-news_684445.html", "text": "  Магията на киното в миниатюри\" - първата самостоятелна бургаска изложба на Bataki Studio -  Мария Дачева и Христо Дачев, ще очаква своята публика в дните от 17 до 31 юли в Галерия \"Георги Баев\", като съпътстващо събитие на предстоящото ново издание на Международен филмов фестивал Бургас, съобщи фестивалният директор Емил Ованесов.  Изложбата ще покаже киното зад кадър и магията в неговите детайли.      Тя ще бъде открита в 19 часа на 17 юли.", "date": "2018.07.11", "title": "Документално кино в Бургас"}
{"url": "https://www.actualno.com/cite/za-nas-tova-e-vajno-magistralite-jp-liniite-pristanishtata-digitalnata-infrastruktura-kulturnijat-obmen-stabilnostta-ako-shtete-na-balkanite-news_684399.html", "text": "  Това заяви премиерът Бойко Борисов на днешното заседание на Министерския съвет (11 юли) според . Борисов е изрекъл репликата, докато е обяснявал какво е постигнато на срещата в Лондон за Западните Балкани.  Знаем какво се случи с България докато беше югоембаргото и докато се биеха Сърбия и Косово, Сърбия и Хърватия, Сърбия с останалите. Проблемите между Македония и Гърция. Всичко това се случи благодарение и на нашата българска, и европейска подкрепа. А колкото по-добре се развиват Балканите, това е толкова по-добре и за инвестициите, за туризма, за пътникопотока, за товарите. Идеята в последствие да се направи единна такса, единни тарифи за движението на стоките, хората и товарите - това може действително да направи Балканите в една привлекателна за инвеститорите зона. Мисля, че на този етап и големите държави в Европа разбират, че ако не дойдат те, ще дойдат други геостратегически сили, каза още Борисов.   ", "date": "2018.07.11", "title": "За нас това е важно - магистралите, жп линиите, пристанищата, дигиталната инфраструктура, културният обмен, стабилността, ако щете на Балканите"}
{"url": "https://www.actualno.com/sofia/v-sofija-strojat-jilishtna-sgrada-na-metri-ot-dalekoprovod-snimki-news_684438.html", "text": "     Снимки на портебители в социални мрежи доказват, че това не само е възможно, но и е било причина за вчерашния инцидент, при който електротехник пострада тежко при силна експлозия в софийския квартал \"Витоша\". Припомняме, че заради взрива хиляди потребители на ЧЕЗ .      Оказва се обаче, че този инцидент не изненада никого от квартала. От месеци, инициативният комитет и граждани подават жалби срещу редицата нарушения на правилата за безопасност и шум на строежа на бул. Симоеновско шосе 102. Във Facebook има публикувани десетки снимки на работници без каски, има сигнали за блокиране на пешеходен достъп, замърсяване и т.н.     \"Строителни инженери пък коментират и очевидното с просто око - строителната площадка е мърлява и качеството на строителството е изключително ниско. Разбира се, има извършени проверки на РДНСК, които не констатират нарушения, явно и строежът на 51м сграда на метри от 110 киловолтов далекопровод също е ок...макар, че едва ли така мисли пострадалият работник и семейството му\", пишат от инициативата \"Спаси София\".", "date": "2018.07.11", "title": "В София строят жилищна сграда на метри от далекопровод (СНИМКИ)"}
{"url": "https://www.actualno.com/goodnews/ogromen-grafit-krasi-asenovgrad-za-da-napomnja-da-pazim-prirodata-news_684352.html", "text": "  Огромен графит е изрисуван на една от външните стени на бившия Битов комбинат в Асеновград, разположен в центъра на града, предаде кореспондентът на .  Чрез него се поставя акцент върху опазване на историческото и културното наследство на града. Идеята е централната част на Асеновград да бъде цветно освежена и едновременно с това да бъдат провокирани гражданите да се замислят за ценните и красиви места в околностите на родния край.      В рисунката участва образ на дете с велосипед – символ на бъдещето на Асеновград. Композицията не е довършена изцяло, но това предстои да стане до края на седмицата. Сред уханието на горите на Родопа планина ще бъдат изобразени също Асеновата крепост и някогашните старинни къщи на Станимака.\r\nАвтор на графита е Димитър Механджийски, а целта на идеята е да се насочи вниманието на малки и вече пораснали асеновградчани към опазване на природните дадености в общината. Огромното изображение върху обществена сграда се прави за първи път в Асеновград, като идеята е заложена в Годишната програма за развитие на туризма.    ", "date": "2018.07.11", "title": "Огромен графит краси Асеновград, за да напомня да пазим природата"}
{"url": "https://www.actualno.com/society/10-leva-za-chadyr-i-shezlong-na-severnija-plaj-v-ahtopol-news_684373.html", "text": "   След проведен конкурс, МС упълномощава министъра на туризма да сключи договор за концесия със „Л- Петрол Инвестмънт“ ООД.  Концесионерът се задължава да предлага за целия срок на договора за концесия от 10 г. цена за 1 бр. чадър в размер до 5 лв. с ДДС и цена за 1 бр. шезлонг в размер до 5 лв. с ДДС в зоната за платени плажни принадлежности на морския плаж.      Размерът на концесионното плащане за всяка календарна година от срока на концесията е определен съгласно приетата от Министерския съвет Методика за определяне на минималния размер на концесионното плащане за морските плажове и предложения от концесионера размер на отчисленията от базата за изчисляване размера на концесионното плащане в размер на 2,7 на сто без ДДС. Размерът на годишното концесионно плащане за първата година от срока на концесията е в размер на 39 884,24 лв. с ДДС.\r\nПравителството одобри също така допълнително споразумение с концесионера на морски плаж „Ривиера“, община Варна, с което срокът на концесията се удължава до края на настоящата година. Целта е да се избегне морският плаж да остане неохраняем по средата на летния сезон и за неопределено време. Допълнителното концесионно възнаграждение за 2018 г., което ще бъде заплатено, е в размер на 210 226 лв. с ДДС.    ", "date": "2018.07.11", "title": "10 лева за чадър и шезлонг на северния плаж в Ахтопол"}
{"url": "https://www.actualno.com/pleven/vodata-v-cherven-brjag-se-okaza-negodna-za-piene-news_684360.html", "text": "  Заради тежкото време и сериозните валежи водата в Червен бряг и селата Раомирци и Рупци е негодна за пиене, съобщава РЗИ Плевен.  Проблем с количеството на водата няма, но не така стои въпросът с качеството. Мътността, манганът и колиформите – специално Ешерихия коли, са повече, отколкото трябва – това е показала специализираната проверка. Има издадено специално предписание от РЗИ Плевен за ВиК Плевен да се вземат мерки.      От РЗИ изрично предупреждават да не се пие чешмяна вода и да се купува бутилирана. Нов режим на водата не се предвижда за момента.", "date": "2018.07.11", "title": "Водата в Червен бряг се оказа негодна за пиене"}
{"url": "https://www.actualno.com/business/bsp-iska-pylna-zabrana-za-koncesii-na-zabraneni-za-privatizacija-obekti-i-dejnosti-news_684365.html", "text": "   . Това заяви народният представител от \"БСП за България\" Крум Зарков, предаде БГНЕС.  От БСП аргументират предложението си с това, че по сега действащото законодателство определени предприятия са изключени от методите на приватизацията, защото оперират в сфери, чувствителни за държавата и обществото. Именно заради това от левицата настояват това да се приложи и спрямо статута на концесиите.      \"С новия Закон за концесиите, приет от това мнозинство, сроковете за концесиите станаха доста дълги. Те могат да стигнат до почти 50 години. По този начин концесията, въпреки че е легитимен инструмент на публично-частното партньорство, не бива да бъде използвана за приватизация с други средства. Трябва да запазим възможно най-голяма степен на контрол на държавата\", мотивира предложението Крум Зарков.\r\nСпоред него, ако предложените промени бъдат приети, резултатът от тях ще бъде запазване на ролята на държавата в икономиката, която да регулира процеса в интерес на цялото общество.    От БСП изразиха надежда законопроектът да бъде разгледан колкото се може по-бързо от депутатите, защото на дневен ред стоят важни концесии, включително и тази на летище \"София\", срещу която от левицата се противопоставят още от самото ѝ обявяване.   \"Въвеждането на контрол и ограничения в тази сфера е изключително важно, тъй като сега има опасност, наред с грабежа на благородни метали от залежите в България, да се съгласим на грабеж, отдавайки на концесия летище \"София\", смята проф. Румен Гечев от БСП, бивш министър на икономическото развитие от кабинета на Жан Виденов.\r\nЛевицата се позова на данни, според които над 50% от летищата в ЕС са държавна собственост, а под 15% от тях са превърнати в частна собственост чрез приватизация. \"Тъй като дългосрочните концесии по същество представляват форма на приватизация, ние считаме, че е в интерес на българската държава да запази собствеността върху стратегическите обекти\", аргументира се той.    ", "date": "2018.07.11", "title": "БСП иска пълна забрана за концесии на забранени за приватизация обекти и дейности"}
{"url": "https://www.actualno.com/europe/cheshkijat-prezident-kym-novonaznacheni-sydii-jurnalistite-sa-kato-dosadni-osi-razmajete-gi-news_684361.html", "text": "  Искам да Ви предупредя - да нямате никакви илюзии, че във ваше лице журналистите виждат медийни звезди, само за да извлекат информация. Това нещо обаче не е нещо добро! Журналистите са като досадни оси, които кръжат около Вас. Направете всичко за да ги размажете, но внимавайте да не ви боцнат със жилото си. Това каза чешкият президент Милош Земан при назначаването на 40 нови съдии и нов министър на правосъдието.  Съвсем неочаквано Земан, заедно със съдиите, смени и правосъдния министър Татяна Мала. Нейното място се заема от Ян Кнежевич.      Чешкият премиер Андрей Бабиш първоначално съобщи, че след оставката на Мала той лично ще ръководи правосъдното министерство до избора на нов титуляр.\r\nОпозицията обвинява управляващите, че са превърнали страната в Абсурдистан и Бабишистан.    ", "date": "2018.07.11", "title": "Чешкият президент към новоназначени съдии: Журналистите са като досадни оси, размажете ги"}
{"url": "https://www.actualno.com/curious/naj-dobrata-zodija-v-legloto-e-news_684390.html", "text": "   Истинска стихия. Овните умеят да преразполагат човека до себе си и определено знаят как да го накарат да забрави за всичко друго и да се отдаде на момента. Обичат да експериментират с много пози, много нестандартни места и идеи. Половинките до тях трябва да са разкрепостени и да обичат да опитват нови неща. Винаги могат да те изненадат точно, когато най-малко очакваш и да те накарат да се почувстваш най-желания човек на Земята. Те имат силата да омаят всеки и след това да го накарат да запомни веднъж завинаги преживяването, което са имали в леглото. Представителите на тази зодия имат нестандартен подход, на който малко хора могат да устоят. Овенът е идеалният сексуален партньор.  ", "date": "2018.07.11", "title": "Най-добрата ЗОДИЯ в леглото е....  "}
{"url": "https://www.actualno.com/society/mvr-proverjava-dali-policai-sa-uprajnili-nasilie-sreshtu-nikolaj-kolev-bosija-news_684366.html", "text": "     Проверката е провокирана от сигнал до Радев, който е изпратен на 6 юли. В него се твърди, че представители на жандармерията са се държали грубо и арогантно с обявилия преди близо месец гладна стачка Колев. Той протестира срещу купуването на шофьорски книжки.      От МВР уточняват, че има още една жалба, която е от група граждани, за упражнено насилие от полицаи, като се уточнява, че инцидентът е станал на 5 юли. Вътрешното министерство уточни, че Николай Колев ще бъде запознат с резултатите от проверката.\r\nПрипомняме, че на 13 юни Босия обяви гладна стачка, след като разпространи декларация срещу възстановяването на корупционната схема за продажба на шофьорски книжки от служителите на Изпълнителна агенция \"Автомобилна администрация\" към Министерството на транспорта. Колев настоява и за незабавната оставка на транспортния министър и разпускане на настоящия парламент.    След като президентът призова Босия да прекрати гладната си стачка, това направи и вътрешния министър Валентин Радев.   ", "date": "2018.07.11", "title": "МВР проверява дали полицаи са упражнили насилие срещу Николай Колев-Босия"}
{"url": "https://www.actualno.com/society/promeni-v-zakona-za-zashtita-na-lichnite-danni-minaha-prez-ms-news_684368.html", "text": "     Със законопроекта едновременно в националното законодателство се въвеждат необходимите национални мерки за изпълнение на Регламент (ЕС) 2016/679 на Европейския парламент и на Съвета от 27 април 2016 година относно защитата на физическите лица във връзка с обработването на лични данни и относно свободното движение на такива данни и за отмяна на Директива 95/46/ЕО (OB, L119/1 от 4 май 2016 г.) (Общ регламент относно защитата на данните) и се транспонира Директива (ЕС) 2016/680 на Европейския парламент и на Съвета от 27 април 2016 година относно защитата на физическите лица във връзка с обработването на лични данни от компетентните органи за целите на предотвратяването, разследването, разкриването или наказателното преследване на престъпления или изпълнението на наказания и относно свободното движение на такива данни, и за отмяна на Рамково решение 2008/977/ПВР на Съвета (OB, L 119/89 от 4 май 2016 г.) (Директива (ЕС) 2016/680).   Общият регламент относно защитата на данните и Директива (ЕС) 2016/680 заедно съставляват новата правна рамка на ЕС в областта на защитата на личните данни. На практика тази правна рамка установява:   общ режим за защитата на физическите лица във връзка с обработването на личните им данни и относно свободното движение на лични данни; и    специален режим за защитата на физическите лица по отношение на обработването на лични данни от правоприлагащите и правораздавателните органи за целите на предотвратяването, разследването, разкриването или наказателното преследване на престъпления или изпълнението на наказания, включително предпазването от заплахи за обществената сигурност и тяхното предотвратяване.\r\nЗаконопроектът има за цел да осигури защита на физическите лица във връзка с обработването на лични данни в съответствие с Общия регламент относно защитата на данните, както и във връзка с обработването на лични данни от компетентните органи за целите на предотвратяване, разследване, разкриване или наказателно преследване на престъпления или изпълнение на наказания, включително предпазването от заплахи за обществения ред и сигурност и тяхното предотвратяване.   За разлика от досегашната уредба, със законопроекта се унифицират разпоредбите за защита на личните данни на национално ниво и при международния обмен в областта на полицейското и съдебното сътрудничество по наказателноправни въпроси. По този начин се осигурява хомогенно и високо ниво на защита на личните данни, и улесняване на обмена на информация с компетентните органи на другите държави-членки на ЕС, което има решаващо значение за ефективното осъществяване на това сътрудничество.    В законопроекта са разписани подробни дефиниции на ключовите понятия в областта на личните данни, принципите, свързани с обработването на лични данни, правомощията на администратора и обработващия данните, условията за обработване на специални категории лични данни, условията за трансграничния обмен на данни, както на ниво ЕС, така и с трети страни или международни организации, правата на субекта на данни и средствата за правна защита на засегнато лице, мерките за сигурност на личните данни и др.\r\nС оглед голямото разнообразие и хоризонталния характер на урежданата материя, в законопроекта е предвидена законова делегация за изработване и приемане на съответната подзаконова нормативна база.", "date": "2018.07.11", "title": "Промени в Закона за защита на личните данни минаха през МС"}
{"url": "https://www.actualno.com/europe/zaradi-svetovnoto-po-futbol-nikoj-v-belgija-ne-posreshtna-trymp-news_684308.html", "text": "  Пристигането на американския президент Доналд Тръмп за срещата на върха на НАТО (бел. ред. - ) на практика остана неотчетено от властите в Белгия, информира bTV. Причината е прозаична - полуфиналът от Световното първенство по футбол в Русия между .  Според информация, споделена в белгийската преса, никой от държавното ръководство на Белгия не е посрещнал Тръмп, защото всички са гледали мача.      Белгийският крал Филип и външният министър Дидие Рейндерс бяха на стадиона в Санкт Петербург, а премиерът Шарл Мишел следеше мача от една от фен зоните в град Брен льо Конт. В крайна сметка обаче белгийците изживяха разочарование - те загубиха с 0:1 и не успяха и при втория си опит да играят финал на Световно първенство по футбол след 1986 година.\r\nНа срещата в НАТО ще има и българска делегация, водена от президента Румен Радев. На срещата се очаква да бъде дискутирана темата \"Македония\" - дали и кога да започнат предприсъединителните преговори с бившата югославска република. Ще бъдат обсъждани теми като отбранителните способности на НАТО и заплахата от тероризма в глобален мащаб.    ", "date": "2018.07.11", "title": "Заради Световното по футбол никой в Белгия не посрещна Тръмп"}
{"url": "https://www.actualno.com/business/vypreki-skandalite-spornijat-zakon-za-gorivata-mina-i-na-vtoro-chetene-news_684357.html", "text": "     Припомняме, че промените, внесени от патриота -Ревизоро и група депутати от всички партии, доведоха и до разединение сред коалиционния партньор на ГЕРБ, като вицепремиерът и лидер на НФСБ .       Най-спорен се оказа чл. 8 от закона, като той също беше приет от депутатите. Във финалния си вариант изискванията към търговците бяха смекчени спрямо внесените първоначално предложения. Последната редакция на измененията беше предложена от депутата от ГЕРБ като те предвиждат изискването за уставен капитал за търговците, съхраняващите и транспортиращите горива, да бъде , а първото предложение беше За всяка бензиностанция ще се изисква гаранция от, 20 хил. лева, превозвачите на течни горива ще трябва да предоставят обезпечение от 3 хил. лева за всяка цистерна. Намалени са и изискваната за търговците на бутилки с втечнени газове LPG - дистрибуторите трябва да разполагат с минимум 10 хил. собствени бутилки за съхранение.\r\nПаднаха и .        Преди това депутатите одобриха и създаването на Консултативен съвет, който да отговаря за сътрудничеството между държавните органи и лицата, осъществяващи дейности, свързани с нефт и продукти с нефтен произход. Негов председател ще е министърът на икономиката.\r\nПо време на гласуванията се проведе и среща на парламентарната група на \"Обединените патриоти\".    ", "date": "2018.07.11", "title": "Въпреки скандалите - спорният закон за горивата мина и на второ четене"}
{"url": "https://www.actualno.com/asia/kim-chen-un-pochna-da-razigrava-sasht-news_684314.html", "text": "  Визитата на американския държавен секретар Майк Помпео в КНДР е преминала \"толкова лошо, колкото в най-лошите кошмари\". Това твърди CNN, позовавайки се на източници от Белия дом.  Помпео беше в Пхенян на визита за доуточняване на подробности по подписаното между американския президент Доналд Тръмп и севернокорейския му колега Ким Чен Ун , включващо и текст да се работи за ядрено разоръжаване на КНДР. Нямаше обаче съгласие за конкретни срокове и визитата на Помпео беше опит да бъде постигнато нещо в тази насока. Успех обаче не е имало, казали служители на Белия дом пред CNN.      Според информацията режимът в Северна Корея само „разигравал” Помпео и не поемал никакви конкретни ангажименти. Имало и обещание Помпео да се види с Ким Чен ун, но срещата така и нямало. Американският държавен секретар носел подаръци на севернокорейския диктатор  - включително диск с песента The Rocket Man на Елтън Джон, но не успял да ги даде на Ким Чен Ун, тъй като така и нямало среща.", "date": "2018.07.11", "title": "Ким Чен Ун почна да разиграва САЩ"}
{"url": "https://www.actualno.com/society/bnr-na-protest-jurnalistite-ne-vjarvat-na-rykovodstvoto-za-kup-neshta-news_684313.html", "text": "  Борбата ще бъде докрай, някой трябва да ни чуе, да помисли за нас. Така музиканти, журналисти и технически лица от Българското национално радио (БНР) коментираха защо днес, 11 юли, се събраха в 8:30 часа пред сградата на БНР.  Дали има или няма пари за по-високи заплати в БНР ние не знаем, не ни казват, е становището на протестиращите.      Припомняме, че вчера (10 юли), ръководството на БНР обяви, че нито един от синдикатите в националното радио не е изявил желание за обсъждане на въпросите, които вдигнаха на протест работещите в медията - по-високи заплати за работещите в радиото и какво възнамерява и прави ръководството за тази цел, какви са критериите за формиране на заплатите, какви хора са назначени и се назначават на работа през последните няколко месеца, оцеляването на музикалните състави, неяснотата и авторитаризма на управление на БНР.     Една смешна история - така популярната водеща от БНР Лили Маринкова коментира пред bTV казуса с уволнението си, с възстановяването си на работа и с моменталното ѝ пенсиониране, което стана вчера (10 юли).   Според Маринкова генералният директор на БНР Александър Велев се държи сякаш коси ливадата в двора на баща си. По думите ѝ са назначени \"клиентелисти\" - на мястото на отишли си вече работещи в БНР. За пръв път БНР е чак на трета позиция като доверие що се отнася до представител на определена група медии (телевизия, преса, радио), което накара Маринкова да подозира \"нарочна, умишлена игра\" за опропастяването на радиото.\r\nПовече отвсякога в БНР има мерки за сигурност - няма да се учудя ако там е кацнала някоя охранителна фирма, по силата на какво обаче, попита Маринкова. Тя добави, че няма желание да се вижда с Александър Велев, защото не вижда как може да работи в създадената сега обстановка. Апелирам за личната отговорност на Велев, подчерта Маринкова.    ", "date": "2018.07.11", "title": "БНР на протест, журналистите не вярват на ръководството за куп неща "}
{"url": "https://www.actualno.com/society/pohod-na-gnevnite-bosi-v-sofija-v-podkrepa-nikolaj-kolev-video-news_684362.html", "text": "     То е в подкрепа на Николай Колев - Босия и неговият протест срещу \"мафията и корупцията превзели транспортното министерство и държавата\". В него се включиха десетки хора, подкрепящи Колев.       Шествието тръгна от Министерския съвет като ще мине покрай президентството, Министерството на транспорта и завърши пред Народното събрание, където протестиращите  натрупаха камара от стари обувки като \"паметник на корупцията и мизерията, символ на оголелия и обосял материално и духовно народ\".    Пред парламента Босия обяви, че продължава гладната си стачка. Той посочи, че както подкрепа, очаква и противодействие.", "date": "2018.07.11", "title": "\"Поход на гневните боси\" в София в подкрепа Николай Колев (ВИДЕО)"}
{"url": "https://www.actualno.com/actualno/okazvame-se-syvsem-bosi-news_684177.html", "text": "  Всяко чудо - за три дни. Точно така се получава и с протеста на Николай Колев-Босия. Поразшумя се в края на миналата седмица, изказаха се президентът Румен Радев, председателят на парламента Цвета Караянчева, пообиколиха телевизионните студиа познати капацитети да изкоментират колко прав е Босия или колко е луд – според съответния експертен капацитет, и толкова. Намериха се други теми – кеф ти да спасяваме деца от пещера в Тайланд (най-вече), кеф ти радиация на плаж до Черноморец, кеф ти дъждове и наводнения.  През това време обаче Босия не спира с гладната стачка – за кауза и принципи, против корупцията, водеща до убийства по пътищата ни, и съвсем скоро може да се стигне дотам, че да няма как животът му да бъде спасен. На Босия не му обръщат внимание основните виновници за протеста му – транспортният министър Ивайло Московски и депутатите. Изявления на Московски и председателя на Народното събрание Цвета Караянчева имаше, но те бяха медийни фойерверки – нито един от тях не отиде да поговори с Николай Колев лице в лице. Човекът всьо и вся в това подобие на държава – Бойко Борисов, също не се появи, даже по медиите - той пак е на важни-важни срещи по Европата, още си мисли, че го вали европейски дъжд. \"Алтернативите му\" - Румен Радев и Корнелия Нинова – тоже. Радев мина с едно писмо, което едва ли дори сам е писал и замълча – трябваше да ходи при Ердоган все пак. Никой не се появи, защото няма какво да му кажат на Босия, няма и как да му обяснят каквото и да е – най-вече за съществуването си. Също както и на всички нас.      Сега вече останаха малко въпроси – ще събуди ли Колев гражданска енергия? Какво може да ни събуди, ако не неговата постъпка и евентуалната му, недай Боже, смърт? Ако не може да ни събуди, значи си заслужаваме всичко, което и без това си търпим.\r\nДнес, 11-ти юли, предстои \" \", организиран от движение \"Боец\". А утре, 12-ти юли, има събитие под надслов \" \". Едното е пред Министерския съвет, другото – пред парламента. И ако не искаме и двете да са еманация на предсмъртните ни конвулсии като общество, време е да отидем.         ", "date": "2018.07.11", "title": "Оказваме се съвсем боси"}
{"url": "https://www.actualno.com/crime/myj-ubi-bashta-si-i-prebi-majka-si-v-stolichen-kvartal-news_684379.html", "text": "   съобщава БНР.  При пристигането на униформените агресивният мъж се заключил в жилището си. Час по-късно излязъл и нападнал с оръжие полицейския екип. Минути по-късно силите на реда намерили трупа на бащата в апартамента.      Известно е, че мъжът е бил регистриран в Центъра за психично здраве. Тепърва ще се проверява дали се лекува и приема ли предписани медикаменти.\r\nСлед извършеното престъпление нападателят е откаран отново в специализирания център.    ", "date": "2018.07.11", "title": "Мъж уби баща си и преби майка си в столичен квартал "}
{"url": "https://www.actualno.com/travel/akvariumyt-na-genua-naj-golemijat-v-italija-i-vtorijat-po-golemina-v-evropa-news_430508.html", "text": "  Аквариумът в Генуа е най-големият в Италия и вторият по големина в Европа. Разположен в старата пристанищна част на града и с площта си от 3100 кв.м., той е член на Европейската асоциация по зоология и акваристика (EAZA). Нейни членове са над 430 души от 41 страни, а мисията й е да се създаде една общност, с цел по-добра координация за отделни дейности и проекти, както и опазване на многообразието от животински видове.           Ежегодно аквариумът посреща над 1млн. посетители, които могат да се насладят на всички видове морски обитатели – от делфини и акули, до костенурки и пингвини. Създателите на това уникално съоръжение са успели да пресъздадат детайлно естествения хабитат на разнообразието от животински видове.                       Разположен в центъра на старото пристанище на Генуа, аквариумът предлага и възможност за провеждане на различни бизнес събития, семинари и коктейли, сред компанията на морските обитатели и тематично обзаведените помещения.", "date": "2018.07.11", "title": "Аквариумът на Генуа - най-големият в Италия и вторият по големина в Европа"}
{"url": "https://www.actualno.com/politics/majkite-na-deca-s-uvrejdanija-poiskaha-ostavkata-na-direktor-na-npo-news_684309.html", "text": "  Инициативата на майките на деца с увреждания „Системата ни убива” поиска от премиера Бойко Борисов и от социалния министър Бисер Петков да уволнят Адриана Стоименова като зам.-председател на Националния съвет за интеграция на хора с увреждания към Министерския съвет. Причината – отправени от Стоименова недоказани обвинения спрямо инициативата на майките.  \" \", казват майките и затова искат оставката на Стоименова, както и отнемане на статута на национално представителна организация на  Център за психологически изследвания, чийто изпълнителен Директор е Стоименова.      Майките искат и \" \".\r\nПрез 2018 година организацията на Стоименова получава 220 000 лева държавна субсидия. За какво – научете !    ", "date": "2018.07.11", "title": "Майките на деца с увреждания поискаха оставката на директор на НПО"}
{"url": "https://www.actualno.com/politics/karanikolov-ne-kaza-tvyrdo-znae-li-kolko-sa-opasnite-jazoviri-v-bylgarija-news_684310.html", "text": "  Все още не се знае колко са опасните язовири в България и какви точно ремонти трябва да се направят. Това стана ясно от изказване на министъра на икономиката Емил Караниколов като обяви, че първо щял да запознае колегите си в Министерския съвет със ситуацията.  Тепърва вече тече прехвърляне на отговорности и собственост от общини към икономическото министерство, след като през миналата седмица било обнародването в Държавен вестник на новите правомощия.       Що се отнася до ситуацията в управлението, икономическият министър беше лаконичен пред bTV – с диалог се решавало всичко. Той не пожела да коментира дали Султанка Петрова трябва да подаде оставка заради случая със .    Конкретно за поредния скандал при управляващите – относно промените за търговците на пазара на горивата (бел. ред. – ), Караниколов посочи, че било важно законодателят т.е. депутатите да намерят баланса. Закон трябва да има като закон – това го казват всички, заяви икономическият министър, който призова да се премахнат всички лобистки текстове, но да се докажело, че са лобистки. Караниколов добави, че дали ще има наказателна процедура от ЕК заради новия закон, може да се каже чак като бъде гласувано. Законът трябва да регулира и открие къде са нарушенията при горивата, смята Караниколов.   За бездимните цигари и акцизът им, икономическият министър обяви, че трябвало да се направи анализ кое било по-вредно за пушачите – бездимната технология или конвенционалните цигари. С колкото по-здравословно е пушенето на електронна цигара, толкова по-нисък трябва да е акцизът, смята Караниколов, който вярва, че и в ЕС ще има сериозен дебат. От гледна точка „тютюн” управляващите се похвалиха, че има договорка да се изнасят 10 000 тона тютюн годишно от България за Китай, но от българския бранш коментираха, че Китай е най-големият производител на тютюн т.е. остава въпросът дали политическата договорка всъщност ще стане реалност.\r\nПроектът АЕЦ \"Белене\" беше представен пред негово превъзходителство Ли Къцян, както и други проекти. Китайски експерти ще дойдат да ги разгледат – очаквам до края на месеца доста срещи с китайски инвеститори, заяви Караниколов ситуацията с втората ни ядрена система. Той обяви за изключително важен факт създаването на център в България за съгласуване на инвестиционни намерения в Централна и Източна Европа.        Широк консенсус – такъв е постигнат между България и Китай по време на срещата на премиера Бойко Борисов и на практика китайския премиер Ли Къцян. Това заяви китайският посланик в България Джан Хайджоу. По думите му, подписаното споразумение отваря път към сътрудничество по проекта „Белене”, но това е само една от възможностите за развитие на българо-китайските отношения. Хайджоу добави, че Китай има положително отношение за пазарна реализация на \"Белене\", но можело да има \"двустранно, тристранно или многостранно отношение\".", "date": "2018.07.11", "title": "Караниколов не каза твърдо знае ли колко са опасните язовири в България"}
{"url": "https://www.actualno.com/balkani/gyrcija-goni-ruski-diplomati-zaradi-opit-za-namesa-za-imeto-na-makedonija-news_684321.html", "text": "  Гръцкото правителство взе решение да обяви за \"персона нон грата\" двама руски дипломати, както и да забрани на още двама да влизат на гръцка територия, предаде електронната версия на Kathimerini, позовавайки се на свои източници.  Като причина за решението Атина сочи, че руските дипломати се опитали да подкупят гръцки държавни служители, за да предадат определена информация.  Освен това . Атина счита опита за намеса в преговорите за името на Македония като \"опит да се повлияе негативно на ролята на Гърция на Балканите\".      Според високопоставени дипломатически източници, един от дипломатите, които Атина иска незабавно да напуснат Гърция, е Виктор Яковлев – представител на руското посолство в Гърция.\r\nВъпреки гръцката реакция, Атина декларира, че иска да поддържа добри отношения с Русия. Гърция обаче изрично подчертава, че това може да се случи само ако и двете страни уважават суверенитета си. Ако има допълнителни реакции от страна на Москва, това само ще доведе до упадък на гръцко-руските отношения, предупреждава официална Атина.    Гръцкото правителство изрично набляга и на факта, че никой гръцки дипломат в Русия, в това число и от консулските състави, не си е позволил да излиза извън стриктното ограничение на задълженията си като гръцки представител. Атина добавя и, че Гърция не е вземала рязка и твърда позиция що се отнася до скандала \"Скрипал\" и тогава не се е съгласила да гони руски дипломати, както направиха много европейски държави. Тогава Москва приветства тази позиция, напомня гръцкото правителство според Kathimerini.   ", "date": "2018.07.11", "title": "Гърция гони руски дипломати заради опит за намеса за името на Македония"}
{"url": "https://www.actualno.com/america/sasht-preduprejdava-iran-izpolzva-posolstvata-si-da-podgotvja-atentati-news_684305.html", "text": "  Иран използва своите посолства по света като прикритие за организиране на терористични атентати, заяви официален представител на Държавния департамент на Съединените американски щати, предаде БГНЕС.  Делегация, ръководена от външния министър на САЩ Майк Помпео, проведе тридневни консултации в Саудитска Арабия. Целта разговорите беше да се координират действията между двете страни за лишаване на Техеран от паричните потоци, които се използват за тероризиране на иранския и други народи, добавиха от Държавния департамент.      \"Призоваваме всички страни да проявят бдителност и да не забравят, че Иран използва своите посолства като дипломатически прикрития за организиране на терористични нападения“, подчерта представителя на Държавния департамент.\r\nНа 2 юли ирански дипломат беше задържан в Германия по подозрения за подготовка на терористично нападение във Франция. Освен него още няколко души бяха задържани в Белгия и Франция.    От МВнР на Ислямската република определиха ареста на своя дипломат в Германия като опит да бъдат подкопани отношенията между Европа и Иран. Арестуваният е обвинен в планиране на терористичен атентат срещу опозиционната иранска \"Организация на муджахидините на иранския народ\" (ОМИН), базирана в Париж.   Официалният представител на МВнР на Иран Бахрам Хасеми заяви пред журналисти, че по всяка вероятност ОМИН сама е организирала предполагаемия заговор, с цел да попречи на успешната реализация на посещенията на президента Хасан Рухани в Швейцария и Австрия.", "date": "2018.07.11", "title": "САЩ предупреждава - Иран използва посолствата си да подготвя атентати"}
{"url": "https://www.actualno.com/crime/prokuraturata-zavyrshi-razsledvaneto-na-aferata-ivancheva-news_684370.html", "text": "  Специализираната прокуратура , че е приключила разследването за корупция срещу кмета на столичния район \"Младост\" Десислава Иванчева, заместник-кмета Биляна Петрова и бившия кмет на общината Петко Дюлгеров.  От държавното обвинение посочват, че вече са предали обвиненията на всеки от тримата обвиняеми и че в най-кратки срокове ще бъде внесен обвинителен акт в съда.      Тримата обвиняеми по делото бяха задържани на 17 април 2018 г. в София след получаване на 70 000 евро. Разследването продължи по-малко от 3 месеца.\r\nСъгласно обвиненията, Десислава Иванчева е от бизнесмена Александър Ваклин, управител на \"Ваклин груп\" ООД и \"Ваклин груп - Камбаните\" ЕООД 500 000 евро, за да придвижи необходимите документи за строеж в имот на компаниите на Ваклин в месността \"Камбаните\". Първоначално Иванчева искала 250 000 евро, но завишила двойно сумата, като взела 70 000 евро от Ваклин.    Биляна Петрова и Петко Дюлгеров са посочени като помагачи на Иванчева.   ", "date": "2018.07.11", "title": "Прокуратурата завърши разследването на аферата \"Иванчева\""}
{"url": "https://www.actualno.com/interest/myrdok-predlaga-277-mlrd-evro-za-televizija-sky-news_684328.html", "text": "  21st Century Fox на Рупърт Мърдок разкри днес, че увеличава предложението си за поглъщане на паневропейската телевизионна група Sky, оценявайки групата на 24,5 милиарда паунда (27,7 милиарда евро). Така те наддават срещу конкурентната оферта на Comcast.  Подобрената оферта на Fox за 61 % от Sky надхвърля с 2,5 млрд. паунда офертата на американския гигант в кабелната телевизия Comcast, от който предлагат 22 млрд. паунд за цялата сателитна телевизия.      ", "date": "2018.07.11", "title": "Мърдок предлага 27,7 млрд. евро за телевизия Sky"}
{"url": "https://www.actualno.com/asia/desetki-zaginali-na-predizboren-miting-v-pakistan-news_684296.html", "text": "  12 души загинаха след самоубийствен атентат по време на предизборен митинг в Пешавар, предаде БГНЕС.  Атентатор-самоубиец се взриви сред участниците в събитието в Северозападен Пакистан. По данни на полицията, освен жертвите, ранените са най-малко 36 души.      Атентаторът се е взривил по време на предизборен митинг, организиран от партия \"Авами\", чиито лидери остро се противопоставят на екстремистки групировки като талибаните.\r\nНападението се случва броени часове след като от Министерството на отбраната на Пакистан предупредиха за опасност от терористични нападения в навечерието на парламентарните избори, насрочени за 25 юли.    ", "date": "2018.07.11", "title": "Десетки загинали на предизборен митинг в Пакистан"}
{"url": "https://www.actualno.com/society/katastrofa-po-pytja-burgas-slynchev-brjag-news_684324.html", "text": "  Около 08.00 часа по пътя Бургас-Слънчев бряг на територията на Районно управление на МВР - Поморие 20-годишна жена от Сливен, управляваща лек автомобил, поради загуба на контрол и вероятно движение с несъобразена скорост, самокатастрофира, преобръщайки се по таван.  Това съобщи за  „Фокус“-Бургас Цветелина Рандева, говорител на ОДМВР-Бургас.      Не са пострадали нито 20-годишната жена, нито спътничката й, като са се разминали с уплах и материални щети по превозното средство.", "date": "2018.07.11", "title": "Катастрофа по пътя Бургас-Слънчев бряг"}
{"url": "https://www.actualno.com/society/avtomobili-gorjaha-v-kv-manastirski-livadi-v-sofija-news_684320.html", "text": "  Няколко автомобила горяха рано тази сутрин в столичния кв. „Манастирски ливади“ в столицата, предаде БГНЕС.  Инцидентът е станал на улиците „Раелвица“ и „Иван Сусанин“.      На място незабавно са дошли противопожарни автомобили и са потушили пламъците. Оперативни групи на полицията са отцепили района и събират доказателства за инцидента. Все още не е ясно каква е причината.", "date": "2018.07.11", "title": "Автомобили горяха в кв. „Манастирски ливади“ в София"}
{"url": "https://www.actualno.com/vraza/po-strategija-zakriha-doma-za-mediko-socialni-griji-za-deca-vyv-vraca-news_684389.html", "text": "  С постановление на Министерския съвет се закрива Домът за медико-социални грижи за деца (ДМСГД) във Враца. Закриването на дома е в съответствие с Националната стратегия \"Визия за деинституционализация на децата в Република България\" и с Актуализирания план към нея.  Провежданата активна политика за деинституционализация доведе до прогресивно намаляване на броя на децата, отглеждани в ДМСГД-Враца и съответно отпадна необходимостта от съществуването на дома. При стартиране на процеса по деинституционализация през 2009 г. в дома са отглеждани 89 деца, а в края 2017 г. за отглеждане са останали само 3 деца. През настоящата година са предприети мерки за осигуряване на семейна среда на тези 3 деца и те са изведени.      Към 1 април в ДМСГД-Враца няма настанени деца, като в съответствие с националната политика не се очаква да бъдат настанявани деца за отглеждане.\r\nСъс закриването на дома в област Враца ще бъде ограничено предлагането на институционална грижа за деца в ДМСГД, което е и една от целите на националната стратегия. За децата, които се нуждаят от грижа извън семейството, такава ще бъде осигурявана посредством алтернативни социални услуги.    ", "date": "2018.07.11", "title": "По стратегия: Закриха дома за медико-социални грижи за деца във Враца"}
{"url": "https://www.actualno.com/politics/deputatite-gledat-na-vtoro-chetene-spornija-zakonoproekt-za-gorivata-news_684270.html", "text": "  Оспорваният от собствениците на малки бензиностанции проект на Закон за горивата, предложен от Емил Димитров (\"Обединени патриоти\"), ще бъде разгледан в пленарната зала на второ четене.  Припомняме, че вчера (10 юни) от формацията на вицепремиера Валери Симеонов се разграничиха от \"Атака\" и лидера ѝ Волен Сидеров, който по-рано съобщи, че коалиционните партньори ГЕРБ, НФСВ, ВМРО и Атака са се споразумели по всички спорни текстове около поправките в Закона за горивата.      На извънреден брифинг в парламента, съпредседателят на „Обединени патриоти“ Волен Сидеров заяви, че интересите на малките търговци ще бъдат защитени и напрежение в коалицията няма.\r\n\"По повод изявленията на представителите на „Атака” и ВМРО, Волен Сидеров и Искрен Веселинов, че сме постигнали съгласие по Законопроекта за административното регулиране на икономическите дейности, свързани с нефт и продукти от нефтен произход, уведомяваме, че това не отговаря на истината. НФСБ остава на своята категорична позиция, че законопроектът е неприемлив и ще ощети стотици малки дистрибутори на течни горива.    На утрешното заседание на Народното събрание представителите на НФСБ ще гласуват „против”, съобщиха  от формацията на вицепремиера Валери Симеонов във вторник вечерта.   От думите на Волен Сидеров стана ясно, че според него разминаването в изказванията по медиите между Валери Симеонов и Красимир Каракачанов е породено, тъй като партньорите не са провеждали скоро заседание заради международни ангажименти.\r\nНа срещата в Народното събрание вчера не присъстваха представители на малките търговци и дистрибутори на горива.    ", "date": "2018.07.11", "title": "Депутатите гледат на второ четене спорния законопроект за горивата"}
{"url": "https://www.actualno.com/asia/peshterata-v-tajland-plenila-duzina-deca-stava-turisticheska-atrakcija-news_684298.html", "text": "  Пещерата Кхао Луанг в Северен Тайланд, където в продължение на повече от две седмици бяха заклещени 12 ученици и техния футболен треньор, ще бъде превърната в туристическа забележителност, заявиха от управата на националните паркове в Тайланд.  \"Кризата все още не е приключила напълно и не бих искал да говоря за работа, но смятам, че тук вече имаме една туристическа забележителност на световно ниво\", каза заместник-директорът на тайландските паркове. Според него крайното решение ще бъде взето от Министерството на природните ресурси и защита на околната среда на Тайланд, предаде БГНЕС.      Групата от 12 момчета на възраст между 11 и 16 години и техният 25-годишен треньор по футбол влязоха твърде навътре в Кхао Луанг на 23 юни, непосредствено след поредната тренировка. Проливните дъждове обаче доведоха до повишаване нивото на река, проникваща в пещеата, и заклещиха групата в една от пещерните зали.\r\nВчера, 10 юли, бяха спасени и последните останали заклещени невръстни футболисти. Всички 12 деца и техния треньор се намират в безопасност, след като прекараха 18 дни в пещерата-капан. Те са приети в болница, тъй като имат инфекция, ще бъдат изследвани и за други болници.    ", "date": "2018.07.11", "title": "Пещерата в Тайланд, пленила дузина деца, става туристическа атракция"}
{"url": "https://www.actualno.com/europe/turskata-policija-zadyrja-protivorechiv-pisatel-i-televizionen-propovednik-news_684325.html", "text": "  Турската полиция започна операция за задържането на 234 души, свързани с писателя и телевизионен проповедник Аднан Октар, заради обвинения, включително формиране на престъпна банда, измами и сексуално насилие.  В изявление по случая на истанбулската полиция се казва, че действията са предприети от секция \"Финансови престъпления\" в операция, която според Анадолската агенция се извършва в пет провинции.      Полицията започнала акцията в ранните часове на деня в къщата на Октар в Ченгелкой в азиатската част на Истанбул и го задържала заедно с неговите охранители, съобщи БГНЕС. \r\nБодигардовете за кратко се противопоставиха на полицията, съобщи репортер на „Хюриет“ за случилото се, като добавиха, че силите за сигурност са открили оръжия, както и бронежилетки и бронирани автомобили в дома на проповедника.    През февруари турският телевизионен контролен орган прекрати телевизионната програма на Октал, която съчетаваше теологични дискусии и танци, като от институцията казаха, че шоуто е нарушило равенството между половете и правата на жените.   Октар е водещ на телевизионни шоу програми по телевизионния канал A9. В предаванията той обсъждаше ислямски ценности и понякога танцуваше с млади жени, които нарича \"котенца\" и пеел с млади мъже – неговите \"лъвове\".\r\nПрез 2006 г. Октар написа \"Атлас на творението\" под името Харун Яхия, в която твърди, че теорията на Дарвин за еволюцията е в основата на глобалния тероризъм. Той е написал повече от 300 книги, преведени на 73 езика.    ", "date": "2018.07.11", "title": "Турската полиция задържа противоречив писател и телевизионен проповедник"}
{"url": "https://www.actualno.com/europe/avstrija-shte-se-stremi-da-ne-dopuska-masovo-migranti-da-iskat-bejanski-statut-v-es-news_684299.html", "text": "  Австрийският министър на вътрешните работи Херберт Кикъл заяви, че ще се бори за забрана мигрантите да подават молби за убежище, докато се намиран на територията на Евросъюза, предаде АФП.  \"Това ще бъде нашето предложение\", заяви пред журналисти във Виена министърът, който е от представител на антиимигрантската Партия на Свободата, съобщава БГНЕС.      Според него всякакво друго решение \"би окуражило трафикантите да си кажат: \"Взимам пари, за да ви закарам в Европейския съюз, защото там имате гарантираното право да подадете молба за убежище, а вероятността да ви върнат обратно е много, много малка.\"\r\nАко австрийското предложение бъде прието, мигрантите ще трябва да подават молби за убежище от бежански лагери извън Европа. Идеята на Кикъл е да бъде създадена един вид \"мобилна комисия\". Според виждането на Кикъл единствено бежанци от държави, гранични на ЕС, ще могат да подават молба за убежище от територията на Евросъюза.    В момента Австрия е ротационен председател на ЕС, което ѝ позволява да председателства официалните срещи по въпроса за мигрантската криза и да задава дневния ред.   ", "date": "2018.07.11", "title": "Австрия ще се стреми да не допуска масово мигранти да искат бежански статут в ЕС"}
{"url": "https://www.actualno.com/kustendil/20-000-leva-sa-otpusnati-za-redovni-arheologicheski-razkopki-v-centyra-na-kustendil-news_684273.html", "text": "  20 000 лева са отпуснати за редовни археологически разкопки в центъра на Кюстендил. Това съобщи пред Радио „Фокус” – Кюстендил Валентин Дебочички, директор на Регионален исторически музей – Кюстендил.  По думите му за първи път тази година се отпускат средства за редовни археологически разкопки, а не за спасителни. Средствата се отпускат от страна на Министерство на културата. Те са необходими за реализирането на първия етап на съгласуван и одобрен проект, касаещ експониране на археологически структури върху терен от 1000 кв.м., бивш паркинг при сградата на Община Кюстендил. Този терен, съгласно градоустройствения план за централна градска част на Кюстендил, е планиран за експониране на археологически структури. Редовните теренни проучвания ще започнат в началото на месец август.      \"Надявам се, че тези проучвания ще бъдат успешни, че ще се разкрият достатъчно стойностни археологически структури, които да бъдат експонирани върху самия терен\", каза Валентин Дебочички. По думите му не би могло да се разработват проекти за консервация и реставрация, без да се проведат самите археологически проучвания.", "date": "2018.07.11", "title": "20 000 лева са отпуснати за редовни археологически разкопки в центъра на Кюстендил"}
{"url": "https://www.actualno.com/europe/netanjahu-otide-na-sreshta-s-putin-news_684297.html", "text": "  Министър-председателят на Израел Бенямин Нетаняху ще пристигне на посещение в Москва. Това потвърди Кремъл, според агенция ТАСС, предаде БГНЕС.  \"Предвижда се обсъждането на актуални въпроси за двустранното сътрудничество и международната ситуация, включително урегулиране на палестинско-израелските отношения и ситуацията в Сирия\", се казва в официалното съобщение за визитата на Нетаняху за среща с руския президент Владимир Путин.      От пресслужбата на Кремъл добавят, че в рамките на визитата Нетаняху ще посети и срещата от полуфиналната фаза на Световното първенство по футбол между Англия и Хърватия.\r\nПреговорите между Путин и Нетаняху ще се проведат броени дни преди посещението в Москва на президента на Палестина Махмуд Абас, както и планираната за 16 юли в Хелзинки среща между лидерите на Русия и Съединените американски щати.    ", "date": "2018.07.11", "title": "Нетаняху отиде на среща с Путин"}
{"url": "https://www.actualno.com/football/programata-na-svetovnoto-pyrvenstvo-po-futbol-za-dnes-11-uli-news_684244.html", "text": "  Средата на седмицата е, време е за футбол. По традиция това е времето на Шампионската лига, но сега е времето, в което върви битката за най-важната титла в света на футбола - световната!  След като ... , днес, 11 юли, от 21:00 часа започва сблъсъкът, който ще излъчи втория финалист - между Хърватия и Англия. Безспорно, като звезди и класа, особено в халфовата линия, балканците изглеждат по-внушително. За всеки един отбор ще е истинско богатство да има в редиците си Лука Модрич и Иван Ракитич - хората, които са основните \"мозъци\" в играта на Реал Мадрид и Барселона. Англичаните, обаче, имат своя клиничен голмайстор - Хари Кейн, както и отбор, който играе колективен футбол.   Голям плюс за островитяните ще е и това, че Хърватия изигра два мача по 120 минути преди да стигне дотук. Факторът \"умора\" няма как да не повлияе - много силно отеква въпросът какво е състоянието на титулярния вратар на \"шахматистите\" Даниел Субашич, както и на десния бек Шиме Върсалко. При англичаните няма физически проблеми и със сигурност те ще наложат здраво темпо, за да тестват максимално физическите сили на хърватите.\r\nКласа срещу ентусиазъм, воля срещу воля - ще видим кой ще покаже по-голямо сърце и ще заслужи да се бори за световната титла съвсем скоро.    Вижте в Русия.", "date": "2018.07.11", "title": "Програмата на Световното първенство по футбол за днес, 11 юли"}
{"url": "https://www.actualno.com/celebrate/chestvame-sv-ravnoapostolna-olga-news_684222.html", "text": "  Света благоверна Олга била съпруга на киевския княз Игор. След ранната смърт на съпруга си тя поела управлението на княжеството до пълнолетието на своя син Светослав. Княгиня Олга деятелно се заела да благоустроява държавата. Обикаляла всички области на страната и навсякъде оставяла следи от мъдри грижи, като въвеждала в управлението ред и правосъдие. С това тя спечелила любовта на народа и се прославила като мъдра управителка.  Русите през Х в. били още езичници. Но още в средата на ІХ в. всред тях започнало да прониква християнството. На някои места били построени църкви и християните свободно извъшвали богослужение. Такава църква имало и в гр. Киев. Княгиня Олга наблюдавала живота на християните, могла да узнае за тяхната вяра и да направи сравнение със славянското езичество. Със своя светъл и проницателен ум тя схванала, че езичеството не могло да възпита такива люде, каквито са християните. Беседите с християнски учители й открили небесната чистота и висота на християнското учение. Нейното сърце било пленено от евангелската истина. Но Олга не се решавала да приеме кръщение в Киев, понеже се страхувала от вълнения между старейшините и народа, които, като езичници, не били разположени към християнската вяра. От друга страна, тя желаела да изслуша най-точни наставления във вярата в самата столица на християнството, за да не допусне някаква грешка. Княгиня Олга искала лично да види всичко най-хубаво в най-хубавата вяра, за да я възприеме с пълно убеждение на ума и сърцето. За тая цел в 955 г. тя се отправила в Цариград. Там император Константин Багренородни я приел с големи почести. Патриарх Полиевкт я наставил във вяра и я удостоил със св. кръщение, в което тя била наречена Елена. \"Благословена си ти всред твоя народ - казал й патриархът, - понеже обикна светлината и остави тъмнината. Тебе ще благославят руските синове!\"      Благоверна Олга се върнала в Киев дълбоко убедена в превъзходството на християнската вяра. Тя вече не могла да не желае да се обърнат към християнската светлина и другите, които оставали в езически мрак. Преди всичко, като любяща майка, тя говорела на сина си за тази вяра: \"Аз опознах истинния Бог, сине - казала му тя - и се радвам. Ще Го познаеш и ти и ти ще се радваш. Християнската вяра е светлина и радост за душата. Чрез животворното си действие върху душата тя сама говори за своя неземен произход, за своето божествено достойнство. Приеми тая вяра и не само не ще съжаляваш, но ще се считаш най-щастлив, както аз считам себе си най-щастлива!\" Светослав обаче обичал много славата, мислел само за битки и отговорил на майка си: \"Как аз едничък да приема друг закон? Цялата ми дружина ще се смее на това.\" Макар и да не искал да слуша за светата вяра, той не пречел на другите да я приемат. Мнозина, като слушали убедителната проповед на княгинята, приемали св. кръщение. В древните руски паметници се говори, че св. Олга посяла първите семена на християнскатат вяра в своя млад внук Владимир и в неговите братя. Цели 12 години св. Олга разпространявала светата вяра далеч зад пределите на Киев. Тя умряла на 11 юли 969 г.\r\nЛетописецът преподобни Нестор, завършвайки своите известия за благоверна Олга, пише: \"Тя била предтеча за християнството в нашата земя, както зорницата пред слънцето, както зората пред пълната светлина, както месечината нощем; тъй тя светела всред неповярвалите люде. Тя първа из Русия се изкачила в Царството небесно. Руските синове я хвалят като началница. Тя и след смъртта си моли Бога за Русия, а нетленните й мощи продължават да вършат чудеса.\"    Според мнението на някои историци света Олга - Елена била българска княгиня и следователно отишла в Русия вече християнка.    ", "date": "2018.07.11", "title": "Честваме Св. равноапостолна Олга"}
{"url": "https://www.actualno.com/sciencelogy/kitajski-injener-kral-tajni-na-apple-news_684302.html", "text": "  Бивш служител на технологичния гигант Apple е обвинен в кражба на секретни разработки, свързани с проекта за безпилотен автомобил, предаде АФП.  Сяолан Джан, който се намира в ареста, е напуснал Apple, за да започне работа в новосъздадена китайска технологична компания. Китайският инженер е заплашен от 10 години затвор и финансова санкция от 250 хил. американски долара.      \"Apple се отнася изключително сериозно към защитата на интелектуалната си собственост. Работим съвместно с компетентните органи, за да сме сигурни, че  въпросното лице, както и останали замесени, ще понесат отговорност за  действията си\", заявиха от централата на американската компания.\r\nДжан е започнал работа в Apple през декември 2015 година и е бил част от екипа, който разработва хардуера и софтуера за автономните автомобили - проект, който представлява \"строго пазена тайна\", се казва в жалбата на компанията до Федералното бюро за разследване (ФБР). През април Джан е обявил на своя ръководител намерението си да напусне компанията, за да се върне в Китай при своята болна майка. Той споменал, че възнамерява да започне работа за новосъздадена китайска компания за автономни автомобили в Гуанджоу.    Вътрешната сигурност на Apple обаче открила, че активността на Джан във вътрешната мрежа на компанията е нараснала значително в дните преди да обяви решението си за напускане. Той е успял да свали на външен носител документи за подготвяните от компанията прототипи, се казва още в жалбата срещу него.   Китайският инженер е бил задържан от ФБР на летището в Сан Хосе, Калифорния, минути преди да излети за Китай.", "date": "2018.07.11", "title": "Китайски инженер крал тайни на Apple"}
{"url": "https://www.actualno.com/asia/v-kitaj-osydiha-izvesten-aktivist-za-poreden-pyt-na-godini-zatvor-news_684300.html", "text": "  Известен китайски дисидент беше осъден на 13 години затвор, предаде БГНЕС.  Цин Юнмин е признат от Народния съд в град Ухан, Централен Китай, за \"виновен в извършване на подривна дейност\".      През 80-те години на XX век 64-годишният днес политически активист беше обявен за \"контрареволюционер\", за което прекара 8 години зад решетките. До момента Цин е бил общо 22 години от своя живот в затвора.", "date": "2018.07.11", "title": "В Китай осъдиха известен активист за пореден път на години затвор"}
{"url": "https://www.actualno.com/interest/shte-spre-li-svetyt-da-jade-meso-news_684269.html", "text": "  Популярността на вегетарианството и неговата  сряда форма веганството набира все по-голяма скорост в света. Това се случва, както в развитите, така и в развиващите се страни заради повишаващото се ниво на информираност в областта на здравеопазването, етиката и екологията. Производителите и ритейлърите трябва да проявяват гъвкавост във връзка с тенденциите на потребителското поведение и да адаптират своята продукция по вкуса на потребителите. Вече се появяват млека без лактоза, както и вегански бургери. Как точно се стигна дотук?         Исторически отказът от животинската храна започва да се практикува от будистите и джайните в Древна Индия, а така също и от някои представители на древногръцката цивилизация. Сега привържениците на този стил на хранене са навсякъде по света в САЩ, Европа, Азия.\r\nПо данни на The Economist   в момента в света 5% от населението са вегетарианци, което не изглежда толкова много. Но по оценки на Euromonitor International  обемът на пазара на вегетариански продукти в света през 2016 година е бил 51 милиарда долара. В един последните си отчети Research and Markets  посочва, че към 2023 година пазарът на вегетарианско месо ще превиши 6 милиарда долара. През 2015 година новите предприятия, свързани с вегетарианството са съставили 4,3 процента от общия брой на стартъпите, в сравнение с 2,8 процента през 2014 година и 1,5 процента през 2012 година. Интересното е, че в такива проекти охотно инвестират известни милиардери, предприемачи и големи IT-компании. 63-годишният Патрик Браун, професор по биохимия от Станфордския университет и член на Националната Академия на науките и веган, който мечтае да спаси света от екологична катастрофа казва: \"Изяждайки вместо обикновен бургер пържола, произведена от Impossible Foods,  вие не участвате в изхвърлянето на парникови газове в обем, който средният автомобил изхвърля за 18 мили, ще икономисате толкова вода, колкото ще ви стигне за месец и не нанасяте вреда на 75 квадратни фута плодородна земя.\"        Синтетичните пържоли и чипсовете от щурчета засега не представляват съществена заплаха за производителите на невегетарианци продукти за хранене, но алтернативните източници на мляко от соя до ориз, отдавна започнаха да подриват млечната промишленост. Още през 2015 година продажбите на натурално мляко в САЩ се понижиха със 7%, а според прогнозата на изследователската агенция Mintel към 2020 година те ще паднат с още 11 процента. В същото време продажбата на бадемово мляко от 2011 до 2015 година в САЩ показват пръст от 250% и достигнаха печалба от 900 милиона долара. Независимо от това, че в момента в супермаркетите може да се намери мляко от ориз, кашу и елда на пазара се появяват все нови и нови растителни алтернативи на млякото, пише Lenta.ru. През 2016 година стартъпът  Ripple  създаде мляко от грах и привлече 44 милиона долара. Сред предимствата на граховото мляко са неговият наситен вкус и гладка текстура. Освен това то по нищо не отстъпва на кравето ниво на съдържание на белтъчини. Но най-главната му отличителна черта е неговата екологичност. Според изследванията всяка бутилка грахово мляко от 1,4 л спестява повече от 4000 литра вода сравнение с производството на обикновено краве мляко.     Все пак не всички са готови да приемат новите правила на играта. Много производители на мляко са възмутени от факта, че запълнилата пазара растителна продукция буквално изтощава млечната индустрия. Според тях потребителите са въведени в заблуждение, заради което трябва да бъде забранено на производителите на напитки за вегетарианци да използват термина \"мляко\". Според производителите на мляко потребителят не търси такова на растителна основа.  В края на юни френската федерация на месопреработвателите се оплака от проблеми на собственици на месарски магазини и помоли властите за защита от веганите. Според шефа на Федерацията Жан-Франсоа Гияр подобни нападение над магазините е една от формите на тероризъм този ужас. По думите му веганите имат една единствена цел - да накарат да изчезне огромен пласт от френската култура. Известни са случай на нападение срещу  месарски магазини във Великобритания.    ", "date": "2018.07.11", "title": "Ще спре ли светът да яде месо?"}
{"url": "https://www.actualno.com/society/prognoza-za-vremeto-11-uli-srjada-news_684264.html", "text": "  През деня ще преобладава слънчево време, с временни увеличения на облачността, главно в Северна България и планинските райони. Там на отделни места ще превали слаб дъжд. Ще духа слаб до умерен северозападен вятър. Максималните температури ще са между 26° и 31°, в София около 26°. Такава е прогнозата на Националния институт по метеорология и хидрология (НИМХ) при БАН, съобщи дежурният синоптик Боряна Маркова, цитирана от агенция \"Фокус\".  По Черноморието ще е предимно слънчево, с временни увеличения на облачността, главно по северното крайбрежие. Ще духа слаб до умерен северозападен вятър. Максималната температура на въздуха ще е 26-28°. Температурата на морската вода е 24-26°. Вълнението на морето ще бъде 1-2 бала.      В планините ще преобладава слънчево време. На отделни места в масивите от Западна България ще превали слаб дъжд. Ще духа слаб до умерен северозападен вятър. Максималната температура на височина 1200 метра – около 22°, на 2000 метра – около 15°.\r\nВ четвъртък ще бъде предимно слънчево. В следобедните часове, главно над планинските райони ще има временни увеличения, но само на отделни места ще превали и прегърми. Температурите слабо ще се повишат и максималните ще бъдат между 27° и 32°. В петък ще се усили вятърът от северозапад и ще е предимно умерен. Ще проникне хладен въздух и температурите слабо ще се понижат.    Над страната ще преобладава слънчево време, с временни увеличения на облачността по-значителни над Североизточна България и планинските райони, където на места ще превали и прегърми. В събота ще продължи да духа северозападен вятър. Ще има променлива облачност, по-значителна над източните и планинските райони, но само на отделни места краткотрайно ще превали.   ", "date": "2018.07.11", "title": "Прогноза за времето - 11 юли (сряда)"}
{"url": "https://www.actualno.com/healthy/symnenija-za-iztochvane-na-nzok-lekuvat-slujiteli-na-bolnicata-v-cherven-brjag-s-ednakvi-diagnozi-news_684274.html", "text": "  Съмнения за източване на Здравната каса от болницата в Червен бряг. Четирима служители на болничната администрация и техен роднина са били приети в лечебното заведение, информира Нова телевизия.  След проверка на Районната каса в Плевен .       Четирима служители от администрацията на болницата постъпват за лечение в средата на май . Те са били приети с диагноза жлъчна дискенизия. Проверка на Здравната каса показала, че по това време пациентите били в болничните стаи, но по-късно са открити нарушения. .     . \"Кажете ми закон, в който пише, че администратор на болницата и неговите роднини не могат да се лекуват. Тук половината от пациентите са роднини – малък град, затворен град. Означава ли, че лекарят няма да лекува леля си? Лично за себе си считам, че това не е направено нарочно и бих могъл да го докажа в съда\", посочва прокуристът на МБАЛ-Червен бряг Камен Влахов.   Заради нарушенията от Касата няма платят болничния престой на служителите на администрацията.\r\nОт НЗОК уверяват, че , като тази в Червен бряг.    ", "date": "2018.07.11", "title": "Съмнения за източване на НЗОК: Лекуват служители на болницата в Червен бряг с еднакви диагнози"}
{"url": "https://www.actualno.com/velikotarnovo/chetiri-uchilishta-v-oblast-veliko-tyrnovo-shte-sa-s-novi-direktori-news_684277.html", "text": "  Четири училища в област Велико Търново ще са с нови директори от есента. Това съобщи за Радио „Фокус“ – Велико Търново инж. Розалия Личева, началник на Регионалното управление по образование.  Обявеният от Министерство на образованието и науката и Регионалното управление на образованието конкурс приключи миналата седмица. С нови директори са ОУ „Васил Левски” в горнооряховското село Върбица, ОУ „Филип Сакелариевич“ в Свищов, „ОУ „Климент Охридски“ в Павликени и ОУ „Бачо Киро“ в Бяла черква. Общият брой на назначените директори е 18.      Три училища са останали без ръководство след приключване на конкурса – Хуманитарна гимназия „Св. Св. Кирил и Методий“, ОУ „Христо Ботев“ във великотърновското село Ресен и ОУ „Васил Левски“ в село Леденик.", "date": "2018.07.11", "title": "Четири училища в област Велико Търново ще са с нови директори"}
{"url": "https://www.actualno.com/politics/za-da-glasuvame-elektronno-shte-ni-trjabva-bankova-karta-ili-mobilen-telefon-news_684306.html", "text": "   – това предвижда пуснато за обществено обсъждане за изграждане на пилотна система за дистанционно електронно гласуване на Държавна агенция \"Електронно управление\".  Тези алтернативи са предвидени, тъй като засега поне въвеждането на лична карта със специален електронен чип се бави, а пилотното дистанционно електронно гласуване следва да заработи до края на 2018 година. Затова и от „Електронно управление” казват следното в заданието: \" \".      На практика . Това е гаранция, че няма как един човек да гласува повече от веднъж.\r\nСамата система ще е съставена от два модула – за предварителна регистрация и за самото гласуване, посочва в. \" \". Предварителна регистрация ще се прави и на наблюдатели на процеса на гласуване – от ЦИК, като формата и реквизитите на заявленията за наблюдатели се одобряват от ЦИК.        Избирател, който желае да гласува дистанционно по електронен път, се (т.е. не може по-късно), след като е извършил успешна електронна идентификация, не по-късно от два дни, преди да упражни правото си на глас. Модулът автоматично трябва да проверява дали избирателят отговаря на условията за гласуване за съответния вид избор. Модулът трябва да поддържа и публична част, даваща обща информация за регистрираните избиратели, без да разкрива личните им данни. Модулът не трябва да съхранява лични данни за избирателите, освен техните идентификатори.\r\nВ деня на изборите, при влизане в системата гласоподавателят ще може да избере за какво да гласува – ако се случи така, че в един ден се провежда повече от един вот. След това се зарежда електронна бюлетина, в която се маркира изборът. Системата трябва да може да визуализира различни бюлетини – както такива с указание за преференциален вот, така и такива без такова указание. през приложение за смартфони, с което ще се сканират 2D код и числов код, като приложението ще бъде достъпно за платформите Google Play и Apple Store. Системата позволява на гласоподавателя да провери дали гласът му е отчетен правилно – 2Д баркодът ще бъде сканиран от гласувалия избирател на мобилното му устройство, след това избирателят въвежда получения числов код и мобилното приложение визуализира направения избор или връща съобщение за неверен числов код. . Гласоподавателят ще може да промени вота си в рамките на изборния ден, като се зачита последният подаден глас. Гласуването по интернет трябва да отнема не повече от 5 минути.    След като гласът е подаден, системата криптира бюлетината и инициира електронния подпис на избирателя (квалифициран). Криптирането се извършва с публичната част на предварително генерирания криптографски ключ на ЦИК за криптиране на електронните бюлетини и трябва да бъде реализирано изцяло от страна на устройството на избирателя. Системата визуализира комбинация от кодове и/или баркод, чрез които да бъде извършена проверка дали гласът е съхранен по начина, по който е бил подаден. Този, който ще създаде системата, трябва да предложи конкретен метод за проверката.   Освен това, в техническото задание е посочено, че .    Общественото обсъждане ще продължи до 12 август. След това проектът ще бъде пратен за одобрение от ЦИК. Ако Комисията не го одобри, процедурата се спира. Ако има одобрение, ще бъде пусната обществена поръчка на стойност 1,5 млн. лева без ДДС. Припомняме обаче, че отлагане на електронното гласуване – защото рискът от контролиран вот бил по-голям, отколкото при вот с хартиени бюлетини. Засега Народното събрание няма становище по искането на ЦИК. Според Изборния кодекс дистанционно електронно гласуване трябва да има за изборите за Европейски парламент през 2019 година.", "date": "2018.07.11", "title": "За да гласуваме електронно, ще ни трябва банкова карта или мобилен телефон"}
{"url": "https://www.actualno.com/cars/skoda-gotvi-i-elektricheski-sporten-suv-news_684311.html", "text": "  За намеренията на чешкия производител Skoda да пусне електрически SUV се знае от доста време, като премиерата на модела трябва да се състои най-късно до 2020 г. Сега обаче става ясно, че компанията работи и върху спортна версия на кросоувъра. Тя ще излезе през 2022 г., като ще може да изминава около 500 км с едно зареждане на батериите.  Излизането на подобен електромобил беше потвърдено от директорът по маркетинг на Skoda – Алена Фейви. В интервю за Autocar топ-мениджърът разкри, че машината ще получи добавка RS към името си, като значително ще се различава от стандартната версия на модела.      „Не е задължително този електромобил да бъде по-мощен от стандарния кросоувър. Със сигурност обаче той ще има много разлики в екстериора и интериора, както и пренастроено шаси и кормилно управление. Това ще доведе до много по-добро поведение на пътя”, обясни Фейви.\r\nПърият електромобил на Skoda ще се настани между кросоувърите Karoq и Kodiaq в гамата на чешкия производител. Машината ще бъде изградена на модулната платформа MEB, разработена специално за електромобили.    Прототип на подобен модел беше показан миналана година на автосалона във Франкфурт. Концептът Vision E получи два електромотора – поедин на всяка ос, със сумарна мощност 306 к.с. Максималната скорост на кросоувъра е 180 км/ч, като пробегът му с едно зареждане на батериите е 500 км.       ", "date": "2018.07.11", "title": "Skoda готви и електрически спортен SUV"}
{"url": "https://www.actualno.com/asia/sasht-otricha-che-shte-promenja-strategijata-si-za-afganistan-news_684304.html", "text": "  Американската администрация няма никакви намерения да преразглежда основни елементи от военнополитическата стратегия за нормализация на ситуацията в Афганистан, заяви за ТАСС официален представител от Съвета за национална сигурност (СНС) на САЩ, предаде БГНЕС. По този начин от Вашингтон опроверга публикация в Reuters, която се позовава на \"анонимен източник\", предаде БГНЕС.  \"Регулярно провеждаме преглед и оценка на нашите стратегии и извършваме необходимите корекции. Нямаме обаче намерение да правим преразглеждаме ключови елементи от стратегията си, както направихме през миналото лято\", заяви сътрудник на СНС.      По-рано Reuters, като се позова на анонимни официални лица, съобщи, че американската администрация възнамерява за пореден път да преразгледа своята военнополитическа стратегия за нормализация на ситуацията в Афганистан. Според информация на агенцията, президентът на Съединените щати Доналд Тръмп демонстрира признаци на недоволство от липсата на прогрес в урегулирането на продължаващия близо две десетилетия конфликт в Афганистан. През август 2017 година във Вашингтон приеха нова стратегия за нормализация на обстановката в Афганистан, която обаче не доведе до желаните резултати.\r\nИзточникът на Reuters твърди, че по всяка вероятност САЩ ще преразгледат всички аспекти на водената досега стратегия, включително нивото на военно присъствие, възможността за провеждане на мирни преговори с радикалното движение \"Талибан\", както и отношенията с Пакистан.    Съединените щати воюват в Афганистан от октомври 2001 година, което по оценки на Пентагона досега им е струвало над 680 млрд. долара. По време на кампанията загинаха около 2 350 американски военнослужещи, а над 20 000 бяха ранени.   ", "date": "2018.07.11", "title": "САЩ отрича, че ще променя стратегията си за Афганистан"}
{"url": "https://www.actualno.com/asia/sasht-se-gotvi-da-nalaga-novi-mita-za-miliardi-na-kitaj-news_684303.html", "text": "  Съединените американски щати обявиха списък с китайски стоки на стойност 200 млрд. американски долара, на които през септември ще бъдат наложени наказателни мита, предаде БГНЕС. Очаква се тези действия ще доведат до поредна ескалация на търговската война между двете водещи световни икономики.  Президентът на САЩ Доналд Тръмп се закани да отговори на китайските контрасанкции, които бяха предизвикани от решението на Вашингтон да наложи миналата седмица наказателни мита в размер на 25% върху експортни стоки от Китай на стойност 34 млрд. долара. Става въпрос предимно за електроника.      От американската администрация обявиха, че ще проведат допълнителни проучвания и консултации, преди да финализират списъка със санкционирани китайски стоки. Крайното решение за налагане на наказателните мита обаче ще бъде на Тръмп.", "date": "2018.07.11", "title": "САЩ се готви да налага нови мита за милиарди на Китай"}
{"url": "https://www.actualno.com/cite/sezonyt-se-doigrava-news_684307.html", "text": "  Това заяви пред bTV социологът Андрей Райчев, според когото резултатът между властимащи и опозиция е равен, а европредседателството било успешно.  Райчев попита и за какво ни е Шенген, след като уж трябвало да ни пази от мигрантите, но си пожела скорошно влизане в еврозоната.   ", "date": "2018.07.11", "title": "Сезонът се доиграва"}
{"url": "https://www.actualno.com/business/vlizaneto-v-evrozonata-syglasni-li-sme-s-iskaneto-ecb-da-nadzirava-bankite-ni-news_684301.html", "text": "  България е изпратила специално писмо до Еврогрупата (бел. ред. – ) и ЕЦБ, в което е поела допълнителни ангажименти за укрепване на банковия си сектор като мотив за влизане в чакалнята на еврозоната (ERM II). Това съобщи авторитетната новинарска агенция Reuters.   , но дипломати от Еврогрупата коментират, че новото писмо е \"позитивен знак\". А според БНР е възможно скоро страната ни да получи дата за присъединяване към ERM II. .      \"Получихме писмо от българските власти с ангажименти за твърдото им намерение да влязат в ERM-II и в Банковия съюз\", каза говорител на председателя на Еврогрупата Марио Сентено.\r\nНяма юридическо изискване за държавите, които искат да влязат в еврозоната, да бъдат и членове на Банковия съюз, но специално по отношение на България такова искане беше поставено, макар че страната ни покрива номиналните критерии за влизане във валутния съюз – под 3% дефицит от БВП, под 60% дълг от БВП и средната инфлация за еврозоната. Членовете на Банковия съюз на практика предават суверенитет на ЕЦБ по отношение на надзора на финансовия си сектор и специално на банките.    Първоначално премиерът Бойко Борисов твърдо заяви, че България първо ще влезе в чакалнята на еврозоната и едва тогава – в Банковия съюз. След това тонът се промени и Борисов заговори за едновременно влизане в двете организации. А сега европейски дипломати коментират, че България е един вид \"морско свинче\" що се отнася до налагането на уж неофициалния критерий за влизане в еврозоната – влизане и в Банковия съюз.   В четвъртък, 12 юли, предстои среща на Еврогрупата с ЕЦБ. На нея ще присъстват и български представители, като ще се дискутират следващите стъпки на България по пътя към еврозоната.", "date": "2018.07.11", "title": "Влизането в еврозоната: Съгласни ли сме с искането ЕЦБ да надзирава банките ни?"}
{"url": "https://www.actualno.com/curious/kak-da-si-ohladim-kolata-bez-klimatik-samo-za-10-sekundi-video-news_684205.html", "text": "     Спуснете прозореца от страната на водача и затворете вратата. Пътническата врата отворете и затворете няколко пъти.      Температурата в колата ще падне с 10 градуса по Целзий минимум.\r\nГледайте видеото и ще ви стане по-ясно.        ", "date": "2018.07.11", "title": "Как да си охладим колата без климатик само за 10 секунди (ВИДЕО)"}
{"url": "https://www.actualno.com/europe/pochina-vnukyt-na-brejnev-news_684294.html", "text": "  Внукът на генералния секретар на Централния комитет на Комунистическата партия на СССР Леонид Брежнев е починал в Крим във вторник (10 юли), предаде БГНЕС.  Причината за смъртта на 57-годишния Андрей Брежнев е инфаркт.      Между 2004 и 2014 година Андрей Брежнев е член на Комунистическата партия на Русия, след което премина в дясната националистическа партия \"Родина\". Многократно се кандидатира на парламентарните и губернаторски избори.", "date": "2018.07.11", "title": "Почина внукът на Брежнев"}
{"url": "https://www.actualno.com/politics/trima-ot-bsp-s-otvoreno-pismo-sreshtu-mihail-mikov-news_684336.html", "text": "  Трима членове на Националния съвет на БСП - Здравко Кънчев, Трифон Панчев и Валери Митов, разпространиха отворено писмо срещу изказване на бившия председател на партията Михаил Миков.  В него те заявяват, че са обезпокоени от медийните изяви на техни колеги и затова се обръщат към своите „с надежда, че на това ще бъде сложен край“. „Не намираме за редно, още по-малко отговорно, бивш председател на БСП да участва в очерняща партията и ръководството кампания, имайки предвид, че вече е имал възможност да покаже- как трябва да се „води” партията. Припомняме, че неговият стил на управление ни доведе до най-ниските резултати от последните години“, посочват тримата.      „Само след няколко месеца предстоят избори за Европейски парламент и местна власт. Дълбоко се съмняваме, че с подобни изявления тези „другари” помагат за спечелването им. А може би не искат БСП да сложи край на хегемонията на ГЕРБ?!“, питат активистите, предаде БГНЕС. \r\nТе призовават критиките да бъдат след изборите, „до тогава уважаемите другари, ако не искат да помагат, поне да не пречат. Вътрешнопартийните проблеми в БСП се решават на партийни форуми, а не през малкия екран. Политика и работа за партията се прави и когато не си на ръководен пост. Така доказваш, че си в БСП, заради идеи и каузи, а не за личен интерес, към днешна дата и за реваншизъм“, заключават социалистите.    ", "date": "2018.07.11", "title": "Tрима от БСП с отворено писмо срещу Михаил Миков"}
{"url": "https://www.actualno.com/analysis/za-mir-s-rusija-sasht-trjabva-da-slojat-kraj-na-uchastieto-si-v-bezsmisleni-vojni-news_684263.html", "text": "     Основната част от медиите от двете страни на Атлантика ще вилнеят срещу всяко споразумение между Тръмп и Путин – без значение какво ще предвижда то. Защо да не бъдат предприети стъпки, които американската общественост инстинктивно ще разбере, и това ще осигури подкрепата за президента да сложи край веднъж завинаги на интервенциите на Америка в други страни? Освен това какво ще направят противниците му? Защо Тръмп да не опита да постигне мир и да започне процес на изцеление от множеството рани, които американците имат от войните? Американската нация не се заблуждава от фалшивите твърдения, че Тръмп е мек към тероризма, тя е наясно, че военните намеси на САЩ често може всъщност да захранят тероризма.   Президентът Тръмп може да предложи изтегляне на американските войски от Афганистан в замяна на изтегляне на руските части от Сирия (заедно с обещанието, че САЩ нямат интерес от повторно ангажиране в гражданската война в Сирия). Това би било съвместимо с твърденията на Тръмп, че войните на Америка (обявени или не) в Близкия изток са били губещи.\r\nНе е необходимо Тръмп да „признава“ руската анексия на Крим, но трябва да отстоява позицията, че ситуацията в Украйна е въпрос на европейците – и той трябва да бъде решен чрез двустранни преговори между Русия и Европа.    Разбирането на този мащаб би отстранило основния претекст за безсмисленото натягане на ситуацията чрез дипломатическите санкции – като „разгонването“ на посолството и консулския персонал – в Русия и САЩ. Връщането на възможността за свободни пътувания на граждани между двете страни би направило чудеса за намаляване на напрежението. (Не забравяйте, че дори в разгара на Студената война, президентът Дуайт Айзенхауер твърди, че нациите, отказващи контакт една с друга, биха имали склонност да бъдат подозрителни една към друга – и склонни към незначителни конфликти, които биха могли да се превърнат в по-големи войни.)    Американската общественост не се интересува от дипломатическия и медиен театър. То се знае, че две неща са верни: истерията „Тръмп-Русия\" се оказа безполезна (и разсейва от притесненията за икономическия растеж и заетостта); и каквито и да са интересите на САЩ за сигурността в Близкия изток, ние всички сме по-добре защитени със съюзници, които са изправени пред същите заплахи като нас.    Русия има повече причини да се тревожи за ислямистския тероризъм, отколкото САЩ. Южната им граница опита в няколко ислямски държави: Турция, Иран, Азербайджан, Туркменистан, Казахстан, Узбекистан, Таджикистан, Киргизстан и Афганистан. Нестабилността, създадена от заблудените военни авантюри на Америка, от години се оказа неудобна за Русия. Според експерти, които отдавна изучават спецификите на Русия, американската военна агресия след Студената война започнала на Балканите, довежда до издигането на власт на руски военни хардлайнери, които са скептични относно искреността на американските стремежи за мир.\r\nРусия има значително по-добро разбиране и влияние върху повечето от тези страни, включително върху Иран. Двустранните отношения между САЩ и Иран отдавна са враждебни поради години на намеса на Вашингтон в Техеран. Отношенията бяха сериозно усложнени през 1953 г., когато ЦРУ и британското разузнаване свалиха демократично избрания премиер Мохамед Мосадед и издигнаха бруталния Реза Шах Пахлави на власт. Клавишните воини на Вашингтон никога не споменават тази тъжна глава в американската история. Представете си как бихме се отнасяли към страна, която се е намесила по такъв начин в политиката ни?!   Колко по-умно би било Русия да работи със своя съсед Иран, за да ограничи гражданската война в Йемен, отколкото САЩ да продължава да оказва военна подкрепа на Саудитска Арабия, за да задълбочава трагедията там.   Мрънкачите се подиграваха на мирната инициатива на Тръмп за Северна Корея, но въпреки това той допринесе за налагането на денуклеаризация и за успокояване на ситуацията на Корейския полуостров (за разлика от усилията на четири предишни администрации на американски президенти). Като се има предвид, че Тръмп и Ким Чен-ун все пак могат да седнат на една маса заседно, какво пречи да бъде постигнат напредък и с Путин?\r\nГодина и половина русофобията беше подклаждана от „горчивите брътвежи\", произтичащи от провалените политически амбиции на Хилари Клинтън, от представители на военно-индустриалния комплекс, заради корпоративните интереси, от корпоративните медии, от коментатори от Вашингтон, Ню Йорк, Холивуд и чуждестранни лобисти. Голяма част от тях печелят от безкрайното състояние на „война“ по целия свят, и по-специално с Русия.   Вашингтон и неговите клиенти са ужасени, че „влакът на войната“ ще бъде забавен или дори спрян. Нашите клиенти от НАТО се страхуват да носят на гърба си собствените си национални отбранителни тежести. Неоконсерваторите от Вашингтон са напълно готови да продължат да губят живота на войниците в преданата ни армия, за да защитят както финансирането си, така и световния ред, наложен от победата на Запада в Студената война.\r\nАмериканската нация не се поддава на такива заблуди и е изключително уморена от войните, много от които се водят на места, които гражданите на САЩ трудно биха могли да намерят на глобуса. Тези войни разрушават американски семейства. Вместо „подкрепа за войските“, говорете за връщането им у дома, за да защитят семействата си и нашата страна.\r\nЧуваме истории за отделянето на родителите от децата ни по нашите граници, но не и за това, че американските деца са отделени от родителите им и родителите са отделени от своите синове и дъщери, които изпълняват войнския си дълг в чужбина.\r\nСрещата на върха Тръмп-Путин на 16 юли е възможност за президента на САЩ да действа смело в лицето на дишащата му във врата опозиция, за да бъде постигнат мир в един свят, уморен от войната. Ако лидерът на Белия дом ограничи участието на САЩ във войни, руско-американските разногласия ще изчезнат.", "date": "2018.07.11", "title": "За мир с Русия, САЩ трябва да сложат край на участието си в безсмислени войни"}
{"url": "https://www.actualno.com/asia/zaginalite-zaradi-navodnenijata-v-japonija-veche-sa-179-news_684293.html", "text": "  Броят на жертвите на проливните дъждове и предизвиканите от тях наводнения и свлачища в Япония достигна 179 души, а десетки други са безследно изчезнали, съобщават властите на островната държава.  Десетки хиляди хора бяха принудени да напуснат домовете си, предимно жители на 19 префектури в западната част на Страната на изгряващото слънце, уточнява БГНЕС.      Японското правителство вече отпусна 64,8 млн. американски долара помощ за ликвидирането на последиците от природната стихия. В спасителните и възстановителни дейности участват 75 000 души, включително полицията и Силите за самоотбрана на Япония.\r\nПроливни дъждове връхлетяха Япония в средата на миналата седмица. Страната не помни такова наводнение от 1953 година. Тогава на остров Кюшу загиват 759 души, а над 450 хиляди остават без дом.    ", "date": "2018.07.11", "title": "Загиналите заради наводненията в Япония вече са 179"}
{"url": "https://www.actualno.com/europe/v-ispanija-komentirat-che-ima-strah-v-nato-kakvo-shte-napravi-trymp-na-sreshtata-s-putin-news_684391.html", "text": "  Съюзниците на САЩ в НАТО се опасяват, че американският президент Доналд Тръмп без тяхното знание и съгласие ще постигне двустранни споразумения с руския президент Владимир Путин на срещата в Хелзинки, пише испанският в. El Pais.  \"По-рано на срещата между американския президент и неговия руски колега се гледаше с надежда, а сега – с опасение\", цитира вестникът думите на представител на НАТО. Според източници на изданието \"Тръмп е непредсказуем\" и \"всичко зависи от неговото настроение\".      El Pais отбелязва, че държавните и правителствени ръководители на страните от НАТО ще се опитат по време на днешната вечеря да призоват Тръмп на срещата в Хелзинки да отстоява позицията, която е съгласуван със съюзниците на САЩ в Алианса.", "date": "2018.07.11", "title": "В Испания коментират, че има страх в НАТО какво ще направи Тръмп на срещата с Путин"}
{"url": "https://www.actualno.com/europe/v-ungarija-trygna-delo-za-shpionaj-sreshtu-ungarski-evrodeputat-news_684295.html", "text": "  В унгарската столица Будапеща започна делото срещу Бела Ковач - евродепутат, обвинен в шпионаж в полза на Москва, предаде АФП, цитирана от БГНЕС.  Обвиненията срещу Ковач \"за шпионаж срещу институции на ЕС\" и \"шпионаж в полза на чужда държава\" бяха повдигнати още през декември 2017 година. Русия не е изрично посочена в материалите по делото, но Ковач е посещавал многократно Москва и се е срещал с руски дипломат, за когото се смята, че има връзка с тайните служби.      58-годишният унгарски политик е подозиран в предаване на секретни сведения за енергийните проекти на ЕС, както и информация от вътрешнополитическо естество.\r\nНа предварителното изслушване, закрито за пресата, Ковач запита обвинението как би могъл да определи кой дипломат е шпионин и кой не. \"Не е написано на челата им\", казал той.    Веднага след повдигането на обвиненията Ковач подаде оставката си като член на националистическата партия \"Йобик\".   По думите на евродепутата унгарският премиер Виктор Орбан използва обвинението срещу него, за да атакува \"Йобик\", която е най-голямата опозиционна партия.\r\nВ случай, че обвиненията, за които се говори от още от 2014 година, бъдат доказани, Бела Ковач е заплашен от между две и осем години затвор. Присъдата се очаква не по-рано от средата на 2019 година.    Ковач, който решително отрича всички обвинения, продължава да бъде член на Европарламента. Неговия депутатски имунитет беше свален през 2015 година.", "date": "2018.07.11", "title": "В Унгария тръгна дело за шпионаж срещу унгарски евродепутат"}
{"url": "https://www.actualno.com/politics/deputatite-zadyljiha-direktora-na-agencijata-po-lekarstvata-da-se-javi-v-ns-news_684340.html", "text": "      Това стана, след като проф. Стоименова е отказала да бъде изслушана по искане на БСП. Мотивът й - информацията била на сайта на агенцията.      Социалистите обявиха това за недопутимо и поискаха парламентът да приложи правилника и да задължи проф. Стоименова да се яви в пленарна зала.\r\nВъв вторник се разбра, че лекарствата срещу хипертония и сърдечни заболявания, които бяха изтеглени от аптеките, ще бъдат заменяни и отпускани безпрепятствено на пациентите. В списъка са включени 62 лекарства, които бяха спрени у нас и в цяла Европа заради активното вещество Валсартан, доставено от китайска фирма, и съмненията, че в него има канцерогенен примес.    От 6 юли до 6 август по преценка на общопрактикуващите лекари свободно ще се заменят блокираните лекарства и аптеките ще ги отпускат безпроблемно на пациентите. От здравната каса гарантират за изпълнението на това решение   ", "date": "2018.07.11", "title": "Депутатите задължиха директора на Агенцията по лекарствата да се яви в НС"}
{"url": "https://www.actualno.com/haskovo/rekorden-broj-shtyrkelcheta-v-gnezdo-v-selo-velikan-news_684394.html", "text": "   съобщават от Българско дружество за защита на птиците.  Информацията за уникалното семейство дойде от местни хора в селото, които всяка година информират Българското дружество за защита на птиците (БДЗП) за най-известните пернати обитатели на с. Великан. По техни данни тази пролет женската закъсняла със завръщането си с две седмици и двойката замътила по-късно от обикновено. По време на мътенето друг мъжки навлязъл в територията им и се опитал да превземе гнездото. Семейството успява да прогони натрапника, но по време на битката женската оставя яйцата за около час, което е критично в периода на мътене. Въпреки това малките се излюпват и изумяват селото със своята численост.      Най-често щъркелите снасят между две и четири яйца, като има наблюдения и на шест малки в едно гнездо. Цифрата от седем обаче е изключителна рядкост и досега не е имало сигурни данни за подобен случай в страната.\r\nСедемте щъркелчета  са на възраст около месец и половина и след две седмици ще започнат първите им опити за летене.    В село Великан Йовчо Делчев и Александър Александров са хората, които продължават да наблюдават многочисленото щъркелово семейство и да следят съдбата му. Те поставят и изкуствени платформи за привличане на други семейства щъркели в селото.   Припомняме, че всеки може да наблюдава на живо друго известно семейство щъркели в YouTube канала на ", "date": "2018.07.11", "title": "Рекорден брой щъркелчета в гнездо в село Великан"}
{"url": "https://www.actualno.com/curious/4-te-zodii-koito-njamat-chuvstva-news_684395.html", "text": "  Всеки има в живота си хора, които почти никога не споделят чувствата си. Те дори почти винаги лъжат и премълчават истината, крият от околните, когато не се чувстват добре и се държат сякаш всичко е наред, когато не е. Доста често, колкото и съкрушени да са, казват че са добре. Това се дължи на много причини - страх да не бъдат наранени или неразбрани,  страх от уязвимостта, поддаването на негативните мисли.  Това доста често им създава проблеми и в приятелските им взаимоотношения, и във връзките им, защото хората около тях не успяват да ги разберат и да ги накарат да се отпуснат. Зодиакалния знак под който са родени, оказва огромно влияние. Ето защо някои зодии са приказливи, откровени и винаги казват как се чувстват, а други са по-мълчаливи и трудно можеш да разбереш истинските им емоции.            Те постоянно критикуват външния си вид и този на околните, но никога не споделят мнението си с тях. Срамежливи са и рядко биха заговорили някого просто ей така. Нужно им е много време да се отпуснат пред нови хора и да се почувстват в свои води. Не успяват да говорят за емоциите си, защото не са достатъчно решителни. Те са практични и винаги премислят нещата, за да са сигурни в действията си. Трудно създават нови приятелства.    Те обичат да са обградени от хора, които ги харесват. Искат да имат много приятели и трудно приемат факта, че не допадат на някого. Точно поради тази причина никога не биха изказали мнението си за даден човек или ситуация, само защото  не им допада по някакъв начин. Не обичат да се конфронтират с околните и избягват всякакви спорове. Везните таят всичко в себе си и дълго съжаляват, че не изказват мнението си на време.        Тази зодия е много ревнива и има много странен характер. Те не споделят на никого какво мислят, чувстват и  правят, защото в повечето случаи следва да бъдат съдени и обвинявани за нещо. Те не могат да си позволят някой да потъпка егото им, съдейки ги за дадена постъпка. На външен вид скорпионите изглеждат много спокойни и уравновесени, на пръв поглед никога не бихме и предположили как се чувстват всъщност. През цялото време те се притесняват за нещо, своя постъпка например. Тези притеснения се борят е егото им.    Представителите на тази зодия най-трудно показват емоциите си. Дори когато някой ги попита как са, те се дразнят, че някой им се бърка в личния живот. Те са много студени с хората около себе си и почти винаги остават неразбрани. Ако сте във връзка с Водолей и постоянно споделяте чувствата си и обичате да говорите за тях, трябва да се примирите, че той няма да се промени лесно. Ще има постоянни конфликти между вас и това може би ще доведе до раздяла.   ", "date": "2018.07.11", "title": "4-те зодии, които нямат чувства"}
{"url": "https://www.actualno.com/interview/trend-za-oblichane-news_684396.html", "text": "         Модата и изкуството винаги са ме вълнували по специален начин, като винаги най-важно за мен е било да мога да изразявам себе си. Като под “изразявам себе си” визирам всичко свързано със случките в живота ми, мислите, които ме спохождат и мненията и коментарите, които искам да споделя гласно. Въздържам се от крайности, не коментирам \"гласно\" (тук имам предвид блога) наболели обществени проблеми, не защото нямам мнение, а защото смятам, че нямам нужната компетенция да изразявам такова. Затова пък имам няколко други любими теми, по които често пиша в личния си онлайн дневник f-gal.com. Всичко, което ме вълнува и прави впечатление и всичко ново и интересно, с което смятам, че мога да бъда полезна на приятелите и хората, с които имаме еднакви възгледи и интереси в живота. През следващата седмица f-gal.com става точно на три години. Мога да го определя като третото ми дете, което наистина отглеждам с много старание и любов. Най-вече с внимание към детайла. Все пак той сглобява цялостната картина.     Успешна съм в очите на близките си, тогава когато съм успяла да обърна достатъчно внимание на всички без да пренебрегвам важните хора заради работата и ангажиментите си. Супер сили придобивам, когато момичета ми ме гледат с обожание, защото осъзнавам каква отговорност нося с примера си. Притеснение, че ще пораснат по-скоро не. Бих определила това чувство като тъга, че времето се изплъзва толкова бързо, че имам усещането, че все нещо съм пропуснала и не е било достатъчно.     Трендове много, харесвам ги тогава, когато ги направя свои. Мой прочит, индивидуалност и дух. Мога да откроя като любим – красивите флорални панталони с висока талия, които правят фигурата убийствена. Напомнят ретро красотата на моделите тип пола-панталон, които днес имат ново модно наименование – панталон тип “палацо”.    Чехли с косъм. Направо не искам да ги коментирам. Няма тренд, нито бранд, който да ме накара да сложа такова нещо на краката си. Това лято съм си поставила мисия да извая тялото си. Прехвърлих трийсетте и започнах да се концентрирам повече около това да запазя възможно най-дълго прилични форми. Започнах антицелулитни процедури и лазерна епилация, която горещо препоръчвам. Няма процедура, която да те накара да се чувстваш по-женствена и красива от това да махнеш омразните за повечето дами косъмчета. Няма морски бряг, който да не харесвам. Любима обаче, мога да нарека Венеция и в частност островчето Бурано. Това е място, което напълно отговаря на моята душевност -  цветно, романтично и усмихнато. Докосна ме по специален начин и се настани дълбоко в сърцето ми. Това със сандалите трябва да го патентоваме, прав си. Отличителен белег. Но като се замисля, стимулът е да докажа на децата ми, че могат да се чувстват щастливи и успешни на родна земя. Трудно е, почти невъзможно, но нали затова са мечтите, за да сбъднеш мечтаната утопия. Не бих го определила като модел за подражание, по-скоро като пространството за вдъхновение и мотивация. Годините минават, опитът се трупа, а това е най-голямото оръжие, което една  жена, майка и съпруга може да притежава.\r\nОбичайте се дами! Първо вие покажете как, за да могат и другите да ви върнат вниманието. Съветът е следният – не експериментирайте, ако не се чувствате уверени. Това ще си личи и ще изглеждате нелепо. Правилният експеримент се състои в това, когато отидете да пазарувате да не посягате към обичайните дрехи, които си купувате постоянно. Влезте в пробната и премерете нещо ново, различно, дори нещо \"модерно\". Ще се изненадате, че ще откриете доста неща, които ще ви подхождат, наистина. Тогава ще се чувствате специални, уверени и забележими. ", "date": "2018.07.11", "title": "Тренд за об(л)ичане"}
{"url": "https://www.actualno.com/politics/ns-prie-pravilata-po-koito-premieryt-shte-predstavi-doklad-za-evropredsedatelstvoto-news_684339.html", "text": "     Министри и евродепутати също ще могат да се изказват от парламентарната трибуна. От БСП обаче видяха в правилата опит за ограничаване на опозицията, тъй като могат да задават въпроси, но не и да взимат отношение по отговорите им. Иван Иванов заяви:      \"Започва да ми намирисва на опит за затваряне на нашата уста по тази тема. Може нещо да не ни харесва в тези отговори. Защо искате ние да не може да си изразим отношението\".\r\nОт БСП дори предложиха в решението на НС да бъде записано, че депутати от левицата няма да могат да се изказват, но искането бе отхвърлено. Вносителят - председателят на правната комисия Данаил Кирилов, отрече обвиненията и обясни, че е следвал утвърдени вече правила:    \"Това съм преписал. Следвал съм предходната парламентарна практика. Няма какво да крием, колеги\".   Изслушването на премиера Бойко Борисов ще се състои в петък, от 10.00 часа.", "date": "2018.07.11", "title": "НС прие правилата, по които премиерът ще представи доклад за европредседателството"}
{"url": "https://www.actualno.com/asia/vijte-video-sys-spasenite-tajlandski-momcheta-news_684443.html", "text": "     Кадрите показват няколко от момчетата с маски. Спасените младежи, никой от които не е на възраст над 17 г., бяха поставени под карантина заради риск от инфекции.       Припомняме, в продължение на 18 дни 12 момчета от футболния отбор Wild Boars и техният треньор бяха блокирани в наводнената от дъждове пещера Тхам Луанг в Северен Тайланд. В рамките на три дни, неделя, понеделник и вторник, спасителният екип успешно извади всички.    ", "date": "2018.07.11", "title": "Вижте видео със спасените тайландски момчета"}
{"url": "https://www.actualno.com/plovdiv/zatvornik-izbjaga-ot-bolnica-v-plovdiv-news_684480.html", "text": "  Мъж, излежаващ присъда в Пловдив, е изчезнал от болница \"Свети Георги\" в града. Това потвърди за NOVA директорът на Пловдивския затвор Божил Иванов. Затворникът е бил закаран там под охрана, за да му бъдат извършени медицински манипулации, но при визитация на персонала било установено, че е изчезнал от стаята.  Липсващият затворник е на 59 години. Той е излежавал присъдата си при лек режим и не е бил охраняван непрекъснато в болницата.      Полицейски екипи са започнали проверки на автомобилите на основните изходи на Пловдив.\r\nТова е втори случай на липсващ затворник от Пловдив само за последния месец. Припомняме, че 27-годишният Петър Петров, който бе задържан за 24 часа в Трето РПУ в града заради притежание на наркотици, успя да избяга през прозорец на тоалетната.    ", "date": "2018.07.11", "title": "Затворник избяга от болница в Пловдив"}
{"url": "https://www.actualno.com/viewpoint/ikonomika-first-mhm-dobre-news_684393.html", "text": "  Владимир Каролев - вероятно последният бард на неолиберализма, който все още се разхожда в руините му с черна превръзка на очите - откри нов фронт за действие, където да приложи икономическата си експертиза. Преди дни рече, че майчинството у нас продължава твърде дълго и трябва да се намали срока, в който държавата плаща на младите майки. Много им е.  А тази мярка - както обикновено - би трябвало да се направи, за да се насърчат определени икономически процеси, да се мисли за пазара на труда, за невидимата му ръка, за фините му настройки. Да има как да се ражда, докато през това време с дясната ръка пращаш корпоративни имейли, а с лявата говориш по телефона, докато акушерите си вадят нещо там, което като поотгледаш месец-два, да се завърнеш към професията: ти не искаш да повредиш с отсъствието си нито благополучието на фирмата, нито крехката икономическа система. Те децата си растат.   Каролев, разбира се, не е единствен. През него, а и през много други, пробива един особен синдром. Той настоява за следното: че каквото и да се прави с политическата система, то неизменно всеки социален акт трябва да обслужва икономиката и нейния най-висш порядък. Има едни таблици, които трябва да се попълват и да изглеждат добре - като за отчет на премиер, като за статистика на БНБ, като за висок кредитен рейтинг, връчен от  От изрядността на икономическите показатели и единствено от тях, зависи благоденствието и който не разбира от това, нищо не разбира (особено пък в Бутан, държавата с една от най-слабите икономики и най-високо ниво на щастието). Тъй или иначе тук и сега, от теб - един европейски човек, далеч от будистко-планинските щастливи медитации на източна хималайска държава -  от теб се иска следното простичко нещо: бъди един хубавичко смазан винт от спицичката на колелцето на колелото на диска на машината на фабриката. Не разочаровай каролевци и компания, мисли за икономиката, впрягай се с двата крака и се самообяздвай, самобичувай, самоотрепвай. Ако си жена, не раждай, ако си родила, не ги гледай, ако ги гледаш, гледай да е за кратко. Икономика first!    Във \"Фермата\" на Джорд Оруел има един прекрасен образ, който илюстрира тази работа добре. Той е на конят Оувес, който цял живот се изгърбва от носене, а накрая, точно преди пенсия, е откаран в болница, където пуква от изтощение. Това си е направо мечтата на всяка икономическа система - да умреш преди се пенсионираш, велико. Но Оруел, като всеки гений, е много по-голям от поводите си - този прословут кон далеч не се отнася единствено за тоталитарните системи: впрегнат е още по-здраво тъкмо сега, с фината разлика, че на края на деня може да гледа риалити и да бърка свободата си на мнение във Facebook със свободата по принцип. Все е нещо? Нищо не е.   ", "date": "2018.07.11", "title": "Икономика first! (мхм, добре...)"}
{"url": "https://www.actualno.com/chronicles/roden-e-sergej-antonov-news_684005.html", "text": "  Сергей Иванов Антонов е българин, арестуван и съден за съучастие в атентата срещу папа Йоан Павел II през 1981 г. (т.нар. „Българска следа“). Прекарва в ареста над четири години и в крайна сметка е оправдан от италианския съд поради липса на доказателства.  Покушението е извършено от турския гражданин Мехмед Али Агджа на 13 май 1981 г. на площад „Св. Петър“ във Ватикана. По това време Сергей Антонов е служител в бюрото на Българска гражданска авиация (БГА) \"Балкан\" в Рим. Той е задържан на 25 ноември 1982 г. от италианската полиция по обвинение в съучастие на атентатора Агджа, който посочва като свои съучастници още двама българи — Желю Василев и Тодор Айвазов, които са служители на посолството на България в Италия, но към този момент се намират в София.      Антонов не се ползва с дипломатически имунитет, тъй като е държавен служител, но не и дипломат.\r\nСледствието, към което той е привлечен, продължава 2 години и 6 месеца. Процесът започва през май 1985 г. и завършва през март 1986 година. На него Сергей Антонов отрича да е познавал Агджа и да е участвал в предполагаемия заговор. Освободен е поради липса на доказателства.    Завръща се в България на 1 април 1986 г. Здравето му обаче е съсипано – според изявления на някои български специалисти от онова време, той не само е бил подложен на психически тормоз при многото разпити и в затвора, но са му били давани и психотропни вещества. Известно време продължава да работи на куриерска длъжност в авиокомпания „Балкан“, след което е пенсиониран по болест. На 27 март 2002 г. 39 Народно събрание отпуска на Сергей Антонов пенсия за особени заслуги в размер на 160 лева месечно.   На 1 август 2007 г. Антонов е намерен мъртъв в дома си на ул. „Сердика“ в София от дъщеря му Ани. По тялото не е имало следи от насилие. Смъртта е настъпила няколко дни по-рано.\r\nНа 21 май 2015 г. в зала „Америка за България“ в Юридическия факултет на Софийски университет проф. Джузепе Консоло от университета „Гуидо Карли“ в Рим изнася публична лекция на тема: „Произход на правото и презумпцията за невинност според чл. 27 от Италианската конституция – делото „Антонов“ и атентата срещу папата в светлината на Конституцията на Италия“.        ", "date": "2018.07.11", "title": "Роден е Сергей Антонов "}
{"url": "https://www.actualno.com/asenovgrad/otmeniha-reshenieto-za-zastrojavane-na-zelena-plosht-v-asenovgrad-sobstvenicite-iskat-obezshtetenie-news_684397.html", "text": "     Припомняме, че имотът, който е заключен между улиците „Дружба“, „Искра“ и „Сливница“, предизвика бурни реакции на живеещите наблизо. В продължение на повече от месец те протестираха срещу застрояването на единствената зелена площ, останала в квартала. Днес, по време на редовното си заседание, без обсъждане и дискутиране, съветниците на Асеновград уважиха искането на заинтересованите.      С 23 гласа „За“ и 7 „Въздържал се”, местният парламент се обяви в подкрепа на гражданите. Последващите действия трябва да бъдат извършени, от страна на Общинска администрация.\r\nНейната роля е да предприеме действия за осигуряване и обезщетяване собствениците на имота. Сега остава хората да чакат решението да влезе в сила, като бъде одобрено от Областна администрация.    „Ако това се случи, тогава се налага да прекратим процедурата по утвърждаване на Подробния устройствен план (ПУП). И ако имаме среща със собствениците, ще поискаме закупуване на тази тяхна част, в която се включва влиза и част от пътното платно. Надявам се те да не предприемат заграждане на имота си, защото имат право да го направят. Ако това се случи, ние няма да можем да ползваме този път и това ще създаде проблеми на Общината.”, обясни пред кметът на Асеновград доктор .   Той посочи, че дори след днешната отмяна на решението на Общински съвет от октомври миналата година, в по-голямата си част зелената площ продължава да се намира в частен имот. Поради тази причина Администрацията няма как да се разпорежда с нея.\r\nОт трибуната местния парламент днес се изказаха и двете засегнати по казуса страни, които помолиха градската управа да ги обезщети по възможно най-изгоден за всички начин, за да възпрепятстват възникването на социални и междуличностни конфликти.    ", "date": "2018.07.11", "title": "Отмениха решението за застрояване на зелена площ в Асеновград, собствениците искат обезщетение"}
{"url": "https://www.actualno.com/society/borisov-naredi-pomosht-za-mizija-sys-zaobikaljane-na-zakonova-procedura-za-da-e-po-byrzo-news_684347.html", "text": "  Премиерът Бойко Борисов нареди на министрите на регионалното развитие и на вътрешните работи Николай Нанков и Валентин Радев да посетят наводнените райони в Мизия, Харйедин и Борован и да възложат на кметовете да започнат веднага да преасфалтират. Това заяви министър-председателят в началото на редовното правителствено заседание, предаде репортер на БГНЕС.  Борисов реши да подходи по иновативен начин. , препоръча Борисов. \"Намерете начин, по който кметът да го възложи и ние да го реализираме“, подчерта премиерът.      Регионалният министър Николай Нанков отчете, че с помощта на транспортно министерство са осигурени машини за почистване на разрушената инфраструктура.\r\nСъщевременно Валентин Радев обяви, че ще се мисли и за законодателни промени за по-бърза реакция при бедствия. За целта ще трябва да се отсяват най-належащите случаи - от екипи на пожарната от страна на МВР. Всъщност именно тези случаи щели да се ползват с привилегията \"да не чакат\" Междуведомствена комисия, а след като се определят, да почне веднага възстановяване.    \"Очевидно е, че парите във фонда за възстановяване от бедствия няма да стигнат за всички, но най-належащите трябва да се възстановят веднага. За тази година държавата е предвидила над 70 млн. лева. Към момента са изразходвани голяма част. До края на годината са останали малко над 30 милиона лева. С тези пари ще помогнем на най-засегнатите райони в Мизия и Бургаско\", уточни Радев.   ", "date": "2018.07.11", "title": "Борисов нареди помощ за Мизия със заобикаляне на законова процедура, за да е по-бързо"}
{"url": "https://www.actualno.com/society/novinite-naj-vajnoto-za-denja-11-uli-news_684442.html", "text": "         Американският президент Доналд Тръмп не закъсня да се прояви още в първия ден от двудневната среща на върха на НАТО в Брюксел, като обърна внимание на \"енергийната зависимост\" на Германия от Русия, \"Северен поток 2\" и необходимостта, според Вашингтон, проектът да не бъде реализиран.     Николай Колев-Босия, който гладува вече близо месец, отвърна на обвиненията на зам.министърът на транспорта Ангел Попов, който твърдеше, че общественикът така и не е предоставил документи за евентуални нарушения по продажби на шофьорски книжки в администрацията на министерството Министерството на културата да има правото да упражнява санкции по все още неокончателно приетият закон за медиите на депутата от ДПС Делян Пеевски (бел. ред. - Законът за задължителното депозиране на печатни и други произведения). Това предлага ДПС с изменения между първо и второ четене на законопроекта, каза депутатът на Движението за права и свободи Велислава Кръстева.     Гръцкото правителство взе решение да обяви за \"персона нон грата\" двама руски дипломати, както и да забрани на още двама да влизат на гръцка територия, предаде електронната версия на Kathimerini, позовавайки се на свои източници. Като причина за решението Атина сочи, че руските дипломати се опитали да подкупят гръцки държавни служители, за да предадат определена информация. Освен това руснаците опитали да влияят върху преговорите между Гърция и Македония за бившата югославска република, както и да \"влязат\" в Гръцката патриаршия чрез \"финансови облаги\" с цел да установяване на по-сериозно руско влияние в Атон. Атина счита опита за намеса в преговорите за името на Македония като \"опит да се повлияе негативно на ролята на Гърция на Балканите\".\r\nВ отговор двама гръцки дипломати.   При регистрирането на електромобил в България до края на 2021 година няма да се дължи продуктова такса, реши днес кабинетът, като прие промени в Наредбата за излезлите от употреба моторни превозни средства. Народното събрание прие на второ четене ключовите текстове от спорния Закон за горивата - т.нар. Закон за административното регулиране на икономическите дейности, свързани с нефт и продукти от нефтен произход Предстоящата среща между държавния глава на САЩ Доналд Тръмп с руския президент Владимир Путин е възможност за следващата смела инициатива на американския президент. Време е САЩ да спрат разточителните си войни, а Русия може да бъде конструктивен партньор за тази цел, пише Джордж О'Нийл-младши, основател на Комисията за отговорна външна политика и член на ръководството на Института за американски идеи. Мъж, излежаващ присъда в Пловдив, е изчезнал от болница \"Свети Георги\" в града. Затворникът е бил закаран там под охрана, за да му бъдат извършени медицински манипулации, но при визитация на персонала било установено, че е изчезнал от стаята. Отборът на Лудогорец стартира с голово шоу в първия предварителен кръг на Шампионска лига. \"Зелените\" победиха със 7:0 Крусейдърс в Разград и гледат уверено към следващата фаза на надпреварата. Левски разочарова за пореден път феновете си. В първия си мач от Лига Европа за сезона \"сините\" загубиха с 0:1 гостуването си от представителя на Лихтенщайн Вадуц. Тимът на Делио Роси стана за резил след като, въпреки териториалното си предимство през цялата среща, не създаде нито едно чисто положение срещу тима от втора дивизия на Швейцария.", "date": "2018.07.11", "title": "Новините: Най-важното за деня, 11 юли"}
{"url": "https://www.actualno.com/crime/sydyt-ne-e-ubeden-che-sinyt-na-kostinbrodskija-planiral-pokushenija-nad-magistrati-news_684292.html", "text": "  Специализираният апелативен съд така и не откри доказателства за планирани побои и убийства над полицаи и магистрати от страна на престъпна група от десет души, водена от сина на Йоско Костинбродския - Иван Йосифов, съобщава в. \"Сега\".  В началото на юли Спецпрокуратурата, МВР и ГДБОП се похвалиха с разбиването на престъпна група за разпространение на наркотици. Според ръководителя на Спецпрокуратурата Иван Гешев имало данни, че членовете на групата планирали побои и убийства над полицаи и магистрати, които отказвали да им съдействат. В черния списък попадали двама прокурори и няколко полицейски служители.      Обвинените остават в ареста, но не защото са планирали покушения над полицаи и магистрати, а защото има доказателства за участие в наркоразпространение. Иначе данни за евентуални покушения над длъжностни лица има само в показанията на анонимни свидетели.\r\nСъдът реши, че няма опасност никой от обвиняемите да се укрие, но пък можели да извършат други престъпления.    Решението на съда е окончателно и не подлежи на обжалване.   ", "date": "2018.07.11", "title": "Съдът не е убеден, че синът на Костинбродския планирал покушения над магистрати"}
{"url": "https://www.actualno.com/politics/demokratichna-bylgarija-gerb-syzdava-novi-karteli-news_684353.html", "text": "     \"На първо четене, с гласовете на ГЕРБ, БСП и т.нар. \"патриоти\", бе приет Закон за административно регулиране на търговията с горива, срещу който продължават масираните протести на земеделски производители и малки търговци, чиито бизнес ще бъде смазан с въвеждане на неизпълними изисквания – всичко отново в полза на големите играчи, картелизирали пазара. И в ущърб на държавата и гражданите, които ще продължат да плащат едни от най-високите цени на горивата в ЕС преди облагане с данъци\", посочват от \"Демократична България\" в позиция.      \"Демократична България\" подкрепя протестите на малките търговци на горива в България и застава зад техните искания за свободен от картели и монополисти пазар и работещи държавни регулатори, които бранят конкуренцията.\r\nОт обединението заплашват, че чрез евродепутата Светослав Малинов ще уведомят ЕК за \"поредното безобразие, което сегашната власт извършва в България, включително и за явно лобисткото увеличаване на акциза върху бездимните цигари и упражнявания нерегламентиран натиск от данъчни и административни органи върху протестиращия бизнес\".    ", "date": "2018.07.11", "title": "\"Демократична България\": ГЕРБ създава нови картели"}
