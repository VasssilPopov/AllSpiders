{"url": "https://www.actualno.com/balkani/fotoreporter-na-deutsche-welle-be-prebit-na-miting-v-atina-news_1425461.html", "text": "      Срещу фоторепортера на Deutsche Welle Томас Якоби беше извършено нападение  в Атина по време на ултрадесен митинг срещу мигранти и бежанци. Журналистът е бил пребит, а камерата му - задигната. Той е бил нападнат, когато  ултрадесните видели, че фоторепортерът снима митинга.      Атаката бе осъдена от Асоциацията на кореспондентите на чуждестранна преса и гръцкото правителство. \"Асоциацията остро осъжда атаката по-рано срещу нашия колега и член на нашия съюз Томас Якоби по време на митинг срещу имиграцията на площад \"Синтагма\", се казва в изявлението. Асоциацията отбелязва, че това е второто подобно нападение срещу Якоби, извършено от представители на същите кръгове, също с рани и кражба на неговото оборудване.\r\n„Ние държим отговорни органите на властта и ги призоваваме да предприемат незабавни стъпки за идентифициране на извършителите“, казаха от Асоциацията. Журналистическата организация възнамерява незабавно да се срещне с властите, за да предприеме мерки за осигуряване на безопасността на журналистите, кореспондентите и други лица при извършване на тяхната работа.    „Не можем да допуснем наличието на организирани групи за нападение на подобни митинги, насочени към сплашване на журналистите, които не им харесват“, се казва още в изявлението. ", "date": "2020.01.19", "title": "Фоторепортер на Deutsche Welle бе пребит на митинг в Атина "}
{"url": "https://www.actualno.com/politics/ninova-razshirjavame-konsultaciite-za-vota-na-nedoverie-s-izvynparlamentarni-partii-news_1425380.html", "text": "       \"Разширяваме консултациите за вота на недоверие с извънпарламентарни партии. В понеделник ще се срещнем с АБВ и \"Движение 21\". Очакваме отговор за среща с \"Демократична България\". Получихме подкрепа и допълнителни мотиви от граждански организации\". Това написа в своя Facebook профил лидерът на левицата Корнелия Нинова.      \"Време е да се обединим всички, които искаме промяна. Тя минава през смяна на сегашното безхаберно, некомпетентно и корумпирано управление\", убедена е Нинова. По думите и, то вече е вредно за страната. \"Има толкова умни, подготвени и почтени българи. Нека им дадем възможност да реализират алтернативата\", отбелязва още Нинова.   ", "date": "2020.01.19", "title": "Нинова: Разширяваме консултациите за вота на недоверие с извънпарламентарни партии"}
{"url": "https://www.actualno.com/asia/trus-s-magnitud-ot-64-po-rihter-udari-kitaj-news_1425396.html", "text": "      Земетресение с магнитуд 6.4 по скалата на Рихтер  разтърси  автономния район Синдзян Уйгур в северозападен Китай, съобщи китайски сеизмологичен център.      Трусът  е регистриран в 21:27 ч. местно време в област Кашгар.   Епицентърът на земетресението е на дълбочина 16 километра.\r\nИнформация за ранени и разрушения все още не е получена.   ", "date": "2020.01.19", "title": "Трус с магнитуд от 6.4 по Рихтер удари Китай "}
{"url": "https://www.actualno.com/velikotarnovo/vodata-v-svishtov-veche-e-godna-za-piene-news_1425379.html", "text": "      Питейната вода в Свищов вече е бистра и годна за пиене, съобщи кметът Генчо Генчев.      Градът и селата Вардим и Царевец се водоснабдяват по стария водопровод, отбелязва още БГНЕС.   Продължава работата в района на село Вардим по отстраняване на аварията по новия полиетиленов водопровод. Тежката авария е в района на тласкателното съоръжение, през което водата с голямо налягане навлиза в полиетиленовия водопровод и той се е пръснал, защото тръбите, от които е изграден, не отговарят на стандартите, поясни кметът на Свищов Генчо Генчев, предаде още БНР.\r\nАварийните екипи на водоснабдителното дружество уверяват, че до края на деня аварията ще бъде отстранена.  В момента 25 000 жители на Свищов и селата Вардим и Царевец се водоснабдяват през стар, компрометиран 60-годишен стоманен водопровод, който също често аварира.\r\nПодаваната през него питейна вода вече е бистра и е годна за питейни и битови нужди, увери кметът на Свищов. ", "date": "2020.01.19", "title": "Водата в Свищов вече е годна за пиене "}
{"url": "https://www.actualno.com/analysis/dinamika-na-geopoliticheskite-riskove-prez-2020-g-ot-iran-do-libija-news_1425384.html", "text": "      След Ислямската революцията в от края на 70-те год.; десетилетия наред изграждания образа на големия Сатана (т.е. САЩ) в очите на мюсюлманите; ядрената сделка, от която Европа загуби много, и сега – убийството на иранския герой и борец срещу \"Ислямска държава\" Касем Сюлеймани – кутията на Пандора е отворена.   В отговор държавният секретар Майк Помпео заяви, че иранският генерал подготвял нападение над американското посолство в Багдад; случай познат ни вече от историята, който доведе до политическа криза в края на 70-те години при президента Джими Картър.\r\nДнес обаче не трябва да бъдем наивни и  да мислим, че светът е обвит в бяло и черно – нюансите са много и почти винаги преобладава сивото.\r\nСпоред теорията на съвременната икономическа конвергенция и глобализация, световните финансови и политически елити работят съвместно според интереса, въпреки приказките за морал, чест и достойнство на държавните мъже. Днес деловите или бизнес партньори не се интересуват от цвета, идеологията или религията на парите.\r\nЗатова самият Сюлеймани в никакъв случай не е личност за подценяване. В идеологически план смъртта го превърна \"мъченик\" и национален символ. Генералът командваше елитните части със специално предназначение \"Ал Кудс\" в рамките на Корпуса на стражите на ислямската революция (КСИР) в Иран. Безспорно бе един от най-влиятелните и \"силни\" мъже на Близкия изток и разполагаше с голяма власт и финансови ресурси. е ислямска република, а Касем Сюлеймани бе сред най-близките сътрудници на аятолах Хаменей, негова \"дясна ръка\". Затова имаше врагове както в света на Дар ал Ислям, така и извън него. В геополитически план Сюлеймани методично се опитваше да възстанови идеята за Персийската империя, която някои анализатори оприличават с политиката към т.нар. \"шиитски полумесец\" или \"дъга\" в Близкия Изток.\r\nВторо, Ислямска република поддържаше добри отношения с демократите още от опитите за реализиране на иранската сделка и търговия с горива при президента Обама. От друга страна нещата бързо се разпаднаха.\r\nНека не забравяме инициативата от 2011 г., когато правителствата на Сирия, и Ирак подписаха историческо енергийно споразумение за изграждането на газопровод на стойност 10 млрд. долара, който трябваше да свърже ирански пристанища с Дамаск. Предполагаше се, че руската компания \"Газпром\" ще бъде основния инвеститор или оператор на новите газови находища.\r\nУспешната реализация на този проект щеше да промени съществено баланса на силите в региона и можеше да постави началото на нов етап от геополитическата игра в Близкия Изток, но в крайна сметка засили военните действия в Сирия, изолацията на и здравата американска хватка в Ирак.\r\nИранската държава води също така силно протекционистка политика: приходите от добитите енергоносители не отиват в западните банки, а се използват за покриване на вътрешните нужди на страната. Очевидно, това е още една от причините за омразата на Запада към ислямската република и управляващия там режим. Друг тревожен сигнал бе обявяването на Сюлеймани за терорист и изграждания му \"медиен образ\". Истината е, че Касем Сюлеймани е дотолкова \"терорист\", колкото е всеки ръководител на специална служба или високопоставен генерал/дипломат/политик.\r\nТрето: иранският генерал контролираше търговски триъгълник, които включваше огромни финансови потоци, схемите с продажба на ирански нефт, търговия с Китай и контролът върху  западните, гранични с , афганистански територии. А съвременната геополитика на Афганистан е геополитиката на т.нар. опиумен мак или хероина. Излишно е да споменаваме кой именно контролира военно Афганистан. Безспорно Доналд Тръмп реши да направи услуга на световните корпоративни кръгове. Залогът е преди всичко неговата съдба като президент на САЩ: от т.нар. \"импийчмънт\" до резултата от предстоящата предизборна битка. Кампанията срещу милиардера Майкъл Блумбърг ще бъде свързана с генерирането на огромни средства, а близките до президента бизнес кръгове са ориентирани до голяма степен към Израел и Саудитска Арабия, т.е. срещу иранската държава. На второ място това е услуга към радикално настроените \"ястреби\" в Белия дом и Пентагона.\r\nТоест целите на американската геополитическа провокация бяха две: финансови и вътрешнополитически. Каквито и да са мотивите на Тръмп обаче, умишленото убийство на официални лица е акт на агресия, който не само разрушава световния ред, но тласка света към война. В социалните мрежи съвсем закономерно се зададе въпросът какво биха направили евроатлантиците, ако извършител бе Руската федерация? В този ред на мисли войните ( локални) явно отново се използват като инструмент за разрешаване на бъдещите финансови кризи – каквато неолибералният елит усеща, че наближава за Запада. Нужен е рестарт на капитализма, който в момента практикува \"икономика без изходи\" – печалби за един все по-богат и малък световен елит чрез спекулации и заграбване на ресурси на държави, дори като България. Така например Втората световна война предотвратява поредната такава криза…и това е неоспоримо!\r\nНакрая Доналд Тръмп поиска \"милиарди долари\" и от Ирак, като заплаши да удари иранските обекти на културно наследство. Спомнете си как навремето Дрезден и Нагасаки бяха унищожени, как София беше бомбардирана без нужда…нашите и дори европейските политици често го забравят! При това е люлката на човешката цивилизация; културните ѝ обекти са фундамент на световното историческо наследство, още повече предвид историческия генезис на европейците и на нас българите!\r\nЗа щастие обаче имаме и проява на здрав разум в световната геополитика – Ангела Меркел обяви спешно посещение в Москва, за да обсъди ситуацията с руския президент Владимир Путин. Германският канцлер е наясно, че Русия, ако не съюзник, то поне е близък партньор на Иран. Самият Путин успя да изгради образа на миротворец през годините. Така той се оказа реалният победител в тази геополитическа битка, използвайки съвременния стратегията на \"капана на Тукидид\" – двама се карат, трети печели. По-точно с всяка световна ескалация на напрежението се осъществява неизбежното сближаване на Германия с Русия – преплитането на технологии с ресурси и общ пазар, а Европа излиза постепенно от атлантическата хватка и се насочва към пазарите на Изтока, които изживяват икономически ренесанс.\r\nСега руският президент има реален шанс да заяви, че ислямската република е под закрилата на Русия. И тази защита може да бъде заложена в споразумение за взаимна отбрана между Русия, Китай и , дори Индия, Турция. Така \"лошият\" за родните евроатлантици Путин може да измъкне Тръмп от предварително изгубената война. Паралелно с това силата на Вашингтон да проектира мощ в Близкия изток, когато всички мюсюлмани страстно ненавиждат американците, вече е нулева.  Веднага последва и развръзка в конфликта в Либия. Тези дни в Москва бе направен опит за уреждане на либийския конфликт между лидера на правителството на Националното споразумение (ПНС) на Либия Фаиз Сарадж и командирът на Либийската национална армия (ЛНА) маршал Халифа Хафтар. Интересното е, че всички преговори преминаха чрез представители на руската и турската страна.\r\nВидяхме как след убийството на Муамар Кадафи страната се превърна в пространство на непрекъсната анархия с отделни градове-държави, племенни територии, независими етнически анклави и банди. Пак наблюдаваме зависимостите от иранския сценарии: ООН явно вече няма авторитет, световният ред се руши, наблюдаваме \"имперската историческа роля\" на Турция, подобно на тази на Иран.\r\nНещата отново са сиво-бели и са косвено свързани с големите количества петрол и газ, които бяха открити в Източното Средиземноморие. Дали пък Турция решително не се стреми да изтласка конкурентите си – претендирайки за права върху находищата, полагащи се на Турска република Северен Кипър.\r\nДа не забравяме, че Израел, Ливан, Египет, страните от ЕС (особено Гърция, която не би изпуснала и тръбата от Турски поток) и също са в играта. Но на преговорите между (лоялния към НАТО) гръцкия премиер и президента Доналд Тръмп, директно заявиха, че Атина не трябва да разчита на тяхната подкрепа, включително и в случай на пряко турско нахлуване.\r\nСега Турция, Руската федерация и са в една лодка, водена отново от т.нар. Realpolitik. А след като се справи с проблема в Сирия, разведри отношенията в \"иранската афера\", Москва ще бъде принудена да осъществи сходна задача и в Либия, която бе оставена на произвола на гражданската война. Американците очевидно напускат Северна Африка; ЕС и Турция все повече са индиферентни към политическите, за разлика от икономическите въпроси на либийската държава. Явно всичко в световната геополитика протича под знака на променящия се световен ред и преразпределянето на икономическите трасета и ресурси! На този фон безспорно трябва да прояви дипломатическа гъвкавост и да отстоява своите национални интереси, а погледът на политиците да не стига до носа им! В никакъв случай не трябва да се отказваме от възможността да останем на световната газовата карта; възможност, която, както видяхме, държавите по света отстояват с огромни усилия и жертви. Не бива клиенти на чужди държави (от бившия \"соцелит\") да вкарват в бъдещ конфликт (и то с неясен край) чрез необмислени думи и сравнения в стил междузвездни войни!\r\nНо не трябва да се стряскаме и от напътствията на всеки чужд дипломат, особено когато се касае за българския интерес. Днес, в тези несигурни времена, е жизненоважно българската държава да бъде зона на мир и икономически просперитет. Особено когато пъзелът на световната геополитика се пренарежда; световният ред се разпада, а \"великите сили\" водят Realpolitik – т.е. интересуват се (прагматично) единствено от своите собствени материални интереси!\r\nДържава ни има всички предпоставки да се превърне в контактна (икономическа) зона между Изтока, от една страна – и ЕС (от които сме част), от друга! Геополитическият ни потенциал: виждаме го с нереализирания Южен, а сетне и с Турски поток; ЕПЕП (Пътя на коприната) – китайски инвестиции; имаме транзитиране на руска газ; енергийни проекти; туризъм с туристи от Изток; железопътен транспорт до Китай – колко ли държави мечтаят за подобен геополитически ресурс. A на нас, честно казано, друг не ни и остана!\r\nИ накрая – за изтеклите 30 години обществото ни възприе примиренческата теза, внушавана от чуждопоклонния \"политически елит\", че сме твърде слаби, за да можем да бъдем независими! Но нали за това воюваха нашите деди – за суверенна държава. Тя дори стана и царство, а сега сами се отказваме от жертвата им.\r\nВ резултат обръщаме гръб на \"заклетите врагове\" и заради криворазбрана блокова солидарност и материалния интерес на малка групичка хора търсим илюзорни заплахи и бързаме с епитети и слагачество към други държави.\r\nНе, трябва да търсим единствено българския, национален външнополитически интерес и затова в така оформящия геополитически и геоикономически битки не бива да предприемаме необмислени стъпки, а да следваме своите (не чужди) интереси! Това не означава да превием гръб – а да не залитаме в крайности! Защото светът се променя, а с него - надявам се и мисленето на нашите родни политици!  ", "date": "2020.01.19", "title": "Динамика на геополитическите рискове през 2020 г.: От Иран до Либия"}
{"url": "https://www.actualno.com/analysis/ima-li-isterija-za-klimata-news_1425367.html", "text": "       .      \"Искам да се паникьосате. Искам да се държите така, все едно къщата ви гори, защото това е така” - тези думи бяха изречени преди близо година, на 25 януари 2019, от 16-годишната шведска ученичка, която познава всяко дете: Грета Тунберг.   През януари 2020 тези думи придобиха още по-красноречив смисъл. Част от всеобщия ни дом - Земята - гори в буквалния смисъл на тази дума. В Австралия пожарникарите все още не могат да овладеят бушуващата огнена стихия. Хиляди хора бягат от родните си домове, милиони животни загиват в пламъците.\r\nДори премиерът на Австралия Скот Морисън, който дълги години отричаше наличието на климатичните промени, сега се видя принуден да признае, че има връзка между глобалното затопляне на климата и горещите, сухи лета. Въпреки това той отказва да действа по-решително. Вместо това си остава привърженик на въглищата като източник на електроенергия.   И Германия сега изпитва на собствения си гръб това, че големият бизнес не отдава особено голямо значение на борбата срещу промените в климата. Независимо от всички протести, шефът на “Сименс” Джо Кезер явно няма намерение да се откаже от ангажимента, поет пред австралийската въгледобивна мина “Кармайкъл”, въпреки че сделката е незначителна от финансова гледна точка.\r\nА автомобилната индустрия е направо безпомощна, защото не може да се справи с едно основно предизвикателство - да произвежда двигатели, които се задвижват с електроенергия или с водород, вместо с бензин.       Потребителите в Германия също не проявяват особена чувствителност към тематиката за защитата на климата: през 2019 г. в Германия бяха регистрирани над един милион джипове и други автомобили с висок разход на бензин. Така пазарният дял на тези крайно неподходящи за градската среда автомобили се увеличи до близо една трета. Експертите очакват, че след пет години всяка втора нова кола по германските пътища ще бъде SUV.\r\nУви, много малко хора действат така, сякаш къщата им гори. Решенията за намаляване на парниковите газове често се оспорват, разводняват и изтикват на заден план, въпреки че времето за действия изтича. За да не се надхвърли критичната граница на затопляне с 1,5 градуса, е необходимо светът да ограничи отделяното количество на въглеродния двуокис поне до сегашното ниво - но за не повече от осем години. А след това емисиите следва да се намалят до нула. А какво правим ние? Потвърждаваме максимата на Алберт Айнщайн, че е безумие “да оставиш нещата да текат по старому и да очакваш, че нещо ще се промени\". Десните популисти също минават в контраатака: според тях не климатичните изменения представлявали повод за тревога, а твърденията на Грета и нейните съмишленици. Техните предупрежденията били крайно преувеличени, дори истерични. Германски политици, сред които бившият сенатор по въпросите на околната среда в Хамбург Фриц Фаренхолт или саксонският премиер Михаел Кречмер, дори обявиха, че движението “Петъци за бъдещето” насажда „климатична истерия“.\r\nРазбира се, може да се спори за начина, по който искаме да постигнем климатичните цели, заложени в Парижкото споразумение. Въпреки това е недопустимо защитниците на климата да се злепоставят като истерични хора. Неслучайно за антидума на годината 2020 в Германия беше избрано словосъчетанието “климатична истерия”.      ", "date": "2020.01.19", "title": "Има ли истерия за климата?"}
{"url": "https://www.actualno.com/curious/sedmichen-horoskop-za-20-26-januari-news_1425413.html", "text": "             Това ще е седмица, в която събитията ще са решаващи за вашето професионално развитие. От значение ще е вашата реакция на случващото се и степента, в коя ще сте готови да поемете отговорност. В много от случаите ще трябва да признаете свои грешки и да заявите готовност за промяна. В средата на седмицата ще има повече яснота за вярната посока. В четвъртък върху вас ще се стоварят и някои отговорности, свързани със семейството. Няма как да ги избегнете. През почивните дни е добре да отделите време за откриването на успешни стратегии. През тази седмица не проявявайте прекалена скромност. Сега ще е важно да проявите качествата си, но начинът на представяне също ще е от значение. Във вторник и сряда е добре да проявите най-голяма активност. Четвъртък и петък са дни, в които да действате дипломатично и гъвкаво. В личен план нищо не се нуждае от промяна. Времето ѝ още не е дошло. През почивните дни може да се наложи да направите компромис със желанията ви.   Това е седмица, в която ще имате шанса да се чуе мнението ви. Не се колебайте да бъдете пределно ясни. Ако премълчите нещо, то може да бъде използвано да не се изпълнят всичките ви искания. Не се страхувайте от конфликти, ако сте сигурни в правотата ви. В личен план не предприемайте действия за каквато и да било промяна в ситуацията ви. Това би могло да създаде неочакван и ненужен проблем. През почивните дни наблюдавайте задълбочено това, което ви интересува, за да знаете в коя посока да насочите усилията си.     Това е седмица, в която да анализирате първите дни на месеца. Водете си записки и премислете всяко свое действие. Не се срамувайте, ако откриете свои грешки. Тези открития ще са много важни за вашето развитие. Хубаво е да намерите работещи решения, за да не се сблъсквате с някои проблеми отново. В семейството ще цари хармония, която ще ви вдъхновява за нови подвизи и открития. През почивните дни се поглезете подобаващо, но ако имате хъс за работа - не го потушавайте. През тази седмица няма да може да управлявате събитията така, както ви се иска. Вместо да загубите ценно време в борба с промените, най-целесъобразно ще бъде да помислите как да се впишете в тези промени. Нищо няма да остане същото, но това съвсем не означава, че ще се случи нещо лошо  - напротив. Вероятно ще ви е нужно време, за да видите първите положителни резултати. Дайте си време да свикнете с положението и не се подавайте на емоциите. Това ще е най-умното, което ще може да направите. Това е седмица, която ще послужи за добър ориентир накъде сте поели и докъде сте стигнали. Направете трезв анализ на резултатите. Ако някои от тях не ви харесат. Не бързайте де се отчайвате. Имате ще време да промените нещата към добро, но наистина вече няма за кога да чакате. В четвъртък може да си позволите леко разпускане, но все пак петък е работен ден - не го забравяйте. Събота и неделя отделете малко време, за да опресните знанията си - това се отнася в пълна степен за онези представители на знака, които все още не са довършили обучението си.   През тази седмица е много важно да разпределите приоритетите си. Не се страхувайте, че някой ще бъде наранен или обиден. В крайна сметка близките ви ще са добре, ако вие се чувствате добре. Всичко друго е компромис или използване. Заявете ясно намеренията си и не позволявайте на никого да ви манипулира с помощта на чувство за вина. Втората половина на седмицата посветете на заслужена почивка. Изберете свое любимо удоволствие, на което да се посветите без никакво угризение на съвестта. През почивните дни може да се поглезите с кратка екскурзия.    Упоритата работа в началото на седмицата може да ви измори сериозно, но отличните резултати, които ще последват, ще заместят умората с гордост. Бъдете сигурни, че всичко, което ви предстои да постигнете ще бъде повод за гордост, благодарение на невероятните усилия, които ще положите. В средата на седмицата ви очаква добра новина, свързана с повишаване на доходите. Помислете къде бихте могли да вложите средствата разумно. За харчове за удоволствия още е рано. В края на седмицата ще трябва да обърнете внимание на решаването на личен проблем. Понякога пътят към щастието се корени в компромиса - не го забравяйте. Седмицата е благоприятна за започването на нов бизнес, търсене и откриване на партньори и съмишленици. Бъдете смели и подробни, когато описвате намеренията си. В сряда и четвъртък не си позволявайте закъснения за важни срещи. Давайте си аванс от време. Сега впечатлението, което ще оставите е от изключително значение. Личен въпрос може да ви разконцентрира в края на работната седмица. Тогава проверявайте резултатите от работата си по два пъти. През почивните дни се опитайте да се отдалечите максимално от служебните въпроси.    През тази седмица може да бъдете сигурни, че ще получите цялата подкрепа, която ви е необходима от колегите. Представете ясно идеите си и ще спечелите своите поддръжници. От сряда на дневен ред ще дойде решаването на въпрос, който отдавна очаква своя момент. Ще го разрешите по-бързо, отколкото си мислите и ще се зачудите защо сте го отлагали толкова време. Четвъртък и петък са добри дни за козметични и спа процедури. Поглезете тялото и душата си. Не изпитвайте никакви угризения, заслужавате всичко добро, което ви се случва. През тази седмица ще имате много възможности да поправите някои грешки. Сега не мислете за резултатите, а за това - всичко, което правите да го правите добре. В сряда очаквайте първите резултати и оценки от работата ви. В четвъртък обърнете внимание на личния ви живот. Ще може да сте напълно спокойни за връзката си, ако се отърсите от страховете си. Почивните дни може да ви изненадат с непредвидени ремонтни дейности. Доверете се на съветите на специалистите и не се правете на майстор в област, в която не сте. През тази седмица много от нещата ще останат на мястото си. Бъдете сигурни в желанията си смело поставете исканията си. Ако направите компромис може да се провали цялата ви схема на планиране. Не се страхувайте и от евентуални загуби. Вашата отговорност няма да ви позволи това да продължи прекалено дълго. Сряда е добър ден за договаряне на условия. В четвъртък и петък ще може да си отдъхнете. Ако усещате безпокойство изберете дебела книга, в която да се потопите и да забравите за проблемите. ", "date": "2020.01.19", "title": "Седмичен хороскоп за 20 - 26 януари"}
{"url": "https://www.actualno.com/crime/kradcite-v-blagoevgrad-navodnili-cjalata-sgrada-na-mitnicata-news_1425370.html", "text": "      Крадците, извършили крупен обир на митницата в Благоевград, са пуснали всички чешми да текат, запушили са сифоните и в продължение на десет часа водата е проникнала навсякъде и е разрушила кабинетите в митницата. Четири пъти СОТ-ът е подавал сигнал за аларма, но пристигналите на място охранители  не намирали нередности и се връщали. Това съобщи районният прокурор Борислав Ковачки на специален брифинг, предаде БГНЕС.      Камери са заснели, че крадците са влезли в района в 23:45 часа, допълни прокурор Ковачки.\r\nПрипомняме, че вчера крадци обраха митницата в Благоевград. Открадни са всички веществени доказателства, иззети в последните десет години от всички митници от Югозападна България.   Обирът бе изключително професионален, използван е заглушител на СОТ, и най-вероятно е ползвана вътрешна информация за съхраняваните веществени доказателства по дела, които се точат с години.  Засега е сигурно, че крадците са влезли през аварийния противопожарен изход и са имали достатъчно време да разбият двете каси в помещението. Складовете на вътрешната митница се охраняван от охранителни фирми на бивши полицаи.\r\nПри прескачането на оградата между митницата и бившия вече Домостроителен комбинат, неизвестните крадци са разпилели част от откраднатото.      ", "date": "2020.01.19", "title": "Крадците в Благоевград наводнили цялата сграда на митницата"}
{"url": "https://www.actualno.com/curious/6-te-naj-zagadychni-i-misteriozni-zodii-news_1424905.html", "text": "                  1. Рак Ракът винаги е настроен на вълната на своята интуиция. Той е лаконичен и не изразява емоциите си твърде бурно. Ракът никога не доказва нищо на никого и не може да бъде наречен отворен човек, с широко отворена душа. Всички мисли на Рака остават главно в главата му, защото е малко вероятно да разбере, какво му е на ум и какво мисли за вас.   2. Везни Везните са много уравновесени и спокойни хора, но когато започнат да говорят, всеки ги слуша внимателно. И въпросът не е, че са умни и имат ораторски умения и успокояващ, добре позиран глас, а защото са толкова сдържани и загадъчни, че това не може да привлече вниманието им. 3. Скорпион        Мистерията е второто име на Скорпиона и той силно го подкрепя и умело използва като качество. Мистериозността е това, което прави хората от тази зодия привлекателни, защото никога няма да разберат, какво са замислили в действителност. Колкото и безумно да искате да разрешите тази загадка. Скорпионите знаят как да бъдат недостъпни и студени, което само подхранва интереса на другите. 4. Козирог Загадъчността на Козирога се проявява в чертите от характера му, а именно в силата, увереността и в същото време сдържаността и спокойствието. Козирогът е надежден като пожароустойчив сейф, което не изглежда твърде загадъчно, но начинът, по който се държи на публично място, е наистина зашеметяващ. Това е неговата тайна! 5. Водолей Водолеят е човекът, който наблюдава всички и предпочита да мълчи. Той активно си води бележки, събира подробни досиета на хора. Водолеите са разузнавачи и планиращи от най-висок клас. Малко вероятно е да разберете за това, защото често носят маска от ледена равнодушие, върху лицата си.      6. Риби Рибите не обичат дългите социални разговори и не говорят особено за своите планове, мечти и намерения. Те винаги остават мистериозни същества, живеещи в свой собствен свят. Рибите измислят нещо за себе си и нямат желание да обсъждат своите мисли и идеи. Честно казано, тяхното мълчание и секретност могат да бъдат много досадни за околните. ", "date": "2020.01.19", "title": "6-те най-загадъчни и мистериозни зодии"}
{"url": "https://www.actualno.com/europe/lozungi-revolucija-i-ne-na-diktaturata-zvuchat-sreshtu-putin-v-moskva-news_1425383.html", "text": "      Повече от хиляда опозиционни активисти маршируваха в центъра на Москва в неделя, след като президентът Владимир Путин предложи да се изготви нова конституция - акт, който предизвика политически катаклизми.      Протестиращите - предимно млади антифашистки активисти, скандираха „Революция“ и „Не на диктатурата“, а някои носеха копия от конституцията, предаде БГНЕС.   Припомняме, че годишният разрешен поход бе призован в памет на адвоката Станислав Маркелов и журналистката Анастасия Бабурова, които бяха разстреляни в Москва от ултранационалисти през 2009 г.\r\nРедица независими местни депутати, включително Юлия Галямина и настроени опозиционно руснаци, се присъединиха към похода, носейки копия на конституцията и скандирайки \"Путин, напусни!\".  Няколко души, включително протестиращ, който носеше плакат, призоваващ Путин да си тръгне от властта, бяха задържани от полицията.\r\nПовече от 1400 души взеха участие в похода. Демонстрацията се проведе, след като Путин зашемети нацията в сряда, предлагайки промени в конституцията - първите големи реформи в основния закон на страната, откакто той беше приет при Борис Елцин през 1993 г.   Активността в неделя беше значително по-ниска от тази на протестите от миналото лято, когато десетки хиляди излязоха на улиците на Москва в знак на протест срещу изключването на кандидати на опозицията от местните избори, което доведе до широкомащабни арести и дълги присъди за редица демонстранти.    Най-влиятелният руски опозиционен лидер Алексей Навални заяви в петък, че не подкрепя митингите в \"защита на конституцията\". \"Руската конституция е отвратителна\", написа той в Twitter и добави, че позволява на властите да узурпират властта. \"Няма нужда да бъде защитавана\", коментира още Навални.  ", "date": "2020.01.19", "title": "Лозунги „Революция“ и „Не на диктатурата“ звучат срещу Путин в Москва"}
{"url": "https://www.actualno.com/europe/es-iska-nalagane-na-sankcii-na-dostavchicite-na-oryjie-za-libija-news_1425435.html", "text": "      На конференция за Либия в Берлин ЕС ще призове Съвета за сигурност на ООН активно да използва механизма на санкции срещу всички страни, които нарушават ембаргото на ООН за доставки на оръжие в Либия. Това заяви пред ТАСС в неделя дипломатически източник в Брюксел, отбелязва агенция \"Фокус\".      \"ЕС настоява за стриктно спазване на оръжейното ембарго в Либия. На конференция в Берлин ЕС ще се застъпи за активното прилагане на санкции на ООН срещу всички страни, които нарушават това ембарго\", заяви дипломатът. \"Намаляването на количеството оръжия в региона трябва да допринесе за военната декларация.   Припомняме, че по-рано Брюксел реагира остро на съобщението на Турция, че изпраща войски в Либия, за да подкрепи признатото от ООН Правителство на националното съгласие (ПНС). В изявление на външнополитическата служба на ЕС се подчертава, че това решение \"само ще изостри конфронтацията в Либия\".\r\nМиналата година Турция сключи споразумение с ПНС за разграничаване на морското пространство в Източното Средиземноморие, въз основа на което възнамерява да участва в сондажни дейности за търсене на въглеводороди в спорни води в този регион. Действията на Турция са оспорвани от Кипър и Гърция, които имат подкрепата на Брюксел.    ", "date": "2020.01.19", "title": "ЕС иска налагане на санкции на доставчиците на оръжие за Либия"}
{"url": "https://www.actualno.com/society/greenpeace-tec-bobov-dol-ne-e-prigoden-da-izgarja-opasni-otpadyci-news_1425376.html", "text": "      \"Ако наистина се изгарят опасни отпадъци в ТЕЦ „Бобов дол“, това е много голям проблем, защото, от една страна, те нямат разрешение за това, а от друга страна, това създава опасност за хората, които живеят в близост. Освен това инсталацията на ТЕЦ-а не е пригодена за изгарянето на този вид отпадъци\". Това каза в интервю за БГНЕС Меглена Антонова от екологичната организация Greenpeace.      „За нас това също не е било разрешено, макар че те твърдят, че са имали разрешително. Ние имаме информация, че те са имали едно писмо от МОСВ, с което им се разрешава, но за нас това не е правилния начин, защото това е била една непублична процедура, без консултации. По този начин те отново са нарушили Закона. От април 2019 г. те имат официално разрешително, което ние заедно с екологично сдружение „За Земята“ и 100 граждани от района на Бобов дол и Дупница, го обжалваме. Обжалваме го, защото смятаме, че има проблеми в начина, по който се е дало това разрешително и заради липсата на информация за отпадъците, които ще бъдат изгаряни, както и как ще се следи какви ще са емисиите от тази дейност“, обясни Антонова.   Попитана на какво отдава разминаването в тезите на управителя на компанията „Блацион“ ООД - македонския гражданин Горан Ангелов, който твърди, че в ТЕЦ „Бобов дол“ се горят гуми и пластмаси,  и на твърдението на новият екоминистър Емил Димитров, който вчера в Министерския съвет обяви, че няма превишение на вредните емисии, Антонова подчерта, че работа на контролните институции е да кажат каква е истината. В същото време премиерът Борисов вчера обяви, че е разпоредил разследващите органи да изследва пепел от централата, за да се установи горени ли са опасни отпадъци.\r\n„В официалните документи не смятаме, че някъде ще напишат, че изгарят този вид отпадъци, при положение че нямат разрешение за това. За това разчитаме институциите, МВР и прокуратура, да си свършат работата и ако има такива обвинения, те да бъдат качествено разследвани, за да сме сигурни, че това не се случва, тъй като е незаконно“, коментира още експертът.  Меглена Антонова посочва, че към момента този вид бизнес е доходоносен, тъй като ТЕЦ „Бобов дол“ получава пари за изгарянето на отпадъци, но не плаща такса на държавата за извършването на тази дейност. Именно затова и апетитът към тази дейност е толкова голям и той трябва да бъде спрян като се въведат високи такси, които да заплащат ТЕЦ-овете, както и да има строга регулация. А ако държавата няма възможност да упражнява контрол, то просто да не разрешава такава дейност да се извършва.\r\n„Това е единствената причина те да го правят, тъй като икономически им е много по-изгодно, отколкото да купуват въглища. Обикновено централата, за да набави някакъв вид гориво, трябва да плати, докато в момента се получава обратната система, в която на тях им се плаща. Това е плюс за тях. Докато изгарянето не стане икономически неизгодно, за тях няма да намалява тази дейност“, категорична е Антонова.         Не трябва да се пропуска и фактът, че ТЕЦ „Бобов дол“, който непрекъснато търси как да намали разходите, без да инвестира, е част от студения резерв на страната и получава солидни плащания, за да гарантира енергийната сигурност на България. Само за сезон 2019 – 2020 топлоелектроцентралата ще получи близо 12 милиона лева.\r\nАнтонова посочва и в каква посока трябва да върви нашата страна, а именно към намаляване на генерирането на отпадъци и свеждане до минимум изгарянето на отпадъци.\r\n„Европа като цяло върви към намаляване на това горене. Намаляват се количествата, които с изгарят в инсенератори, затварят се, или такива инсталации не влизат в експлоатация. Това трябва да е и посоката, в която ние трябва да вървим – по-малко генериране и по-малко горене на отпадъци, защото те са ресурс, който - ако не може да оползотворим, не трябва въобще да го генерираме. Не смятаме, че ние трябва да се превръщаме в депо за отпадъци на цялата територия на страната“, коментира в заключение Антонова и припомня, че изгарянето, особено на опасните отпадъци, вреди на околната среда и на човешкото здраве.\r\nПодробности по тази темата четете и .    ", "date": "2020.01.19", "title": "Greenpeace: ТЕЦ \"Бобов дол\" не е пригоден да изгаря опасни отпадъци"}
{"url": "https://www.actualno.com/balkani/prezidentyt-na-cherna-gora-otkaza-da-otmeni-zakona-za-veroizpovedanijata-news_1425449.html", "text": "      Президентът на Черна гора Мило Джуканович изключи възможността за отмяна на противоречивия Закон за свободата на религията, който нарушава интересите на Сръбската православна църква (СПЦ), предаде TACC, цитирана от агенция \"Фокус\".      „Собствеността на СПЦ всъщност е собственост на Черна гора, която беше узурпирана между 1986 и 2000 г.“, каза президентът в интервю за TANJUG, публикувано в неделя. „Не вярвам, че някой, ако е сериозен политик, може да разчита на отмяна на закона, приет след толкова дълга подготовка. Ако смятахме, че този закон трябва да бъде отменен, не бихме го приели. Призив за диалог означава призив за обсъждане на прилагането на този закон\".   Джуканович заяви, че приетият закон не застрашава свободата на религията на сърбите в Черна гора. Той нарече масовите протести, които от седмици събират десетки хиляди протестиращи в цялата страна, \"политическите манипулации на лидерите на просръбските партии, недоволни от постоянните поражения в изборите\".\r\nПо-рано сръбският президент Александър Вучич обяви, че възнамерява да продължи да защитава интересите на сръбското население в Черна гора, отбелязвайки, че не е обсъждал кризата в Черна гора с Джуканович. В същото време, според него, Белград започва определени дипломатически действия във връзка с нарушаването на правата на сръбския народ в резултат на приемането на закона за религиозната свобода.  Припомняме, че масови протести на енориаши на Сръбската православна църква се провеждат в Черна гора, Сърбия и Република Сръбска (в Босна и Херцеговина) в знак на протест срещу натиска върху СПЦ в Черна гора, където през нощта на 27 декември 2019 г. парламентът на страната прие Закона за свободата на религията и вярата и правното положение на религиозните общности. 45 депутати от 45 присъстващи гласуваха в подкрепа на закона, документът беше разгледан, след като полицията задържа всички депутати от опозицията. На 28 декември законът беше подписан от президента Джуканович.\r\nПрезидентът на Черна гора обвинява Сръбската православна църква, че се опитва да поддържа религиозен монопол в страната. Той каза, че ще търси автокефалия за \"черногорската църква\" по примера на Украйна. Като част от създаването на новата църква Кабинетът на министрите на Черна гора прие чрез парламента закон за религиозната свобода и статута на религиозните общности, предвиждащ изземване на църковната собственост от СПЦ. Става дума за повече от 650 храмове, включително известния в православния свят Острожки манастир.    ", "date": "2020.01.19", "title": "Президентът на Черна гора отказа да отмени Закона за вероизповеданията"}
{"url": "https://www.actualno.com/business/germanci-i-holandci-naj-aktivni-na-imotnija-ni-pazar-news_1425437.html", "text": "      Германци, холандци, украинци и латвийци са най-активни на имотния ни пазар. Това показват предварителните данни на Българската народна банка (БНБ) за периода от началото на миналата година до края на ноември, пише вестник .      Нетният поток от инвестиции на чуждестранни лица в е положителен в размер на 4 млн. евро, при положителен нетен поток от 17,9 млн. евро за януари - ноември 2018 г., показват изчисленията на централната банка, цитирани и от .   За 11-месечието германски граждани са купили имоти у нас за 1,2 млн. евро, поданиците на Нидерландия - за 600 хил. евро, а украинците и латвийците - за по половин милион евро. \r\nНетният поток на преките инвестиции в за 11-те месеца на миналата година е в размер на 989,2 млн. евро. На годишна база той е по-голям с 467,5 млн. евро (89,6%). Само през ноември потокът на вложенията е положителен и възлиза на 36,7 млн. евро, като банковата статистика отчете, че към 30 ноември 2018 г. пак беше на плюс със 122,1 млн. евро.  Дяловият капитал (преведени/изтеглени парични и апортни вноски на нерезиденти в/от капитала и резервите на български дружества, както и постъпления/плащания по сделки с недвижими имоти в страната) е отрицателен и възлиза на 411 млн. евро за януари – ноември 2019 г. Той е по-нисък с 651,4 млн. евро, отколкото за същия период на 2018 г., когато беше положителен в размер на 240,4 млн. евро. \r\nПо предварителни данни в сферата на реинвестициите печалбата (показваща дела на чуждестранните инвеститори в текущата печалба или загуба на дружеството на база на счетоводни данни за финансовия резултат) е положителна и възлиза на 81,2 млн. евро, при положителна стойност от 312 млн. евро за периода януари - ноември 2018 г.   За 11 месеца нетният поток по дългови инструменти (промяната в нетните задължения между дружествата с чуждестранно участие и преките чуждестранни инвеститори по финансови, облигационни и търговски кредити) е положителен и възлиза на 1,319 млрд. евро, при отрицателна стойност от 30,8 млн. евро за периода от януари до ноември 2018 г.    При нетните потоци по преки инвестиции в страната за януари – ноември 2019 г. лидер е Нидерландия (432,1 млн. евро) следвана от Германия (231,8 млн. евро) и Обединеното кралство (192,7 млн. евро). Нетният поток на преките инвестиции в чужбина за януари – ноември миналата година по предварителни данни на БНБ възлиза на 294,7 млн. евро, при 207,1 млн. евро за същия период на 2018 г. Само през ноември той е 3,9 млн. евро, при отрицателна стойност от 15,4 млн. евро година по-рано.\r\nНетният поток на в чужбина за 11-те месеца на 2019 г. е 294,7 млн. евро, докато година по-рано те бяха 207,1 млн. евро. Само през ноември той възлиза на 3,9 млн. евро, при отрицателна стойност от 15,4 млн. евро година по-рано. ", "date": "2020.01.19", "title": "Германци и холандци най-активни на имотния ни пазар"}
{"url": "https://www.actualno.com/pleven/prokurorska-proverka-i-protest-zaradi-zavod-zamyrsjavasht-reka-news_1425420.html", "text": "      Полиция и прокуратура влязоха в завода за хартия в Никопол след разследване на . Извънредни проверки започнаха всички институции заради замърсяване на река Осъм край село Черковица.      „Доказателствата, които ще събираме, ще бъдат насочени към обективната страна на това деяние. Вече след като имаме някакви експертни заключения ще говорим за замърсяване и степен на замърсяване”, заяви прокурор Добринка Матева -говорител на Районна прокуратура - Плевен.   „Разбира се, ще търсим съдействие на независими експерти, ние сме задължени. Наказателно процесуалния кодекс ни задължава при съответните експертизи да бъдат използвани независими вещи лица от акредитирани лаборатории”, каза още тя. \r\nПрипомняме, че миналата седмица стана ясно, че в продължение на година в социалната мрежа хора от Никопол публикуват снимки и видеа и подават сигнали затова, че е замърсена река Осъм. Те твърдят, че замърсяването е от завода за хартия, който се намира в близост до реката.  Тази неделя местните се събраха на мирен протест. Исканията им са за чиста река, като те са категорични, че не искат да бъде затворен заводът за тоалетна и домакинска хартия, тъй като там работят много хора от община Никопол. ", "date": "2020.01.19", "title": "Прокурорска проверка и протест заради завод, замърсяващ река"}
{"url": "https://www.actualno.com/curious/dneven-horoskop-za-20-januari-news_1425421.html", "text": "       Овен       Този понеделник трябва да се първи. Във всичко, но най-вече на служебната арена. Не оставяйте шанс на конкурентите. Телец Този понеделник може да се похвалите с придобивка. Все пак подберете аудиторията за вашето щастие и не го натрапвайте на всеки.   Близнаци Този понеделник е добре да поработите върху добрите отношения с ваш колега. Със сигурност ще може да намерите допирни точки. Рак     Този понеделник ще ви е трудно да се впишете в работния ритъм, но поне се постарайте да не ви личи много. Заемете се с рутинни дейности. Лъв Този понеделник мислете тихо. Прибързаните реакции няма да са от полза и може да влошат важни отношения. Дева Този понеделник започнете с обещания. Не бавете и първите стъпки към осъществяването им, за да не губите доверие.   Везни Този понеделник си намислете съкровени желания. Направете си списък и започнете да го изпълнявате.    Скорпион Този понеделник ще трябва да се преборите с вашите собствени предразсъдъци. Не им позволявайте да удържат победа над вас. Стрелец Този понеделник бъдете верни на принципите си, но все пак е бягайте от това да разширите хоризонта си. Козирог    Днес не оставяйте нещата да се решават от обстоятелствата. Ще имате възможността да окажете влияние на случващото се. Водолей Този понеделник ще ви подсети за забравено обещание. Бъдете сигурни, че този, на когото го дължите не е забравил за него. Риби Този понеделник ще ви донесе предизвикателство. Дали да действате или не ще ви подскаже интуицията ви. Все пак не протакайте нещата. ", "date": "2020.01.19", "title": "Дневен хороскоп за 20 януари"}
{"url": "https://www.actualno.com/society/novinite-naj-vajnoto-za-denja-19-januari-news_1425429.html", "text": "              Планът на правителството да захранва с вода от язовир \"Белмекен\" през ВиК мрежата на София не е заплаха за водата на столицата. Това увери пред БНР министърът на околната среда и водите Емил Димитров-Ревизоро. \"Това, което е необходимо на , за да няма криза, можем да го осигурим, без да влияем нито на водосбора на \"Софийска вода\", нито на деривациите на \"Софийска вода\", посочи още той.   Повече от хиляда опозиционни активисти маршируваха в центъра на Москва в неделя, след като президентът Владимир Путин предложи да се изготви нова конституция - акт, който предизвика политически катаклизми. Протестиращите - предимно млади антифашистки активисти, скандираха „Революция“ и „Не на диктатурата“, а някои носеха копия от конституцията. Контейнерите с отпадъци, които пристигнаха на пристанището в , трябваше да бъдат прехвърлени в ТЕЦ \"Бобов дол\". Това каза македонецът Горан Ангелов, който е управител на компанията \"Блацион\" ООД, цитиран от БГНЕС. \"Блацион\" ООД е българско търговско дружество със седалище и адрес на управление в гр. София. Тази компания внася отпадъците, които бяха открити на пристанищата в България. Негови управители са македонските граждани Блаже Игнатов и Горан Ангелов. Те притежават 15% от компанията, а останалата собственост е на италианците Винченцо Трасари и Ецио Боче.     Турция ще обере плодовете на усилията си по отношение на Либия в предстоящите преговори в Берлин. Това заяви президентът Реджеп Тайип Ердоган на съвместна пресконференция с руския президент Владимир Путин преди срещата на върха за Либия. От своя страна стопанинът на Кремъл коментира, че засега са предприети сериозни стъпки по отношение на политическия процес в Либия. Крадците, извършили крупен обир на митницата в Благоевград, са пуснали всички чешми да текат, запушили са сифоните и в продължение на десет часа водата е проникнала навсякъде и е разрушила кабинетите в митницата. Четири пъти СОТ-ът е подавал сигнал за аларма, но пристигналите на място охранители  не намирали нередности и се връщали. Това съобщи районният прокурор Борислав Ковачки на специален брифинг.    Ковчезите на 11-те украинци, загинали при инцидента със самолет, свален погрешка от , пристигнаха в Киев. Президентът Владимир Зеленски, премиерът Олексий Гончарук и други присъстваха на тържествената церемония на киевското летище Бориспил, за да видят свалянето от самолета на тленните останки на деветимата украинци от полетния екипаж и двама пътници.  \"Разширяваме консултациите за вота на недоверие с извънпарламентарни партии. В понеделник ще се срещнем с АБВ и \"Движение 21\". Очакваме отговор за среща с \"Демократична България\". Получихме подкрепа и допълнителни мотиви от граждански организации\". Това написа в своя Facebook профил лидерът на левицата Корнелия Нинова. \"Време е да се обединим всички, които искаме промяна. Тя минава през смяна на сегашното безхаберно, некомпетентно и корумпирано управление\", убедена е Нинова. ", "date": "2020.01.19", "title": "Новините: Най-важното за деня, 19 януари"}
{"url": "https://www.actualno.com/america/hiljadi-jeni-protestiraha-sreshtu-trymp-vyv-vashington-news_1425460.html", "text": "      Хиляди жени маршируваха във Вашингтон в събота на ежегодно събитие срещу американския президент Доналд Тръмп, предодоха световните агенции, цитирани от БГНЕС.      Протестиращите заявиха, че са ужасени от перспективата Тръмп да спечели още четири години власт на президентските избори през ноември.\r\nПрипомняме, че през 2017 г., в деня след встъпването в длъжност на Тръмп, над три милиона души се събраха в цялата страна, но оттогава броят им намалява всяка година.\r\nНяколко хиляди протестиращи се събраха във Вашингтон в събота успоредно  с малки събития в Ню Йорк и на други места.     Ким Елиът, 40-годишна жителка на Вашингтон, носеше табела с надпис: \"Аз съм още по-възмутена, отколкото бях преди три години. \"Всички знаехме, че Тръмп ще бъде ужасен, а той е бил още по-ужасен, отколкото осъзнаваме\", каза жената пред AFP, заставайки до седемгодишната си дъщеря, която участваше ентусиазирано в първия си женски поход.  Хората се събраха въпреки минусовите температури и слабия сняг. Мнозина от тълпата носеха розови шапки като символ, противопоставящ се на унизителните коментари на Тръмп за жените.    От сцената организаторите поздравиха протестиращите за тяхната \"ангажираност, усърдие, дързък език и упоритост\" да се борят срещу Тръмп. ", "date": "2020.01.19", "title": "Хиляди жени протестираха срещу Тръмп във Вашингтон "}
{"url": "https://www.actualno.com/asia/60-po-rihter-udari-indonezija-news_1425462.html", "text": "      Земетресение с магнитуд 6.0 удари Сулавеси, Индонезия на 19 януари. Това съобщи Европейският сеизмологичен център. Трусът е с епицентър на около 116 километра югоизточно от Горонтало на дълбочина около 131 километра.      До момента няма данни за щети или жертви вследствие на земетресението и не е обявена опасност от цунами.   По-рано през януари също бяха регистрирани две земетресения с епицентър край бреговете на Индонезия – едното с магнитуд 6,2 по Рихтер на 7 януари и второто 5,5 на 2 януари, според Геологическата служба на САЩ. ", "date": "2020.01.19", "title": "6.0 по Рихтер удари Индонезия  "}
{"url": "https://www.actualno.com/america/obvinitelite-na-trymp-toj-trjabva-da-byde-ostranen-news_1425295.html", "text": "      Президентът на Доналд Тръмп трябва да бъде отстранен от поста, за да бъде защитена националната сигурност и опазена системата за управление на страната, заявиха седемте конгресмени демократи, които ще представляват Камарата на представителите на съдебния процес в Сената.      Позицията на обвинителите е изложена в публикуван вчера меморандум на сайта на долната камара на американския Конгрес, цитиран от Reuters.   \"Делото срещу президента на е просто, фактите са неоспорими, а доказателствата убедително установяват, че президентът Тръмп е злоупотребил с правомощията на поста си, за да провокира чуждестранна намеса в избори за своя собствена политическа изгода и в ущърб на американските национални интереси.\r\nТой е загърбил клетвата си да изпълнява вярно законите и е предал общественото доверие. Погрешното поведение на президента Тръмп представлява опасност за нашите демократични процеси, нашата национална сигурност и нашата привързаност към върховенството на закона\", заявяват авторите на документа.  След като бил уличен, президентът се е опитал да потули делото чрез възпрепятстване на разследването на Камарата на представителите на неговите злоупотреби. Той трябва да бъде отстранен от поста, заявяват конгресмените. По думите им Конституцията предлага единственото средство срещу толкова груба злоупотреба с президентската власт – отстраняване от поста.\r\n\"Единственият оставащ въпрос е дали членовете на Сената ще приемат и изпълнят дълга, възложен им от съставителите на Конституцията и техните конституционни клетви. Историята ще отсъди доколко всеки сенатор се е стремял да бъде над междупартийните разногласия, честно да проучи фактите и да защити Конституцията\", подчертават авторите на меморандума.   Те призовават Сената да признае Тръмп за виновен, така че сегашният и всеки бъдещ президент да не могат да извършват правонарушения, попадащи под импийчмънт, и да избягват отговорността за деянията си.     ", "date": "2020.01.19", "title": "Обвинителите на Тръмп: Той трябва да бъде остранен"}
{"url": "https://www.actualno.com/asia/blizo-400-raneni-sled-burnite-protesti-v-livan-news_1425305.html", "text": "      Близо 400 души са били ранени в Ливан при вчерашните в Бейрут, когато насилието достигна връхната си точка от началото на . Това показват новите данни на службите, които са оказали помощ на пострадалите, предаде AFP.      Около 377 души са получили медицинска помощ на място или са били откарани в болници по време на сблъсъците, разтърсили района около парламента и \"Площада на мъчениците\", които станаха епицентър на протестите в Бейрут, сочат данни на ливанския Червен кръст и гражданската защита, събрани от AFP.   Ливан бе обхванат от паника и гняв, след като националната валута, която над две десетилетия бе обвързана с долара, се срина и през последните седмици загуби над 60% от стойността си на черния пазар.   Икономиката не отчита растеж, а притокът на капитали от чужбина пресъхна. Същевременно силно задлъжнялата страна разчита на вноса за по-голямата част от основните стоки за населението.\r\nБанките неофициално наложиха капиталов контрол, ограничавайки тегленето на суми в долари и международните трансакции.   Страната освен това е без правителство, откакто на 29 октомври миналата година премиерът Саад Харири подаде оставка, изпълнявайки основно искане на протестиращите.     ", "date": "2020.01.19", "title": "Близо 400 ранени след бурните протести в Ливан"}
{"url": "https://www.actualno.com/society/pojarnikari-gotvjat-protesti-zaradi-bezumno-rabotno-vreme-news_1425300.html", "text": "      Пожарникари на крак в цялата страна, но не заради авария или друго бедствие, а заради нова наредба за работното им време. Синдикатите на огнеборците заявиха готовност да протестират, а ресорният министър Младен Маринов вече ги е уверил, че исканията им за отмяна на новите правила са чути и спорната наредба ще бъде преразгледана. Те обаче остават в протестна готовност, предаде NOVA.      Наредбата, която е обнародвана миналия петък, слага край на 24-часовите дежурства на екипите. Вместо да застъпват и да си тръгват заедно, те ще работят на различни смени. Ръководителите им ще избират между 8, 12 и досегашните 24-часови.   \"Преди години беше направено това, видя се, че не е удачно и сега за втори път се опитват да го въведат като практика, смесването на работното време\", коментира Иван Димитров, Синдикална федерация на служителите в МВР – Русе.\r\n\"Това може да доведе до забавена реакция по време на произшествие\", обясни Светлин Василев от Областния съвет на НСПС \"Огнеборец\" – Монтана.  \"Нарушава се ритъмът на работа. Представете си, че сутрин застъпват 8-10 или 12 човека, говорим за такъв брой състав в най-големите структури на службите,а след 16 часа останат 7 човека или 8\", обяснява инж. Венцислав Станков, президент на НСПС \"Огнеборец\".\r\nСпоред експертите така ще бъдат застрашени животите и на огнеборците, и на хората, които се нуждаят от помощта им.   \"Пожарникарите, като отидат на произшествие, дори без да си говорят, знаят кой какво върши и в момента, в който му извадят служител от екипа, няма кой да му помогне на мястото на пожара\", обяснява Светлин Василев.    \"Това всичко рефлектира както върху нас, така и върху вас. Когато има намалени оперативно тактически възможности, това води рискове до невъзможност за евакуация на хората и отработване на произшествието с максимално намаляване на загубите\", обяснява инж. Станков. \"Тук се дава право на ръководителите на структури да решават кой служител в каква продължителност, по кое време на денонощието да бъде на оперативно дежурство\".\r\n\"За да нямаме извънредни часове, нас ни пускат, освобождават ни от дежурство, казват му компенсации\", обяснява Иван Димитров.\r\n\"Има едни минутки домашната смяна, която е на подсилване, докато дойде\", обяснява Ивайло Стоянов, Синдикална федерация на служителите в МВР – Благоевград.   \"При нас най-важното нещо: първоначалните минути са най-важни във всяко едно произшествие – да отидат колкото се може повече хора и да локализират нещата в самото му начало\", заявява Иван Димитров. ", "date": "2020.01.19", "title": "Пожарникари готвят протести заради безумно работно време"}
{"url": "https://www.actualno.com/analysis/konferencijata-po-vojnata-v-libija-kakvo-da-ochakvame-v-berlin-news_1425215.html", "text": "      От срещата на върха в Берлин на 19 януари ще зависи успехът на по-нататъшното урегулиране на кризата в Либия.      В поканите за международната конференция пише, че дългосрочната цел на германското правителство е „суверинетът на Либия” и „постигането на мир вътре в страната”.\r\nЛибия, обаче, е още много далече от подобни резултати.\r\nМеждународнопризнатото правителство в Триполи на Фаиз Сарадж контролира малка част от страната. Негов съперник е генерал Халифа Хафтар, чиито въоръжени формирования оказват все по-силен натиск върху действащото правителство. Под контрола на Хафтар се намира значителна част от либийската територия, включително повечето от нефтените находища.   Кой ще участва в конференцията? След многобройни подготвителни срещи правителството на ФРГ покани за участие в конференцията представителите на двете воюващи страни. Освен Хафтар и Сарадж, в нея ще участват и държавните и правителствени ръководители на страните, които пряко или косвено участват в регулирането на ситуацията в Либия.\r\nНа срещата на високо равнище са поканени и представители на Европейския съюз, Африканския съюз и Лигата на арабските държави. Там ще бъде и генералният секретар на ООН Антонио Гутереш, тъй като срещата ще се проведе под егидата на организацията.     Кой кого подкрепя в Либия? Големият брой участници в конференцията се обяснява с това, че в миротворческия процес в Либия участват голям брой международни играчи. Властта в Турция подкрепя правителството на Сарадж в Триполи. Анкара вече изпрати свой военен контингент в Либия.\r\nЗад Хафтар са Русия, Египет, Саудитска Арабия и ОАЕ, които в една или друга степен му оказват военна помощ.\r\nВътре в Евросъюза няма единно мнение по либийския въпрос. Франция подкрепя Хафтар, докато Италия, чиято колония Либия е била дълго време, защитава интересите на признатите либийски власти.\r\nОсвен това поне една държава е извън борда на берлинската конференция по Либия.   В интервю за „Дойче веле” посланикът на Тунис в Германия Ахмед Чафра изрази „голямо недоумение”, че страната му не е поканена да участва.\r\n„Бяхме много изненадани, тъй като Тунис е държава, която беше най-силно засегната от ситуацията в Либия и която понася най-много загуби от случващото се там”, заяви той. Мирът в Либия – ключ към стабилността в региона До какви резултати ще доведе конференцията в Берлин?\r\nГоворителят на германското външно министерство Райнер Брьол подчерта, че засега не става въпрос за мирни преговори.\r\n„Целта е международните играчи да се споразумеят за рамковите условия, които биха им позволили да възстановят влиянието си”, сподели той.\r\nКанцлерът на Германия Ангела Меркел разкритикува държавите, които оказват военна подкрепа на участниците на конфликта в Либия.\r\n„Докато там постъпва военна помощ, боевете няма да спрат” и няма да има политическо урегулиране, смята тя.\r\nМеркел тълкува като положителен знак съгласието на президентите Владимир Путин и Реджеп Тайип Ердоган да участват в берлинската конференция, тъй като двамата поддържат различните страни в конфликта.\r\nВъншнополитически експерти смятат, че значението на конференцията надхвърля рамките на урегулирането на ситуацията в Либия. Това по-скоро е въпрос на намиране на ключа за бъдещата стабилност в Северна и Западна Африка. Ако участниците в срещата успеят да донесат мирно бъдеще на Либия, това ще бъде знаково събитие за целия регион.\r\nЧуват се и мнения, че е задължение преди всичко на Русия, като подкрепяща Хафтар, да го убеди да заеме конструктивна позиция относно постигането на мир и да участва в предстоящата среща на върха по Либия в Берлин.   Някои германски политици са скептично настроени относно посредническата роля на Германия по урегулирането в Либия.\r\nДа се осъждат други държави за нарушаване на оръжейното ембарго в Либия и в същото време сам да доставяш оръжие на воюващите страни, както правят Турция, Катар, Египет и ОАЕ, е лицемерие, категоричен е депутатът от Лявата партия Севим Дагделен. Хафтар е съгласен на мир? Решаващият въпрос в навечерието на конференцията е дали в Берлин ще пристигнат Сарадж и Хафтар. И ако да, дали ще се съгласят да проведат среща помежду си.\r\nПреговорите по урегулиране на конфликта в Москва претърпяха фиаско именно заради позицията на Хафтар, който отказа да подпише споразумението за прекратяване на огъня. Във връзка с това министърът на външните работи на Турция Мевлют Чавушоглу дори постави под въпрос провеждането на конференцията в Берлин.\r\n„Ако Хафтар продължава да настоява на своето, берлинската конференция няма да има смисъл”, подчерта той в разпространено от медиите видео.   Въпреки това президентът Ердоган засега има намерение да участва в конференцията. И това е въпреки факта, че подкрепата му за признатото либийско правителство е в разрез с исканията на германските власти. Нещо повече, Ердоган нарече Халифа „пучист”, на когото трябва да се даде урок, ако продължи да атакува правителствените сили.\r\nМинистърът на външните работи на Германия Хайко Маас успя отчасти да постигне успех в ситуацията, която беше попаднала в задънена улица. По време на срещата в Бенгази на 16 януари Хафтар е уверил министъра, че е готов за прекратяване на огъня в Либия. В навечерието на срещата Маас още веднъж огласи позицията на германското правителство: „Никой няма да спечели в този конфликт по пътя на войната. Сега се появява възможност да освободите този конфликт от международно влияние”.\r\nТрезвите очаквания на Германия от конференцията в Берлин\r\nАнализаторът по въпросите на Близкия Изток и Северна Африка от Лондонския изследователски център Chatham House Тим Итън се съмнява, че Германия ще успее да изиграе значима роля в този процес.\r\nДържавите, които имат непосредствено военно присъствие в Либия и си сътрудничат с едната или другата от воюващите страни, ще имат значително по-силно влияние върху политическия процес.\r\nГермания не притежава никакви лостове за въздействие, смята той.   За Германия ще бъде трудна ролята на посредник, тъй като дори международните партньори на Берлин не могат да стигнат до единно мнение по либийския въпрос.\r\nДокато Русия и Турция играят водеща роля в миротворческия процес, очаквайки, че посредничеството им ще бъде компенсирано впоследствие под формата на икономически отстъпки и изгодни условия за инвестирани в Либия, за Германия ще бъде трудно да отстоява позицията си, смята експертът.\r\nГерманските власти са наясно с тези трудности.\r\n„Берлинската конференция не е финалната точка, а само началото на политическия процес под егидата на ООН. За един ден няма да успеем да намерим решение на всички либийски проблеми”, смятат от външнополитическото ведомство на Германия.\r\n---------------------\r\nКристоф Хассельбах, Ирина Филатова – „ДВ” ", "date": "2020.01.19", "title": "Конференцията по войната в Либия – какво да очакваме в Берлин"}
{"url": "https://www.actualno.com/asia/germanija-zaplahite-kym-iran-ne-rabotjat-ne-iskame-pojar-v-blizkija-iztok-news_1425308.html", "text": "      Външният министър на Германия Хайко Маас каза в интервю за вестник Bild, че и Европа имат различни подходи към отношенията с , отбелязвайки, че трябва да се водят преговори, за да се предотврати \"пожар\" в Близкия изток.      \"Съединените щати и Европа имат различни подходи. Въпреки че едностранно се отказаха от ядреното споразумение и преминаха към максимален натиск, искаме да постигнем напредък чрез преговори. Франция, Великобритания и Германия искат да запазят споразумението, за да не позволят на да получи ядрено оръжие\", каза Маас.   Външният министър нарече необходими както преговори, така и политически и икономически натиск в отношенията с , но отбеляза безсмислието на \"заплахите и военните операции\".\r\n\"Заплахите и военната ескалация не промениха нищо. Искаме да предотвратим избухването на пожар в Близкия изток. ЕС разчита на дипломацията, а не на ескалацията. И не бива да се преструваме, че ситуацията ще се подобри веднага, когато режимът в Техеран се промени отвън\", каза Маас, отбелязвайки, че всичко вече се е \"объркало\" в Ирак.  Той добави, че без настоящото споразумение вероятно вече щеше да притежава ядрено оръжие. \"Следователно споразумение с неговите правила за контрол е толкова важно. В никоя друга страна в света не се извършват повече проверки на агенцията по атомна енергия, колкото в Иран\", каза той.\r\nМаас допълни, че за да се подобри положението на иранските граждани, трябва да се поддържа диалог с властите на страната и да се изисква те да спазват правата на човека.   По-рано Германия, Франция и Обединеното кралство обявиха стартирането на механизъм за разрешаване на спорове в рамките на ядрената сделка с поради отказа на Техеран да изпълни част от задълженията си по документа.    През 2015 г. 6 държави (Великобритания, Германия, Китай, Русия, , Франция) и обявиха постигането на съвместния комплексен план за действие. Споразумението предвижда отмяна на санкциите в замяна на ограничаване на ядрената програма на Иран.\r\nСделката в първоначалния си вид не оцеля дори 3 години: през май 2018 г. обявиха едностранно оттегляне от нея и възстановяване на строги санкции срещу Ислямската република. В отговор обяви поетапно намаляване на задълженията си по споразумението. ", "date": "2020.01.19", "title": "Германия: Заплахите към Иран не работят, не искаме \"пожар\" в Близкия изток"}
{"url": "https://www.actualno.com/society/italianskijat-bokluk-v-burgas-i-varna-bil-za-tec-bobov-dol-news_1425318.html", "text": "      Контейнерите с отпадъци, които пристигнаха на пристанището в , трябваше да бъдат прехвърлени в ТЕЦ \"Бобов дол\". Това каза македонецът Горан Ангелов, който е управител на компанията \"Блацион\" ООД, цитиран от БГНЕС.      \"Блацион\" ООД е българско търговско дружество със седалище и адрес на управление в гр. София. Тази компания внася отпадъците, които бяха открити на пристанищата в България. Негови управители са македонските граждани Блаже Игнатов и Горан Ангелов.Те притежават 15% от компанията, а останалата собственост е на италианците Винченцо Трасари и Ецио Боче.   Според Горан Ангелов отпадъците не били прехвърлени в ТЕЦ \"Бобов дол\", защото при пристигането им на пристанището вече е бил изтекъл лицензът на централата за изгаряне на отпадъци. \"Става въпрос за пластмаса и гуми. Откритите дървени, текстилни и стъклени отпадъци не са забранени. Това ще бъде доказано от експертите, след като бъде направена проверка\", обясни Ангелов пред информационна агенция МИА.\r\nСпоред него \"информацията в българските медии не е вярна и отпадъците, ако се получи разрешение, ще бъдат прехвърлени в ТЕЦ \"Бобов дол\" или пък ще бъдат върнати обратно в Италия. \"Всичко разбрах от българските медии. Аз съм малък съдружник в \"Блацион\". Надявам се много бързо всичко да се изясни, и това е в интерес на обществото и на нас самите\", допълни Ангелов.   Новият екоминистър Емил Димитров Ревизоро обяви, че спира ТЕЦ \"Бобов дол\", където са . ТЕЦ \"Бобов дол\" няма да работят, докато не си приведат всичките инсталации в ред и не ги лицензират, категоричен бе той. От централата не са съгласни да спират работа, твърдейки, че . Екоминистърът изрази очакване МОСВ и ТЕЦ-а да се съдят.   Горан Ангелов е управител на най-голямото депо за отпадъци в Република Северна Македония – \"Дрисла\", разположено край Скопие. Той категорично заяви, че никога не е имало партньорство с \"Блацион\" ООД. \"В страната ни (Македония, б.р.) никога не сме внасяли каквито и да е отпадъци, защото това е забранено. Това сме правили само и единствено в съседна България\", каза още Горан Ангелов.    Прокуратурата в Бургас започна разследване за нерегламентиран внос на 20 контейнера с италиански отпадъци на пристанището в Бургас, стопанисвано от \"БМФ Порт – Бургас\" ЕАД. Товарът е транспортиран с кораб на 5 септември 2019 г., като му е бил определен режим временно складиране за срок до 90 дни.\r\nЦял ден в събота на разследващите отваряха контейнерите с нерегламентирано внесен боклук от Италия. Получател на товара е \"Блацион\" ООД. Съдружниците Ецио Боче и Винченцо Трасари ще бъдат търсени по линия на международното сътрудничество.\r\n25-те контейнера са пристигнали в страната на 9 октомври миналата година с разрешение да останат на пристанището 90 дни. След изтичането на този срок собственикът им не ги потърсил, прокуратурата започна досъдебно производство и проверка на съдържанието на товара. Освен описаните пластмаса и каучук, в тях има дрехи, играчки и битови уреди.     ", "date": "2020.01.19", "title": "Италианският боклук в Бургас и Варна бил за ТЕЦ \"Бобов дол\""}
{"url": "https://www.actualno.com/blagoevgrad/polovin-milion-leva-sa-otkradnati-ot-mitnicata-v-blagoevgrad-news_1425312.html", "text": "      Продължава издирването на обирджиите на митницата в Благоевград. По първоначална информация крадците са пробили с ъглошлайф касите на митницата. Все още обаче не е ясна самоличността им, съобщава bTV.      Предполага се, че . Той е бил планиран предварително и крадците са били много добре подготвени.   Те са прескочили оградата и са влезли в двора на митницата. Оттам, за да стигнат до сградата, са се качили по аварийна противопожарна стълба. Успели са да проникнат вътре през прозорец на третия етаж, който е бил предварително отворен.\r\nОбирджиите са били наясно в кое помещение се съхраняват веществените доказателства. Влезли са там и с ъглошлайф са разрязали две метални каси, откъдето са отмъкнали сребърни накити и пари. Въпреки че все още не е изяснен точният размер на кражбата, но се знае, че откраднатата сума е голяма.  По време на бягството крадците разпилели част от плячката в двора на митницата.\r\nОчаква се утре прокуратурата да даде повече подробности по случая. ", "date": "2020.01.19", "title": "Половин милион лева са откраднати от митницата в Благоевград"}
{"url": "https://www.actualno.com/kustendil/razsledvat-myj-po-podozrenie-che-ubil-jena-si-news_1425325.html", "text": "      64-годишен мъж е задържан като основен заподозрян за убийството на съпругата му в Кюстендил, съобщиха от ОДМВР – Кюстендил.      Сигналът е постъпил в полицията от роднини на 63-годишна жена, починала в жилището си в града. Роднините сигнализирали полицията, че имат съмнения, че смъртта на жената не е настъпила по естествен начин.\r\nПредприети са незабавни процесуално-следствени действия от криминалисти на РУ-Кюстендил. Трупът е закаран за аутопсия, предава БГНЕС.\r\nПри първоначалния оглед са установени следи от насилие, а от жилището са иззети множество веществени доказателства.  Работата по започналото досъдебно производство продължава под прякото ръководство на дежурен прокурор от Окръжната прокуратура в Кюстендил, уточняват от полицията в областния град.\r\nПрез миналата година в Кюстендил са станали 4 умишлени убийства. ", "date": "2020.01.19", "title": "Разследват мъж по подозрение, че убил жена си"}
{"url": "https://www.actualno.com/society/pernik-njama-da-izpie-vodata-na-sofija-news_1425339.html", "text": "      Планът на правителството с вода от язовир \"Белмекен\" през ВиК мрежата на София не е заплаха за водата на столицата. Това увери пред БНР министърът на околната среда и водите .      \"Това, което е необходимо на , за да няма криза, можем да го осигурим, без да влияем нито на , нито на деривациите на \"Софийска вода\", посочи той.   \"Деривациите, които захранват язовира \"Белмекен\" са друга каскада, могат да бъдат пренасочвани. От 1993 г., когато е изграден реверсивният тунел, до момента той е използван многократно и с тестова цел, с допълване, с опресняване на вода. Тази система е много добре премислена. Този тунел е двупосочен\", обясни екоминистърът.\r\nВъпреки това той призова да се пести питейната вода, признавайки: \"Аз не мога да пълня каца без дъно\".  Прехвърлянето на вода от язовир \"Белмекен\" към през водопреносната мрежа на София няма да засегне жителите на столицата, увери пред NOVA председателят на парламентарната комисия по околната среда и водите и бивш екоминистър Ивелина Василева.\r\nСпоред нея ВиК дружеството, общината и областната управа са знаели, че намалява количеството вода в язовир \"Студена\", затова е трябвало най-малкото да алармират, за да се вземат адекватни действия.\r\nДопуснато да се случи в е поредица от пропуски и грешки и на местно ниво, и на административно, каза тя.       Ивелина Василева призна, че е била поканена за зам.-министър в екоминистерството от Емил Димитров, но е отклонила предложението. \"Гарантирах на новия министър пълната си подкрепа и при необходимост да помагам. Но аз съм председател на Комисията по околна среда и водите в НС. Смятам, че мястото ми е в Народното събрание\", каза Василева. Относно водопровода в Шумен той каза: \"През тези години са откраднати помпите, тръбите. В момента градът има сондажи и възможност да се захрани самостоятелно, но няма инфраструктура...\"\r\nЕкоминистърът разясни и ролята на у нас.\r\n\"По оперативна програма \"Околна среда\" са осигурени средства, за да може с по около 100 млн. за всяка област да се поднови водопреносната мрежа, пречиствателните станции, целият сектор.      и нямат собствено съфинансиране, защото програмата от ЕС е – даваме ви 80 млн., вие трябва да дадете 20 млн. от себе си… Този холдинг с тези пари, които ще бъдат дадени, ще може да уреди съфинансирането, което не могат да си позволят повечето ВиК-ата. Тази структура ще помогне на всички\", обясни Емил Димитров. Продължават и проверките, свързани със скандала с италианския боклук и ТЕЦ \"Бобов дол\".\r\n\"Прокуратурата е установила, че в Бобов дол има отпадъци, но не опасни... Утре работна група ще отиде да провери всичките разрешителни от РИОСВ –Перник\", обясни екоминистърът по темата за отпадъците.\r\nПо думите му има депа, на които няма издадено разрешение да съхраняват отпадъци, а вече имат отпадъци, и депа с отпадъци, за които изведнъж никой не знае откъде са.    ", "date": "2020.01.19", "title": "Перник няма да \"изпие\" водата на София"}
{"url": "https://www.actualno.com/shumen/novi-techove-po-vodoprovoda-v-shumen-news_1425328.html", "text": "      Близо десет нови теча са установени по водопровода от язовир \"Тича\", който захранва Шумен, съобщава БНР.      Припомняме, градът и още три села (Белокопитово, Дибич и Панайот Волов) останаха без вода два дни заради аварии по довеждащия водопровод.\r\nВъпреки че беше обявено, че авариите са отстранени и вчера водоподаването беше възстановено, се оказва, че проблемите продължават.\r\nЕдната от множеството аварии е при село Хан Крум в района на предишния ремонт.  Днес при обход ще се реши дали повредите могат да бъдат отстранени, без да се спира водата.\r\nОт ВиК дружеството обаче поясняват, че жителите все пак ще трябва отново да останат на сухо, ако налягането при помпената станция спадне.      ", "date": "2020.01.19", "title": "Нови течове по водопровода в Шумен"}
{"url": "https://www.actualno.com/blagoevgrad/pojar-zatvori-pytja-za-gyrcija-kraj-kresna-news_1425343.html", "text": "      Пожар затвори временно пътя за Гърция край Кресна, съобщава Нова телевизия.      Пламъците са избухнали около 11.00 часа в шивашки цех край шосето. Поради тази причина се наложи движението да бъде спряно.\r\nВеднага в участъка се образуваха дълги колони от автомобили.\r\nМалко преди 12.00 часа пожарът беше овладян, а пътят отново беше отворен.  Към момента обаче трафикът остава интензивен. ", "date": "2020.01.19", "title": "Пожар затвори пътя за Гърция край Кресна"}
{"url": "https://www.actualno.com/europe/kamarata-na-lordovete-napuska-london-news_1425349.html", "text": "      Британският премиер Борис Джонсън планира да премести Камарата на лордовете на британския парламент, която заседава в двореца Уестминстър, в Йорк, съобщава лондонският The Times.      \"Миналата седмица премиерът нареди да започне работа по решаването на практически въпроси, свързани с преместването (на Камарата на лордовете, б.р.)\", пише вестникът.   Както бе отбелязано, като основно място за изграждането на нов \"подслон\" на горната камара на британския парламент ще бъде неизползваната земя близо до жп гарата в Йорк, собственост на държавата.\r\nСпоред плана за \"изтеглянето на Камарата на лордовете от Лондон\" по време на конституционната реформа, която ще стартира през пролетта, ще бъде избрано ново място. Като част от същия процес, правомощията и функциите на Върховния съд и министъра на правосъдието ще бъдат преразгледани.  Освен това дизайнът на новата сграда ще бъде избран въз основа на резултатите от архитектурния конкурс. ", "date": "2020.01.19", "title": "Камарата на лордовете напуска Лондон"}
{"url": "https://www.actualno.com/plovdiv/19-dosydebni-proizvodstva-sled-noshtna-hajka-na-kat-v-plovdiv-news_1425348.html", "text": "      Мащабни проверки извършиха на пътищата в Пловдив и областта смесени екипи от МВР, а в резултат 19 водачи осъмнаха като обекти на наказателни производства.      В хода на операцията, наредена от окръжния прокурор на Пловдив заради зачестилите катастрофи с шофьори, употребили алкохол или наркотични вещества, са проверени 1436 моторни превозни средства и 1737 лица.   В два от случаите водачите са предложили подкуп на полицейски служители и сега ще отговарят за това пред съда, 10 са шофирали след употреба на алкохол, като концентрацията е над 1.2 промила, при петима полевите тестове са установили наличие на наркотици, а в двама са намерени и наркотични вещества.\r\nВсички извършители са били задържани. Освен започнатите наказателни производства, в резултат на проверката са съставени 120 акта и 126 фиша за нарушения по Закона за движение на пътищата.   ", "date": "2020.01.19", "title": "19 досъдебни производства след нощна хайка на КАТ в Пловдив"}
{"url": "https://www.actualno.com/balkani/erdogan-obvini-gyrcija-che-dejstva-podmolno-s-libija-news_1425353.html", "text": "      Турският президент Реджеп Тайип Ердоган заяви, че , след като тя прие на преговори в Атина командира на Либийската национална армия фелдмаршал Халифа Хафтар, съобщава РИА Новости.      \"Гърция не е поканена от Германия (на срещата за Либия) и затова тя усеща безпокойство. Хафтар няма легитимност, а Файез Сарадж е признат от света. Хафтар беше поканен в Гърция и проведоха преговори.   Говорих с Кириакос Мицотакис за това, че той играе \"нечестна игра\". Преговорите им с Хафтар нямат никаква стойност\", коментира Ердоган пред журналисти, непосредствено преди да замине за в Берлин.\r\nНа са поканени представители на Русия, , Турция, Египет, ЕС, ООН и други страни. Сарадж и Хафтар заявиха, че ще присъстват на конференцията.   ", "date": "2020.01.19", "title": "Ердоган обвини Гърция, че действа подмолно с Либия"}
{"url": "https://www.actualno.com/politics/borisov-se-pohvali-pred-mvf-s-ustojchivata-ni-ikonomika-news_1425372.html", "text": "      Министър-председателят се срещна с управляващия директор и председател на Изпълнителния съвет на Международния валутен фонд (МВФ) Кристалина Георгиева.      Основен акцент в разговора им в Министерския съвет беше сътрудничеството на с международната организация и възможностите то да се развива с оглед приоритетите на Кристалина Георгиева като ръководител на МВФ. В срещата участва и министърът на финансите Владислав Горанов.\r\nМинистър-председателят изтъкна разумната фискална политика, която води и която е отчетена от международните кредитни агенции.\r\nПремиерът посочи, че българската икономика продължава да се развива устойчиво, без да натрупва макроикономически дисбаланси и че страната ни има стабилен напредък по присъединяването към ERM II.   От своя страна Кристалина Георгиева поздрави правителството за постиженията в областта на фискалната политика и отбеляза, че това е добър стимул за реализацията на набелязаните от кабинета управленски приоритети.\r\nНа срещата бяха обсъдени също предизвикателствата пред глобалното икономическо развитие. Премиерът Борисов и Кристалина Георгиева се обединиха около разбирането, че осигуряването на по-силен и устойчив растеж следва да продължи да бъде водещ принцип в икономическите политики в световен мащаб.    В рамките на разговора премиерът Борисов подчерта, че изборът на Кристалина Георгиева начело на МВФ през септември миналата година е голямо постижение за България.\r\nМинистър-председателят пожела успех на Георгиева на отговорната й позиция, като изрази увереност, че професионалните й успехи за развитието на МВФ ще имат позитивно отражение и за авторитета нашата страна в международен план. ", "date": "2020.01.19", "title": "Борисов се похвали пред МВФ с устойчивата ни икономика"}
{"url": "https://www.actualno.com/europe/erdogan-turcija-shte-obere-plodovete-na-usilijata-si-v-libija-news_1425416.html", "text": "      Турция ще обере плодовете на усилията си по отношение на Либия в предстоящите преговори в Берлин. Това заяви президентът Реджеп Тайип Ердоган на съвместна пресконференция с руския президент Владимир Путин преди срещата на върха, предаде изданието Daily Sabah, цитирано от агенция \"Фокус\".      Двамата президенти разговаряха по време на среща между делегациите, в която бяха включени министърът на отбраната Хулуси Акар, министърът на външните работи Мевлют Чавушоглу, ръководителят на Националната разузнавателна организация на Турция (MIT) Хакан Фидан, директорът на пресслужбата на турския президент Фахретин Алтън, говорителят на президента Ибрахим Калън и други високопоставени служители.\r\nЕрдоган каза, че Турция е наясно с отговорността си по отношение на осигуряването на прекратяване на огъня в Либия, но отбеляза, че в това отношение трябва да си сътрудничат всички участници. „За да има в Либия политически процес, агресивното отношение на Хафтар трябва да приключи“, каза Ердоган и добави, че срещата на върха трябва да улесни прехода към политическия процес.   Президентът изтъкна и многоизмерното сътрудничество между Турция и Русия и нарече 2019 година \"светла\" по отношение на двустранните отношения. „Завършихме много проекти, включително системите за отбрана С-400 с решителност и без да правим никакви отстъпки по нашите национални интереси, въпреки целия натиск, с който се сблъскахме“, каза Ердоган, като отбеляза, че съвместните усилия на двете страни са допринесли значително за разрешаване на конфликтите в региона.  Путин от своя страна подчерта, че засега са предприети сериозни стъпки по отношение на политическия процес в Либия. \"Въпреки продължаващите конфликти на място, враждуващите страни ни послушаха и беше постигнато примирие\", каза руският президент. \"Дори фактът, че конфликтните страни в Либия дойдоха в Москва само за преговори за примирие, според мен е успех\", посочи той, като благодари на външните министри на двете страни.\r\nПутин отбеляза, че двете страни са предприели сериозни стъпки в Истанбул, които проправиха пътя за преговорите в Берлин и имат за цел да финализират проблема на срещата на върха.\r\nПрипомняме, че през ноември Либия и Турция подписаха споразумения, които очертават сътрудничеството по отношение на сигурността и морските въпроси, като разгневиха средиземноморските страни, включително Гърция и администрацията на кипърските гърци, на които дипломатическата маневра не позволява едностранно да се възползват от енергийните ресурси в региона.       Правителството на националното съгласие (ПНЦ) на Либия наскоро направи официално искане за подкрепа по въздух, земя и море от турските военни, за да помогне за предотвратяване на офанзива от силите на маршал Халифа Хафтар, който се опитва да поеме контрола над столицата Триполи. Турция подкрепя признатото от ООН ПНС срещу милициите и наемниците на Халифа Хафтар.\r\nПрез април силите на Хафтар започнаха военна кампания за завземане на Триполи от международно признатото правителство. Хафтар обяви на 12 декември, че е наредил на бойците да започнат \"решителна битка\" за превземането на града.\r\nПовече от 280 цивилни и 2000 бойци са убити от началото на нападението на Хафтар над Триполи, сочи анализът на ООН. Сраженията са прогонили около 146 000 души, като продължаващото насилие заплашва да потопи Либия в жесток хаос, след прогонването и убийството на дългогодишния диктатор Муамар Кадафи.\r\nАнкара се присъединява към Италия и Катар в подкрепа на законното правителство на премиера Файез Сарадж в Триполи. Междувременно съперничещите сили, базирани на изток, се подкрепят от Франция, Русия, Йордания и Обединените арабски емирства, заедно с други ключови арабски държави. ", "date": "2020.01.19", "title": "Ердоган: Турция ще обере плодовете на усилията си в Либия"}
{"url": "https://www.actualno.com/europe/hari-i-megan-markyl-poluchiha-jaduvanata-svoboda-news_1425283.html", "text": "      Принц Хари и съпругата му Меган повече няма да могат да използват кралските си титли, прекратява се и финансирането им с държавни средства, се посочва в изявление на Бъкингамския дворец, цитирано от BBC.      Херцогът и херцогинята на Съсекс заявиха, че смятат да върнат 2,4 млн. паунда, похарчени от британския бюджет за ремонта на имението \"Фрогмор Котидж\" в Уиндзор. Това обаче ще остане семейният им дом във Великобритания.   Освен това принц Хари и Меган Маркъл вече .\r\n\"След месеци разговори и дискусии от последните дни, аз се радвам, че ние заедно намерихме конструктивния и осигуряващ подкрепа подход към следващите стъпки на моя внук и семейството му.  Хари, Меган и Арчи винаги ще си останат любими членове на моето семейство. Цялото ми семейство се надява, че днешното споразумение ще им позволи да започнат да изграждат щастлив и спокоен нов живот\", се казва в изявлението на Елизабет Втора.\r\nВ него е посочено, че Хари и Меган разбират, че ще им се наложи да се откажат от изпълнението на кралските си задължения. С благословията на кралицата херцогът и херцогинята на Съсекс ще продължат да поддържат своите частни благотворителни инициативи и връзки, отбелязва текстът от Бъкингамския дворец.   \"Признавам предизвикателствата, които са изпитали в резултат на интензивния контрол през последните две години и подкрепям желанието им за по-независим живот\", отбелязва Елизабет Втора.    Британската кралица изрази задоволство от досегашните им публични задължения. \"Искам да им благодаря за цялата им всеотдайна работа в цялата страна, за благото на обществото и съм особено горда от това как Меган толкова бързо се превърна в част от семейството. Надеждата на цялото ми семейство е, че днешното споразумение им позволява да започнат да изграждат щастлив и спокоен нов живот\", пише тя.\r\nНовото споразумение ще влезе в сила през пролетта на тази година. То беше сключено след като преди 10 дни Хари и Меган заявиха, че искат да се откажат от ангажиментите, свързани с кралската фамилия и ще се стремят към финансова независимост. Те разкриха, че планират да живеят във Великобритания и в Канада.\r\nОт двореца уточниха, че няма да разкрият как ще бъде организирана охраната на Хари и Меган в бъдеще.   По-рано журналисти многократно питаха кой и как ще плаща за сигурността на кралската двойка – особено ако ще живее извън пределите на страната. В момента с охраната на членовете на кралската фамилия, в това число на Хари и Меган, е ангажирана британската полиция. ", "date": "2020.01.19", "title": "Хари и Меган Маркъл получиха жадуваната свобода"}
{"url": "https://www.actualno.com/chronicles/igrata-skrabyl-se-pojavjava-na-pazara-news_1425140.html", "text": "      Скрабъл (на английски: Scrabble, буквално „драсканица“) е игра на дъска, при която трябва да се съставят думи от отделни букви.      Играе се от 2 до 4 души върху табло с размери обикновено 15 на 15 квадрата. Използват се плочки, върху които има написана буква от азбуката, както и броят точки, които тя носи на този, който я е поставил върху таблото. Целта на играта е да се състави дума от плочките, които държи всеки играч, като в същото време думата се съчетае с някоя или някои от думите от таблото.    ", "date": "2020.01.19", "title": "Играта „Скрабъл“ се появява на пазара"}
{"url": "https://www.actualno.com/society/prognoza-za-vremeto-19-januari-nedelja-news_1425245.html", "text": "      През настоящото денонощие над страната ще има значителна, предимно ниска облачност. По-значителни разкъсвания и намаления на облачността ще има над Югозападна България. В крайните югоизточни райони ще превали слаб дъжд, а в Предбалкана слаб сняг, повече през нощта срещу понеделник.      В Източна ще духа до умерен север-североизточен вятър. Минимални температури предимно между минус 3° и 2°, максимални между 1° и 6°. Атмосферното налягане ще бъде по-високо от средното за месеца и през деня бавно ще се повишава. Това съобщи за Агенция \"Фокус\" дежурният синоптик Христо Христов от Националния институт по метеорология и хидрология (НИМХ).\r\nНад Черноморието ще бъде облачно, по южното крайбрежие със слаби превалявания от дъжд. Ще духа умерен север-североизточен вятър. Максимални температури предимно между 5° и 7°. Температурата на морската вода е 7-8°. Вълнението на морето ще бъде 3-4 бала.\r\nНад планините ще бъде предимно слънчево. Вятърът ще бъде слаб до умерен, като през деня ще се ориентира от североизток. Максималната температура на 1200 метра ще бъде около 1°, на 2000 метра – минус 4°.  В понеделник по-значителна ще е облачността преди обяд над Северна и Източна , на изолирани места е възможно все още да превалява съвсем слаб сняг, по Черноморието – слаб дъжд. В Западна ще се появи слаб северозападен вятър, в Източна вятърът ще е до умерен, от север-северозапад. През втората половина от деня облачността ще се разкъсва и ще намалява.\r\nВъв вторник и сряда ще преобладава слънчево време. Вятърът навсякъде ще стане северозападен и ще се усили, особено втория ден. Минималните температури ще са по-ниски, до минус 5°, минус 7°. Дневните ще се повишат чувствително, но за кратко. В сряда максималните ще достигнат на места до 12°-14°, но по-късно през деня ще започне бързо застудяване. ", "date": "2020.01.19", "title": "Прогноза за времето – 19 януари (неделя)"}
{"url": "https://www.actualno.com/analysis/grajdanskata-vojna-v-libija-koj-podkrepja-halifa-haftar-i-roljata-na-turcija-news_1425197.html", "text": "      В началото на 2014 г. Халифа Хафтар напуска дома си, разположен на няколко мили от централата на ЦРУ във Вирджиния, и се отправи към Либия, за да участва в последната си война. С неговото пристигане либийското въстание се превърна в гражданска война.      Хафтар беше до убития от бунтовници през 2011 г., диктатор на Либия Муамар Кадафи когато Движението на свободните офицери, водено от последния, завзе властта от крал Идрис при преврата през 1969 г. Като панарабист и военен, Хафтар дълго време беше в услуга на Кадафи. Някои дори твърдят, че има пръст и при написването на известната „Зелена книга” на Кадафи, в която той излага своята идеология.\r\nХафтар е водач на либийските сили по време на войната в Чад. В края на 80-те години става изкупителна жертва за военния провал на Либия там. Последвалото публично оповестено разочарование на Кадафи Хафтар приема като предателство, което никога няма да забрави.\r\nСлед няколко неуспешни опита за сваляне на либийския лидер, Хафтар заминава за и през 90-те години се установява във Фолс Чърч (Falls Church), Вирджиния. Беше кристално ясно, че си сътрудничи с ЦРУ, но името му не се споменаваше публично до 2014 г.   Новите съюзници на Хафтар Въпреки че през целия си живот Хафтар е бил враг на Кадафи, семейството на либийския диктатор е подкрепило кандидатурата му за лидер на страната след неговото завръщане в нея, става ясно от интервю на британския всекидневник „The Times” през 2017 г. с Ахмед Кадаф Ал Дам, братовчед на Кадафи.\r\nСлед като новият военачалник в Близкия Изток и Северна Африка стъпи на либийска територия след почти двадесетгодишно отсъствие, не само старите гвардейци на Либия, но и външни играчи се включиха в гражданската война в Либия. Обединените арабски емирства, например, са били силно ангажирани в нея, вероятно много преди пристигането на Хафтар.    Мохамед Далан, най-задкулисната фигура в Близкия Изток и съветник по сигурността на фактическия владетеля на ОАЕ - престолонаследника Мохамед бин Зайед Ал Нахаян, заговори за сваляне на международно признатото Правителство на националното съгласие в Триполи и, според доклади, подклажда гражданската война там.\r\nПубликуваните през 2015 г. „Сиси лийкс” (Sissi Leaks)“ разкриха участието на Далан в Либия. Като представител на ОАЕ той поодкрепя контрареволюцията в Либия, която се води от Ал Дам, докато Хафтар не се появи на сцената. Според информацията, лидерите на египетския преврат уредили среща между Далан и Ал-Дам, за да се споразумеят за контрареволюцията в Либия. Ролята на ОАЕ в Либия Доклад на Комитета по санкциите на ООН обвини през 2017 г. ОАЕ в \"манипулиране на либийската стабилност\". В доклада се посочва, че държавата от Персийския залив многократно е нарушавала международното оръжейно ембарго и тайно е доставяла, наред с другите оръжия, атакуващи хеликоптери и други военни самолети, както и бронирани превозни средства за генерал Хафтар и неговата Либийска национална армия, която отказва да признае подкрепеното от ООН правителство в Триполи.\r\nПрез 2017 г. Далан беше разследван от Международния наказателен съд (МНС) за участие във военни престъпления и престъпления срещу човечеството, включително убийства и преследвания на цивилни.   Източник на Wikileaks разкри, че Далан и Сейф ал Ислям Кадафи са се срещали в Испания преди Арабската пролет, съобщи Близкия изток.   По-късно през 2018 г. медиите публикуваха съобщения, че ОАЕ използва 30 милиарда долара от замразените активи на Либия чрез Далан, за да финансира Хафтар в борбата му срещу Правителството на националното съгласие.\r\nЯсно е, че ОАЕ са използвали Далан за собствени цели, но той не беше просто инструмент за осъществяването на външната политика на ОАЕ; но я защитаваше.\r\nКакто е известно, Далан е имал близки отношения с Абдел-Фатах ал-Сиси от Египет. Гореспоменатите „Сиси уийкс“ разкриха, че ОАЕ подкрепя финансово въстанието на опозицията чрез банкова сметка, контролирана от няколко генерала от египетската армия. Далан не участва само в контрареволюции в Либия и Египет. Името му се появи и във връзка с опита за преврат в Турция през юли 2016 г. Турските съдебни органи наскоро издадоха заповед за ареста му.\r\nЗа всички онези, които са запознати с кризите в Близкия Изток, Далан означава ОАЕ. Враждебността на Абу Даби    През последните няколко години ОАЕ финансира групи за борба с президента Реджеп Тайип Ердоган, включително и незаконната Кюрдска работническа партия (PKK), Турският външен министър Мевлют Чавушоглу заяви след опита за преврат преди няколко години: „Знаем, че една страна финансира опита за преврат в Турция с 3 милиарда долара“.\r\nОтношенията между ОАЕ и Турция никога не са били много близки, но ОАЕ явно увеличи усилията си за борба с Турция. Когато погледнете конфликтите и кризите в Близкия Изток и Северна Африка, става ясно, че двете страни стоят на противоположни позиции. Пропастта между Турция и ОАЕ започна да се разширява след свалянето президента на Египет Мохамед Морси и продължи със Сирия. В Либия ОАЕ установи ос Египет-ОАЕ срещу турско - катарската ос, като подкрепи Хафтар и започна гражданска война след свалянето на Кадафи. От Сомалия до пристанището на Червено море Суакин е почти невъзможно да не се забележат усилията на ОАЕ да блокират влиянието на Анкара.\r\nСлед поканата на подкрепеното от Правителство на националното съгласие в края на 2019 г., турският парламент гласува да разположи свои военни сили в Либия, за да подкрепи Триполи срещу кампанията на Хафтар. Това разгневи Хафтар и водените от ОАЕ негови поддръжници,. В отговор Хафтар заяви, че е „обявил джихад” на турската армия. Той обвини Турция, че се стреми „да си възвърне контрола над Либия“, което съвпада с реториката на ОАЕ. Емиратите твърдят, че Турция има експанзионистични „неоосмански“ амбиции в региона. Тъй като Османската империя не се възстановява, тези твърдения са просто несериозни.\r\nТъй като Либия вече е гореща тема в световен мащаб, Абу Даби започна да разпространява сред арабския свят „неоосманска“ пропаганда, придружена от неверни твърдения. Не всички арабски държави като Египет и Саудитска Арабия бързат да се включат в хора на ОАЕ. Съюзници като Катар и Алжир зачитат връзките си с Анкара.\r\nНовият президент на Алжир Абделмаджид Тебун се срещна преди няколко дни с министър-председателя на Либия Файес ал Сарадж и подчерта, че Триполи е „червена линия, която никой не бива да пресича”.   Миналата седмица турският президент Ердоган и руският президент Владимир Путин обявиха прекратяване на огъня в Либия. Дистанцирайки се от руската частна армия „Вагнер”, която се бие в Либия за Хафтар, Путин се споразумя с Ердоган да се намери начин за прекратяване на кръвопролитията в Либия, точно както направиха със Сирия. Съобщава се, че наемниците от „Вагнер” са започнали да се изтеглят от фронтовата линия в Триполи след сделката.\r\nХафтар бързо отхвърли призива на двамата президенти за прекратяване на огъня, но след телефонен разговор на Путин с Мохамед Бин Зайед ал Нахаян промени позицията си да дойде на масата на преговорите. Замина за Москва да договори примирие, без обаче да подпише споразумението.\r\nНе знаем, какво са си говорили Путин и Мохамед Бин Зайед ал Нахаян, нито какво го е накарало да промени мнението си. Знаем, че и Турция, и Русия имат достатъчно лостове за влияние в Либия. Но трябва да знаем и какви са лостовете за влияние на ОАЕ там.\r\nПо-важното е, че е ясно, кой иска мир и кой не.\r\nАвтор: Мерве Шебнем Оруч, „Сабах”, Превод: БГНЕС ", "date": "2020.01.19", "title": "Гражданската война в Либия: Кой подкрепя Халифа Хафтар и ролята на Турция"}
{"url": "https://www.actualno.com/europe/putin-e-protiv-idejata-za-pojiznen-mandat-news_1425289.html", "text": "      Руският президент Владимир Путин е против идеята , както е било по времето на Съветския съюз, предаде Associated Press.      Той каза това на среща с ветерани от Втората световна война в Санкт Петербург, броени дни след като обяви конституционни промени, които могат да му помогнат да остане на власт след края на президентския му мандат през 2024 г.   На предложението, направено от ветеран на срещата, мандатът на руския президент да е неограничен, Путин е отговорил, че \"би било много обезпокоително да се върнем към ситуацията от средата на 80-те години, когато държавните лидери един след друг оставаха на власт до края на живота си\".\r\nПутин стана президент за първи път през 2000 г., а през 2008 г. стана премиер, след като заради конституционните разпоредби нямаше право да се кандидатира за трети мандат. Дмитрий Медведев, който зае президентския пост след него, бе оценяван като далеч по-слаба фигура.  След връщането на Путин в Кремъл Медведев стана премиер. По-рано тази седмица , след като Путин разкри предложенията си за конституционна реформа. Премиерският пост бе поет от ръководителя на данъчната служба . ", "date": "2020.01.19", "title": "Путин е против идеята за пожизнен мандат"}
{"url": "https://www.actualno.com/balkani/gyrcija-i-turcija-se-sblyskaha-i-na-kiber-fronta-news_1425248.html", "text": "      Хакерите от Anonymous Greece заявиха, че са атакували турски сайтове, включително имейл услуги на турската полиция, турската разузнавателна служба и тел. 112 за спешни обаждания, съобщи МИА.      Действията им са в отговор на атаките срещу гръцки правителствени сайтове от турска хакерска група. \"Както турците удариха вчера, така реагираме на следващия ден. Съобщаваме, че атаките започват сега\", пишат от Anonymous Greece.   По-рано турските хакери от Anka Neferler поеха отговорността за проблеми, които се появиха снощи в сайтовете на няколко гръцки държавни ведомства, твърдейки, че са извършили кибер атака.\r\nСайтовете на гръцкия парламент, на министерствата на външните работи и на икономиката, и на Атинската фондова борса не бяха достъпни за около 90 минути.  \"Гърция заплашва Турция в Егейско море и в Източното Средиземноморие. И сега заплашва конференцията за Либия\", оправдаха действията на кибер саботьорите, цитирани от AFP.\r\nТе са разгневени от визитата на генерал Халифа Хафтар в Атина, когото гръцките власти охотно приеха, сякаш за да се противопоставят на турската подкрепа за правителството на Файез ал Сарадж.   Гърция дори изрази готовност да , за да гарантират примирието в страната.    Турският президент Реджеп Тайип Ердоган заяви, че страната му започва да изпраща войници в Либия в подкрепа на правителството на Сарадж.\r\nХалифа и Сарадж се срещат на мирна конференция в Берлин, резултатът от която до голяма степен ще определи бъдещето на Либия. ", "date": "2020.01.19", "title": "Гърция и Турция се сблъскаха и на кибер фронта"}
{"url": "https://www.actualno.com/america/maduro-se-ogyna-gotov-e-da-pregovarja-sys-sasht-i-opozicijata-news_1425276.html", "text": "      Президентът на Венецуела Николас Мадуро заяви, че е готов за директен диалог с президента на САЩ.      \"Ако има уважение между правителствата, без значение колко големи са Съединените щати и ако има диалог, обмен на достоверна информация, след това бъдете сигурни, можем да създадем нов тип отношения\", каза Мадуро в интервю за американския вестник Washington Post.   Според вестника това е първото интервю на лидера на Венецуела американска медия от февруари миналата година.\r\nМадуро също отбеляза, че е готов да разговаря с (лидера на опозицията) Хуан Гуайдо, но не е съгласен с исканията му опозицията да подаде оставка. \" . Той и грешките му. Не ме обвинявайте сега. Сега той трябва да отговаря на САЩ\", каза Мадуро.  Той заяви, че предпочита да говори директно с президента на Доналд Тръмп. \"Вярвам, че (държавният секретар на , б.р.) Майк Помпео се е провалил във Венецуела и е отговорен за провала на Доналд Тръмп в политиката си към страната ни.\r\nМисля, че Тръмп имаше отвратителни съветници за Венецуела. , Майк Помпео (специален представител на за Венецуела) и Елиът Ейбрамс го доведоха до грешна визия\", каза президентът на латиноамериканската държава.   Венецуела е обект на , а страната е измъчвана от хиперинфлация и дефицит на стоки от първа необходимост. Страната е в международна изолация, като поддържа добри отношения с едва няколко държави. Най-големият ѝ .     ", "date": "2020.01.19", "title": "Мадуро се огъна: Готов е да преговаря със САЩ и опозицията"}
{"url": "https://www.actualno.com/europe/telata-na-ukraincite-zaginali-v-iran-pristignaha-v-kiev-news_1425360.html", "text": "      Ковчезите на 11-те украинци, загинали при инцидента със самолет, свален погрешка от , пристигнаха в Киев.      Президентът Владимир Зеленски, премиерът Олексий Гончарук и други присъстваха на тържествената церемония на киевското летище Бориспил, за да видят свалянето от самолета на тленните останки на деветимата украинци от полетния екипаж и двама пътници.   Летящият към Киев Боинг 737 на украинската авиокомпания катастрофира малко след излитането си от Техеран на 8 януари, при което загинаха всички 176 души на борда, предимно ирански и канадски граждани.\r\nПътническият самолет беше поразен от изстреляни от иранската ПВО ракети, за които впоследствие Техеран призна, че погрешка е свалил самолета.   ", "date": "2020.01.19", "title": "Телата на украинците, загинали в Иран, пристигнаха в Киев"}
{"url": "https://www.actualno.com/balkani/arestuvaha-bylgarin-za-prodajba-na-bebeta-v-gyrcija-news_1425354.html", "text": "      В Гърция е арестуван българин на граничния пункт \"Промахон\" в Гърция. Полицията го издирва от две години със заповед за арест по повдигнато обвинение, обяви БНР.      Срещу 35-годишният български гражданин има повдигнато обвинение за участие в престъпна група за .   Българинът се опитал да влезе в Гърция през нощта с надежда, че няма да му проверят личните документи. От 2018 г. е заповедта за арест, уточняват гръцките власти.\r\nТой успява да избегне задържане преди две години, когато прекарва три млади българки в напреднала бременност, но от Италия.  Полицията е била информирана предварително за този трансфер, като полицайка под прикритие влиза в телефонна връзка с българина и уговарят цена за нелегалното осиновяване.\r\nНа пристанище \"Игуменица\" при пристигане на автомобила с три българки, арестуваният успява да избегне ареста. Прокуратурата повдига обвинение срещу него и го издирва от 2018 г. ", "date": "2020.01.19", "title": "Арестуваха българин за продажба на бебета в Гърция"}
{"url": "https://www.actualno.com/europe/gibraltar-vliza-v-shengen-sled-brexit-news_1425323.html", "text": "      Гибралтар може да се присъедини към Шенгенското пространство, след като Великобритания напусне Европейския съюз. Това заяви премиерът на британската отвъдморска територия Фабиан Пикардо, цитиран от \"Спутник\".      \"Обсъдихме въпроса преди Brexit. Има ли смисъл за ЕС гражданите на Съюза да нямат достъп до територия с площ от 6,2 кв. км в Южна Испания? Не мисля така\", посочи той.   В момента 22 от общо 28-те страни членки на ЕС членуват в Шенгенското споразумение. Великобритания, Ирландия и Кипър не са в Шенген, а Румъния, и Хърватия са напът да се присъединят към общността.\r\nПикардо изтъкна, че включването на Гибралтар към Шенгенското пространство би било положителна стъпка независимо от позицията на Обединеното кралство. Според него Гибралтар трябва да има \"гъвкава граница\" с европейските страни.  Присъединяването на Гибралтар към Шенген би улеснило свободното придвижване през границата с Испания.\r\nТериториалният спор за Гибралтар между Испания и Великобритания продължава от 300 години. На референдумите, проведени през 1967 и 2002 г., 99% от жителите на територията пожелаха да останат към Обединеното кралство.   Испания обаче смята Гибралтар за своя територия, поради което предложи Великобритания да установи съвместна власт на двете страни върху територията.     ", "date": "2020.01.19", "title": "Гибралтар влиза в Шенген след Brexit?"}
{"url": "https://www.actualno.com/asia/iran-prashta-na-ukrajna-chernite-kutii-na-svalenija-samolet-news_1425271.html", "text": "       изпраща на Украйна на , които иранските военни свалиха този месец - инцидент, който доведе до на борда и предизвика размирици в Техеран.      Иранската информационна агенция Tasnim съобщи също, че властите са подготвили експерти от Франция, Канада и да проучат информация от данните и гласовите записи на самолета на украинските авиолинии.\r\nСамолетът беше свален погрешка в момент, когато атакува американски военни бази в Ирак. Но на военните бяха нужни дни, за - забавяне, което предизвика протести.\r\nУкраинският президент Зеленски заяви, че да разследва и накаже виновните за инцидента и да изплати обезщетения на семействата на загиналите. Прокуратурата в Украйна също трагичният инцидент.   ", "date": "2020.01.19", "title": "Иран праща на Украйна черните кутии на сваления самолет"}
{"url": "https://www.actualno.com/celebrate/sv-prepodobni-makarij-veliki-egipetski-news_655102.html", "text": "      Преподобният Макарий Египетски се родил в Египетската страна, в селище, носещо името Птинапор. Неговите родители били съименни на древните свети праотци - Авраам и Сарра, като бащата на преподобния бил свещеник. Тъй като съпружеството им било безплодно, те решили да водят целомъдрен живот, но без да се разделят един с друг. И така те прекарали много години, съединени с духовно съжителство. Украсявали живота си с въздържание и пост, с чести молитви, неотслабващо бдение, щедро раздаване на милостиня, странноприeмство и много други добродетели.      В това време, по Божие произволение варварите нападнали Египет, като разграбили цялото имущество на египетските жители. Заедно с другите, и родителите на Макарий се лишили от цялото си имущество и искали да заминат от своето отечество в някоя друга страна. Но веднъж през нощта, когато Авраам спял, му се явил насън свети патриарх Авраам, в образа на почтен, побелял старец в блестяща дреха. Той утешавал Авраам в нещастието му, повелявайки му да се уповава на Господа и да не се отлъчва от египетските предели, но да се пресели в селището Птинапор. При това патриарх Авраам му предсказал, че Бог скоро що го благослови с раждането на син, както някога благословил самия него, когато бил преселник в Ханаанската земя, като му дал син в старостта.\r\nКато се пробудил от съня, свещеникът Авраам разказал на жена си видението, което било към него, и двамата въздали хвала на Бога. Веднага след това те се преселили в посоченото селище, което се намирало на неголямо разстояние от Нитрийската пустиня. Всичко това станало по Божие произволение, та синът, който щял да се роди от тях - преподобният Макарий, - по-силно да обикне пустинния живот, на който се отдал, както ще видим впоследствие, с цялата си душа.\r\nКогато младежът достигнал пълнолетие и се научил да разбира Свещеното Писание, родителите му, като че ли забравили предсказаното за него чрез ангела, който се явил на Авраам във видението, и пожелали да встъпи в брак, макар сам той да нямал никакво желание за това. Напротив, с всички сили се противил на уговарянето на родителите си, желаейки да се сгоди с единствената нетленна невеста - чистия и непорочен девствен живот. Обаче, подчинявайки се на волята на родителите, Макарий им се покорявал, като се предавал целият в ръцете на Господа и се надявал, че Той ще му посочи по-нататъшния път. След свършването на сватбения пир, когато младоженците били въведени в брачната стая, той се престорил на болен и не се докоснал до невестата си, като се молел от дълбините на сърцето си на Бога и на Него възлагал упованието си, за да му дари Господ скоро да остави светския живот и да стане монах.  След няколко дни на един от родствениците му се случило да тръгне за Нитрийската планина, за да донесе селитра, която се намирала там в огромно количество, от което и самата планина носила името \"Нитрийска\". По желанието на своите родители заедно с него тръгнал и Макарий. Като стигнал до Нитрийското езеро, той отишъл настрани от своите спътници, желаейки малко да отдъхне от пътя, и заспал. И ето, в сънно видение пред него се явил някакъв дивен мъж, блестящ от светлина, който му казал: \"Макарий! Виж тези пустинни места и внимателно ги разгледай, тъй като тук ти е определено да се поселиш\".\r\nКато се събудил от съня, блаженият започнал да размишлява за казаното му във видението и бил в недоумение какво ще стане с него. В онова време още никой не се заселвал в пустиня, освен Антоний Велики, и никому неизвестният пустинник Павел Тивейски, подвизаваш се някъде във вътрешната пустиня и видян единствено от свети Антоний. Когато след тридневното пътуване до Нитрийската планина Макарий се завърнал със спътниците си у дома, той намерил своята съпруга да страда от толкова силна треска, че вече умирала. Скоро починала пред очите му, преминавайки като непорочна девственица във вечния живот.\r\nИ от това време той вече не започвал да се грижи за нищо земно, непрестанно пребивавал в Господния храм и се занимавал с четене на Свещеното Писание. Родителите му, като виждали какъв живот води, не се осмелявали вече в негово присъствие да споменават даже име на жена, но много се радвали на този негов целомъдрен живот.    Междувременно Авраам навлязъл вече в преклонна възраст и бил много болен, така че от старост и болест останал без зрение. Блаженият Макарий с любов и усърдие се грижел за престарелия си и болен баща. Скоро старецът отишъл при Господа, а шест месеца след неговата смърт починала в Господа и Сарра. Преподобният погребал родителите си с обичайното християнско погребение и станал напълно свободен от връзките на плътта, като раздал след погребението цялото си имущество на бедните за упокоение на душите на починалите. В сърцето си той бил много печален, че вече няма никого, на когото да може да открие своята тайна и да получи добър съвет за богоугоден живот. Затова усърдно започнал да се моли на Бога да му изпрати добър наставник, който би го ръководил по пътя към спасението.\r\nСлед известно време настъпил денят на паметта на един светец, в чест на когото, по обичая на родителите си, и Макарий пожелал да устрои празник. Той приготвил обяд, като го предназначил не толкова за своите съседи, колкото за бедните и нещастните. Присъствайки в този ден на църковното богослужение, той видял един почтен старец - монах, влязъл в храма. Монахът имал дълги бели коси и брада, която достигала почти до кръста; лицето му било бледо от продължителния пост, целият му вид бил благолепен, тъй като и вътрешният му душевен лик бил украсен от красотата на добродетелите. Старецът живеел недалече от село Птинапор в пустинно място, където имал отшелническа килия. Той никога и на никого не се показвал и единствено в този ден, по Божие устроение, дошъл в намиращата се в селото църква, за да се причасти с Пречистите Христови Тайни. След свършването на Божествената литургия, Макарий поканил монаха да дойде в дома му на обща трапеза. След трапезата, когато всички поканени се разотишли, Макарий задържал монаха и като го отвел в уединено място, паднал в краката на стареца и му казал: \"Отче! Позволи ми утре сутринта да дойда при теб, тъй като искам да потърся опитния ти съвет за по-нататъшния ми живот!\" \"Ела, чедо - отговорил старецът, - когато искаш\" - и с тези думи си тръгнал.   На следващия ден рано сутринта Макарий дошъл при стареца и му открил тайната на сърцето си, че иска с всичките си сили да работи за Господа и същевременно усърдно го молил да го научи какво да прави за спасението на душата си. С душеполезни беседи старецът в течение на целия ден задържал Макарий при себе си. Когато слънцето залязло, те вкусили малко хляб със сол и старецът му наредил да легне да спи, а сам той застанал на молитва, устремявайки ума си високо.\r\nПреподавайки му още наставления за молитвата, бдението и поста, старецът го изпратил с мир.\r\nВръщайки се у дома, блаженият раздал на бедните цялото си имущество, като не си оставил нищо даже за насъщните нужди. Освободил се по такъв начин от всички житейски грижи и станал и самият като беден, той отново дошъл при стареца, за да се предаде всецяло на отдавна желаното от него служение на Господа. Старецът с любов приел смирения юноша, показал му началата на безмълвното монашеско житие и го научил на обичайното монашеско ръкоделие - плетенето на кошници. При това устроил за него отделна килия на неголямо разстояние от своята, тъй като самият обичал да служи в уединение на Господа. Завел своя нов ученик в новоустроената килия, като отново му преподал необходимите наставления за молитвата, храната и ръкоделието.   Така блаженият Макарий, с Божия помощ, започнал да преминава трудното монашеско служение и от ден на ден преуспявал в монашеските подвизи.\r\nСлед известно време в селището Птинапор се случило да дойде епископът на тази страна и узнавайки от жителите на селото за подвизите на блажения Макарий, го повикал при себе си и го поставил против желанието му за клирик на местната църква, макар той да бил още млад. Но свети Макарий, измъчвайки се от длъжността на клирик, която нарушила безмълвното му житие, след няколко дни избягал оттук и се заселил в пустинно място около друго селище. При него дошъл един благоговеен човек от просто съсловие, който започнал да му служи, като продавал ръкоделието му и купувал с получените пари храна.   Когато преподобният навършил четиридесет години, той получил от Бога даровете на чудотворство, пророчество и власт над нечистите духове. В същото време бил посветен в сана на свещеник и направен настоятел (авва) на монаси, живеещи в скит. Той често посещавал и учителя си свети Антоний Велики и получавал от него много наставления. Заедно с други двама ученици на преподобния той се удостоил да присъства на блажената му кончина и като най-богато наследство получил жезъла на светеца. Заедно с него преподобният Макарий приел двойно и духа му, както някога Елисей. Със силата на този дух Макарий извършил много дивни чудеса.По причина на множеството народ, което идвало при него, преподобният имал малко време, за да се предава в уединение на богомислие. Затова той изкопал под своята килия дълбока пещера, дълга около половин стадий, където се скривал от постоянно идващите при него и нарушаващи богомислието и молитвата му.\r\nВ дните на преподобния Макарий, в същите пустинни места просиял с добродетелния си живот друг преподобен - Макарий Александрийски. Той бил презвитер в манастира, носещ названието Келий. Тази местност се намирала в пустинята между Нитрия и скита. Блаженият Макарий Александрийски често идвал при Макарий Египетски, тъй като те изпитвали един към друг голяма любов.\r\nКогато нечестивият император Валент арианинът се възцарил, повдигнал жестоко гонение срещу православните. В Александрия, по царско разпореждане, пристигнал Лукий, ариански епископ, с многочислена войска, която свалила от епископската катедра православния епископ, блажения Петър, приемника на свети Атанасий Велики. Освен това Лукий изпратил воини в пустинята, за да изпратят в изгнание всички свети отци пустинници. В числото на първите били хванати двамата преподобни Макарий. Войниците ги откарали на един отдалечен остров, чиито жители не знаели Истинния Бог, но се покланяли на идоли. Един от идолските жреци на този остров имал дъщеря, обхваната от бяс. Като почувствала идването на преподобните заедно с другите отци на острова, девойката побягнала срещу тях, като силно викала: \"За какво дойдохте тук? Този остров е наше отдавнашно жилище\".\r\nПреподобните се помолили, изгонили беса от девойката и тя оздравяла. Като видял това, баща й, идолският жрец, веднага повярвал в Христа и приел Свето Кръщение. Също и всички жители на острова се обърнали към Христа и превърнали своя езически храм в християнска църква.\r\nКато разбрал за случилото се, нечестивият епископ много се засрамил, че изгонил такива велики отци от манастирите им. Затова тайно изпратил отново да върнат блажените Макарий и всички свети отци, които били с тях, в мястото на предишното им обитаване.   При преподобния Макарий Египетски отвсякъде идвало множество народ: едни - за душевна полза, за да получат от него наставление, други - за изцеление от недъзите си. Затова се появила необходимостта от построяването на странноприемници, където да могат да намират подслон пътниците и болните. Това и направил преподобни Макарий. Той имал обичай всеки ден да изцелява един болен, като го помазвал със свети елей и го пускал съвсем здрав у дома.\r\nЗа преподобния Макарий отците разказвали, че той станал сякаш земен бог, защото подобно на това, както Бог, макар и да вижда целия свят, но не наказва грешниците, така и преподобният Макарий покривал човешките немощи, които виждал. И макар да виждал, той бил като невиждащ; и чуващ, бил сякаш не чува.\r\nТакъв е животът, смъртта и преминаването във вечния живот на преподобния наш отец Макарий.\r\nЗавършвайки разказа за живота на преподобния, да прославим Отца и Сина и Светия Дух, Единия Бог, прославян в Своите светии во веки. Амин.  ", "date": "2020.01.19", "title": "Св. преподобни Макарий Велики, Египетски"}
{"url": "https://www.actualno.com/america/namesa-v-izborite-v-sasht-li-e-impijchmyntyt-na-trymp-news_1425250.html", "text": "      Адвокатите на президента на Доналд Тръмп, в отговор на предложение за участие в процеса по импийчмънт, нарекоха обвиненията срещу него нарушение на конституцията на и опит за намеса в изборите.      \"Искането на е опасна атака срещу правото на американския народ да избере свободно своя президент.   Това е неприкрит и незаконен опит за анулиране на резултатите от изборите през 2016 г. и намеса в изборите през 2020 г., които са след няколко месеца\", заявиха те пред източник на РИА Новости.\r\n\"Искането за импийчмънт само по себе си е невалидно от гледна точка на конституцията. То дори не повдига обвинения за престъпления или нарушения на закона, да не говорим за \"особено тежки престъпления и неправомерно поведение\", а всичко това се изисква от конституцията\", добавя източникът.  Миналата седмица Камарата на представителите насочи делото за импийчмънт към , за да проведе процеса срещу президента. Процесът ще започне на 21 януари.\r\nКамарата на представителите обвини Тръмп за злоупотреба с власт и възпрепятстване на разследване в Сената. Импийчмънт беше поискан само с гласовете на демократите, докато републиканците, които имат мнозинство в Сената, възнамеряват да оправдаят президента.    ", "date": "2020.01.19", "title": "Намеса в изборите в САЩ ли е импийчмънтът на Тръмп?"}
