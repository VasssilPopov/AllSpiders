{"url": "https://www.actualno.com/politics/borisov-bylgarskite-slujbi-za-ohrana-na-granicite-sa-sred-naj-dobrite-news_693340.html", "text": "   Това каза премиерът Бойко Борисов на 18-ата годишна конференция на Международния институт по контратероризъм в Израел.     „Заради многовековното робство в страните от Западните Балкани има много насложени исторически мъки, събития и варварства. Трябва да съумеем да убедим приятелите и сънародниците си, че надали има религия, която да подклажда това да убиваш невинни хора. Когато Западните Балкани са в „задния двор“, бързо стават жертва на войни, етнически прочиствания и връщащи се бойци от войни“, посочи премиерът, цитиран от \"Фокус\".   По думите му Балканите могат да се превърнат от \"барутен погреб\" в добро място за живеене.\r\nСпоред министър-председателя   „Трябва да убедим света, че няма по-хубаво нещо от мира, от съвместното съществуване. Войната около Йерусалим се води дълги години и няма да спре. Водата и олиото няма да се смесят. Трябва да живеем толерантно, да намерим пътя и лекарството. С израелските и американските колеги, и не само, вършим огромна работа по опазването на границите. Там мисля, че сме от най-добрите“, каза още премиерът.   ", "date": "2018.09.04", "title": "Борисов: Българските служби за охрана на границите са сред най-добрите"}
{"url": "https://www.actualno.com/business/nebankovite-zaemi-sa-namaleli-s-nad-200-mln-leva-za-godina-news_693346.html", "text": "        Небанковите кредити включват всички заеми, които ползваме от този за изплащане на хладилник до лизинг на няколко фирмени автомобила. Миналото лято тези заеми са били на стойност почти 2,7 милиарда лева, а през юни 2018 г. спадат на 2,4 млрд. лв.   При бързите кредити за под 1 година, известни като „Заем до заплата” намалението е с под 1 процент. За същия период от време по данни на НСИ средният ни доход се увеличава с 8,7%, а разходите с 11,4%.\r\nПогледнем ли обаче перото доходи от заеми, които всеки един от нас получава – през 2018 г. взимаме повече заеми, които може да се окажат банкови или пък заеми от приятели. съобщава bTV.  Според асоциацията на компаниите за бързи кредити клиентите им не намаляват, а изчисленията на БНБ не са само за тях, за тях, тъй като бързите кредити попадат и сериозни лизинги, които вече са в последната година на изплащане.   „Има тенденция на засилена регулация от страна на Комисията за защита на потребителите и БНБ и тя води до отпадане от пазара на определени компании, които имаха странни и непазарни практики, което би могло да е обяснение за някакво намаление на пазара”, отбеляза Николай Цветанов от Асоциацията за небанково кредитиране. „Това е начинът по който трябва да се ползва този небанков продукт. Ако имате нужда от дългосрочно финансиране, за Вас е подходящ банковия продукт”, категорична е Десислава Николова.    А проучване за нагласите за ползване на бързи заеми показва, че 60 процента от анкетираните нямат, а и не планират теглене. Срещу тях са 32 на сто, които обявяват, че се възползват от този продукт. Останалите имат планове да вземат бърз заем.   Сред плюсовете на този тип кредитиране хората посочват улеснените процедури и бързото одобрение, а при минусите се нареждат притесненията, че условията са неизгодни.", "date": "2018.09.04", "title": "Небанковите заеми са намалели с над 200 млн. лева за година"}
{"url": "https://www.actualno.com/society/novinite-naj-vajnoto-za-denja-4-septemvri-news_693318.html", "text": "  Редакционният екип на ви представя най-важните новини за изминалия ден, 4 септември.      При откриването на тази парламентарна сесия за пореден път заявяваме волята си да следваме законодателните приоритети на управленската програма на ГЕРБ и \"Обединени патриоти\" за нейния четиригодишен мандат\". Това заяви председателят на ПГ на ГЕРБ Цветан Цветанов   Парламентът отхвърли предложенията за промени в закона за здравето, които предвиждаха смекчаване на забраната за пушене на закрити места. Идеята беше инициирана от вицепремиера Валери Симеонов.\r\nПредложението за промени в Закона за здравето беше подкрепено от 25 депутати, 69 гласуваха \"против\" промените, а 45 се въздържаха. Така законопроектът беше отхвърлен още на първо гласуване.     Поредица от пропуски и нарушения при проектирането, ремонта и експлоатацията на пътя са причина за тежката катастрофа край Своге. Това са изводите на експертите от Института за пътна безопасност (ИПБ), които представиха резултатите от своя доклад след обследване на мястото на инцидента. Граждани нахлуха в сградата на Министерството на транспорта, информационните технологии и съобщенията (МТИТС), за да направят граждански арест на зам.-министър Ангел Попов. Апелативният съд отмени домашния арест на шофьора от автобусната катастрофа край Своге. Определена му е парична гаранция от 2000 лв. Информацията беше потвърдена от адвоката на Григор Григоров.   Над 60 разпитани свидетели, 22 назначени експертизи и 7 огледа на местопроизшествието отчита прокуратурата във връзка с разследването на тежкия пътен инцидент край Своге със 17 загинали. \"Днес беше извънредното заседание на Народното събрание. Защо беше извънредно? Заради трагедията до Своге? Заради скандала със семейство Арабаджиеви и десетките милиони в кутии от обувки? Заради срива на Търговския регистър? Заради скандалите между коалиционните партньори? Не. Днес имаше извънредно заседание, за да може депутатите да почиват на 7 септември\", пише Слави. Министерството на регионалното развитие и благоустройството предлага в Агенция \"Пътна инфраструктура\" (АПИ) да бъдат назначени нови 921 служители, които да управляват тол-системата за плащане на пътни такси по републиканските пътища. Царисти ще предприемат действия в подкрепа на Симеон II. Те са били обсъдени на тайна сбирка във \"Врана\", където са се събрали над 20 души. Руските ВВС са започнали най-голямата за годината бомбардировка в сирийската провинция Идлиб. Предполага се, че са нанесени около 50 авиоудара по южните и западните райони на провинцията.", "date": "2018.09.04", "title": "Новините: Най-важното за деня, 4 септември"}
{"url": "https://www.actualno.com/healthy/lekari-predlagat-sistema-za-okazvane-na-pomosht-pri-speshni-sluchai-news_693344.html", "text": "  След трагедията с катастрофата в Своге,      Едно от тях е болниците „Пирогов”, ВМА, „Св. Анна” и „Царица Йоанна” да работят като фиксирани 24-часови спешни центрове за територията на София, които да поемат пострадалите при тежки инциденти, предаде Нова телевизия.   Сред предложенията са още: подобряване на комуникацията чрез изграждане на call-центровете в болниците, създаване и поддържане на болничен резерв от свободни легла, нова апаратура и осигуряване на безлимитна дейност на конкретните медицински заведения.\r\nОт Здравното министерство коментираха, че част от тези промени вече съществуват, а по останалите се работи.  ", "date": "2018.09.04", "title": "Лекари предлагат система за оказване на помощ при спешни случаи"}
{"url": "https://www.actualno.com/showbusiness/dejvid-bekym-otiva-na-syd-za-previshena-skorost-news_693352.html", "text": "  Бившият капитан на националния отбор  на  Англия Дейвид Бекъм във вторник пледира невинен по технически  причини за превишаване на скоростта с лъскавото си „Бентли“ и ще бъде  изправен пред съда по-късно този месец. Бившата звезда на „Манчестър  Юнайтед“ бил засечен да кара   луксозната кола с 94 километра в час в зона с ограничение от 64 км/ч. в  Лондон през януари, предава БГНЕС. Но неговият адвокат Ник  Фрийман заяви в съда в Лондон, че уведомлението на прокуратурата е било  връчено един ден след 14-дневния срок. \"Не става въпрос за шофиране  или ограничения на скоростта\", каза Фрийман пред съдията. \"Аз не  оспорвам, че (бележка) не е била връчена. Казвам, че е била връчена след  изтичането на срока за това“. 43-годишният Бекъм не беше на  съдебното заседание и Фрийман заяви, че клиентът му е малко вероятно да  се яви и на съдебното заседание на 27 септември.     ", "date": "2018.09.04", "title": "Дейвид Бекъм отива на съд за превишена скорост"}
{"url": "https://www.actualno.com/business/dfz-veterinarite-poluchiha-85-mln-leva-news_693349.html", "text": "   съобщиха от Държавен фонд \"Земеделие\".     Финансовата подкрепа се разпределя между 963 регистрирани ветеринарни лекари и е по Схемата за държавна помощ „Помощ за компенсиране разходите на земеделски стопани, свързани с изпълнение на мерките по Държавната профилактична програма и Програмите за надзор и ликвидиране на болести по животните“.\r\nСредствата по схемата са отпуснати по следните направления:\r\n• Имунопрофилактични мероприятия - 1 959 204 лева  • Клинични изследвания - 4 493 595 лева   • Вземане и изпращане на проби за лабораторни изследвания- 1 699 403 лева\r\n• Отразяване на данни по идентификация на еднокопитни животни - 477 лева    • Отразяване на данни по идентификация във ВетИС - 364 187 лева   • Закупуване на диагностикум „Туберкулин\" от РВЛ - 27 816.19 лева\r\nС помощта се покриват до 100% от допустимите разходи за услуги, свързани с изпълнение на мерките от Държавната профилактична програма и Програмите за надзор и ликвидиране на болестите по добитъка. Помощта се предоставя под формата на субсидирани услуги.\r\nОтпускането на държавната помощ беше одобрено с решение на УС на ДФ „Земеделие“ от 29 август 2018 г. Според указанията по схемата, финансовите средства се превеждат до 10 работни дни след представяне на заявка от страна на БАБХ. ДФ „Земеделие“ извърши разплащането към ветеринарите в рамките на четири работни дни.", "date": "2018.09.04", "title": "ДФЗ: Ветеринарите получиха 8,5 млн. лева"}
{"url": "https://www.actualno.com/business/porojanov-potvyrdi-njama-vtoro-ognishte-na-afrikanska-chuma-news_693354.html", "text": "   Това съобщи министърът на земеделието Румен Порожанов пред \"Дарик\". Той подчерта, че пробите от съседното село на огнището на заразата са показали отрицателен резултат.     Порожанов обясни: \"Знаете, че първото огнище беше открито в село Тутраканци, Провадия. Взехме първите проби в 3-километровата зона, в която е село Бозвелийско. Днес в по-късните следобедни часове излязоха резултатите, няма положителни проби за африканска чума от тези, които са взети в Бозвелийско\".   Министърът похвали предприетите мерки срещу разпространението на африканска чума по свинете: \"Това, което Българската агенция по безопасност на храните (БАХБ) и останалите органи предприеха в Тутраканци, незабавно още при установяването на положителните проби - да се пристъпи към евтаназия на животните, да се блокира районът, да се направи незабавна дезинфекция впоследствие, което приключи преди два-три дни\".\r\nРумен Порожанов изрази надежда и в рамките на 10-километровата зона, около село Тутраканци, където продължават с пробите, \"да има подобни резултати, както в Бозвелийско\".  ", "date": "2018.09.04", "title": "Порожанов потвърди: Няма второ огнище на африканска чума"}
{"url": "https://www.actualno.com/targovishte/podnovjavat-markirovkata-na-peshehodnite-pyteki-v-tyrgovishte-news_693353.html", "text": "   Това съобщиха от Общината.     Дейностите се извършват от Общинското предприятие „Социални и охранителни дейности“.   Работата по основните пътни артерии в града вече приключи. Освежена е маркировката на пешеходните пътеки на булевардите „Митрополит Андрей“ и „Цар Освободител“, улиците „Георги. С. Раковски“, „П. Р. Славейков“, „Скопие“, „Кюстенджа“, „Капитан Данаджиев“, „Стефан Караджа“ и „Хан Кубрат“.\r\nПрез тази седмица работата приоритетно ще продължи в участъците до детските градини и училищата.  Общинското предприятие призовава всички пешеходци и шофьори да спазват указанията за заобикаляне на прясно възстановените участъци, за да не бъдат повредени и да се осигури безопасност на движението по време на работата.   ", "date": "2018.09.04", "title": "Подновяват маркировката на пешеходните пътеки в Търговище"}
{"url": "https://www.actualno.com/europe/avstrija-shte-prodylji-ikonomicheskija-natisk-nad-rusija-zareche-se-kurc-news_693333.html", "text": "   пише електронното издание на киевския ежедневник „День“, като се позовава на информация от пресслужбата на градоначалника.     Кличко е благодарил на Курц за подкрепата за европейските стремежи на Украйна и е подчертал важността на продължаването на европейските санкции срещу Русия, допълва \"Фокус\".   „Вчера (понеделник, 3 септември) стана ясно, че дипломатите на Европейския съюз са взели решение за продължаване на санкциите срещу руските политици и сепаратистите в Крим и Донбас. Очакваме обнародването на това важно решение. Важно за сдържането на по-нататъшната руска агресия. Молим също и за подкрепа в натиска над Русия за освобождаване на украинските политически затворници в тази страна и военнопленниците“, подчерта кметът на Киев.\r\nКанцлерът на Австрия, страната, която в момента е ротационен председател на Съвета на Европейския съюз, увери, че в ЕС разбират важността на сдържащите фактори и натиска над Русия.   , отбеляза Курц.   Освен това на срещата между Курц и украинския президент Петро Порошенко, австрийският канцлер е обещал да предостави допълнително 1 милион евро за хуманитарни мероприятия в Източна Украйна.", "date": "2018.09.04", "title": "Австрия ще продължи икономическия натиск над Русия, зарече се Курц"}
{"url": "https://www.actualno.com/politics/ivanov-unikalnijat-prinos-na-tretoto-upravlenie-na-borisov-vzeti-no-neprieti-ostavki-news_693347.html", "text": "   Това пише в изявление председателят на \"Да, България\" Христо Иванов по повод началото на политическия сезон, белязано от подадени министерски оставки и спорове в парламента.     \"Ако някой е очаквал от Радев да бъде някакъв контрапункт на целия този разпад, след недовършените му \"въпроси за Пеевски\" и вчерашните му празнословия, би трябвало да е ясно, че той идеално се интегрира в статуквото. При това положение естествено е цветановите сиви калинки и корпулентните приятели на Борисов да се надяват да векуват в това състояние на стабилен разпад\", пише Иванов в коментара си за изявленията на държавния глава, който обяви, че предсрочните избори не са алтернатива и загатна за собствена политическа формация. .   Лидерът на \"Да, България\" предупреждава, че \"с дефанзивното преструктуриране на ЕС и завръщането на авторитарния популизъм на сцената, става възможно България да бъде окончателно върната в евразийска орбита, което ще позволи открито и пълноправно управление на мафията у нас\". От гледна точка на тази цел, според анализа на Иванов, \"бързо изхабяващият се Борисов става все по-малко полезен и когато дойде моментът, той просто ще трябва да предаде формалните премиерски пълномощия на Корнелия, Радев или който там е определен да реализира окончателния завой на Изток\".\r\n\"Големият ни шанс е, че тясната пътечка към Еврозоната, която все пак ни беше оставена, може да се превърне в път към ядрото на ЕС за България\", подчертава Христо Иванов. Според него \"тази цел естествено се разгръща в програма за дълбока модернизация на всички ключови сектори, чието изпълнение може да върне страната в полезрението на инвеститорите и към производство на благосъстояние с ускорени темпове\".  Той призовава демократичната общност \"през следващия сезон да дефинираме ясно тази нова национална цел и да реализираме широка гражданска консолидация около нея\".   ", "date": "2018.09.04", "title": "Иванов: Уникалният принос на третото управление на Борисов - взети, но неприети оставки"}
{"url": "https://www.actualno.com/europe/francija-nalaga-dneven-limit-za-jelaeshtite-da-izkachat-monblan-news_693343.html", "text": "  Франция ще наложи ежедневна горна  граница от 214 катерачи на Монблан през следващата година, което е една  от няколкото мерки, предприети за ограничаване на пренаселеността на  най-високия връх в Европа, предаде AFP. \"Това е трудно решение, но е  много добро, защото изкачването на  Монблан е различно от другите.  Трябва да сте подготвени\", каза кметът Жан-Марк Пейекс  от Сен Жерве, алпийският град, където започва най-популярният маршрут до  върха. През този летен сезон повече  от 300 души на ден се впускат  в планината всеки ден, въпреки  нарастващия риск от срутвания на камъни, тъй като високите температури  размразяват земята на по-големи височини. Най-малко 16 души са умрели досега тази година, въпреки че само един от нещастните случаи е бил на \"Кралски маршрут\". Полицията през това лято  започна да изисква амбициозни алпинисти да имат резервация в едно от  убежищата по маршрута, преди да им разрешат да предприемат авантюрата  си. Пейекс каза, че обмисля създаването на \"снежна бригада\" от офицери, които да наложат новите правила. Длъжностни лица казват, че битката за достигане на 4810-метровия връх  е причинила напрежение сред алпинистите. Пейекс съобщи за турист, който опънал палатка на самия връх на планината.     ", "date": "2018.09.04", "title": "Франция налага дневен лимит за желаещите да изкачат Монблан "}
{"url": "https://www.actualno.com/asia/iran-veche-shte-iznasja-petrol-ot-omanskija-zaliv-news_693329.html", "text": "        Рухани заяви, че износът вече се премества от терминала на остров Харг, дълбоко в Персийския залив, в Бандар е-Яск в Оманския залив и че това ще бъде приключено до края на мандата му през 2021 г., предава БГНЕС.   \"Това е много важно за мен, това е много стратегически въпрос за мен. Голяма част от нашите продажби на петрол трябва да се премести от Харг в Яск\", каза Рухани в телевизионна реч, когато откри три нови нефтохимични завода в южния енергиен център на Асалуйе.\r\nЗа да достигнат петролния терминал на остров Харг, танкерите в момента трябва да преминат през тесния Ормузки проток, което забавя доставките.  В миналото Иран многократно заплашва да блокира протока, който се използва от неговите съперници в Персийския залив, включително Саудитска Арабия, когато Техеран се изправя пред санкции срещу износа на петрол и възможни военни действия на САЩ.   Последната заплаха беше през юли, когато Рухани каза, че Иран винаги е гарантирал сигурността на протока, но предупреди, че САЩ \"не трябва да си играят с опашката на лъва\".\r\nПреместването на терминала в Оманския залив би позволило на Иран да продължи да изнася петрол дори ако проливът е затворен.    САЩ се оттеглиха от постигнатата през 2015 г. ядрена сделка с Иран и ще възстановят санкциите върху петролния сектор в Иран през ноември.   ", "date": "2018.09.04", "title": "Иран вече ще изнася петрол от Оманския залив"}
{"url": "https://www.actualno.com/crime/hvanaha-slujitel-na-grupa-migracija-v-odmvr-kyrdjali-s-podkup-news_693327.html", "text": "   Това съобщиха от пресцентъра на МВР.     Операцията е под ръководството на Окръжна прокуратура в ОДМВР - Кърджали.   В момент на получаване на подкуп от български гражданин с двойно гражданство е задържан служител на група „Миграция“ в областната дирекция.\r\nОбразувано е следствено дело по чл. 302 във връзка с чл.301 от Наказателния кодекс под наблюдението на прокурор от Окръжна прокуратура. Продължават неотложните процесуално-следствени действия по случая.  ", "date": "2018.09.04", "title": "Хванаха служител на група „Миграция“ в ОДМВР - Кърджали с подкуп"}
{"url": "https://www.actualno.com/business/50-000-rodni-zemedelci-ne-sa-platili-danyci-vyrhu-subsidii-za-120-mln-leva-news_693337.html", "text": "   Това стана ясно от данни от Държавен фонд „Земеделие“ за изплатените през миналата година субсидии, съобщи НАП.      , сочи анализът на данъчните.   През седмицата Национална агенция за приходите започва информационна кампания към всички земеделски производители, които са допуснали неточности в данъчните си документи. Според закона те имат право да подадат коригираща декларация за доходите до 1 октомври 2018 г. Освен с писма по електронната поща, гражданите ще бъдат уведомени и по телефона, допълват от приходната агенция. Предстоят срещи с кметовете на общини, в които са открити най-много пропуски, офисите на НАП също имат готовност да дадат информация. Консултация по въпроса може да се получи и на телефона на Информационния център на НАП 0700 18 700.\r\nЗаедно с уведомленията за корекции, земеделците ще получат и специална брошура, която подробно обяснява данъчните и осигурителните им ангажименти към бюджета.  НАП обменя данни с много институции и в резултат от това разполага с информация за доходи, които подлежат на облагане. В момента  приходната агенция изпълнява програма за подобряване данъчната дисциплина  на земеделските производители.   ", "date": "2018.09.04", "title": "50 000 родни земеделци не са платили данъци върху субсидии за 120 млн. лева"}
{"url": "https://www.actualno.com/curious/dneven-horoskop-za-5-septemvri-news_693300.html", "text": "        През този ден обърнете внимание на външния ви вид. Не забравяйте, че свежестта и младостта са свързани със здравословния начин на живот. Помислете дали не е време да се разделите с някой вреден навик. Денят е подходящ за поставяне на ред във финансите. Помислете кой от разходите ви е напълно излишен. Бъдете максимално рационални.   Това е ден, в който трябва да признаете своя грешка. Постъпката  ще ви донесе повече ползи, отколкото сте предполагали, така че не се колебайте.     Това е ден за атака. Не се колебайте да сте максимално активни за това, което искате. После ще мислите дали сте ползвали позволени средства. Трудно е да се носят две дини под една мишница. Най-добре си спестете опитите. В противен случай ще загубите доста време, нерви и ресурси. Тази сряда се опитайте да бъдете повече оптимисти. Нещата не са  толкова черни, колкото ги виждате. Рискувате да си навлечете проблеми  заради негативизъм.   Не се срамувайте от допусната грешка, особено ако е било даване на шанс. Съвестта ви е чиста, така че сега действайте само по ваше усмотрение. Септември може да ни даде още малко топли дни, но вече е време да се помисли за зимата. Имате карт бланш да напазарувате за студените дни.    Потърсете второ мнение по важен служебен въпрос. Не пренебрегвайте експертите и тяхната независима оценка, когато се касае за материя, която не разбирате добре. Днес ще трябва да проявите повишено внимание при изпълнението на служебните ви задължения. Бъдете максимално отговорни. Резултатът ще е повече от добър.    Днес ви очаква приятна изненада. Бъдете скромни в желанията си и ще получите повече. Вечерта прекарайте по спокоен начин. Днес се поглезете поне с едно мъничко нещо. Може и с повече, но задължително започнете от някъде.", "date": "2018.09.04", "title": "Дневен хороскоп за 5 септември"}
{"url": "https://www.actualno.com/society/mvr-dava-nad-41-mln-lv-za-nabludenie-na-bylgaro-turskata-granica-news_693306.html", "text": "        Изпълнител на поръчката е консорциум \"Зелена граница\", партньори в което са фирмите \"Телелинк\"ЕАД \"Оптикс\"АД и \"Технострой Консулт\" ЕООД.   Предвидените дейности трябва да се изпълнят в рамките на девет месеца.\r\nСтава въпрос за доставка на оборудване, инсталиране, изграждане на сензорни линии по българо-турската граница в участъците, непокрити от съществуващите периметрови сигнално-охранителни системи.  Всяка сензорна линия ще се състои от неохлаждаеми термовизионни камери, разположени на избрани от участниците позиции.   Има и места за монтиране на термовизионни камери, които са твърдо посочени от МВР. Задължително е използването на аналитичен софтуер за детекция на движение в зоната на наблюдение на камерите.\r\nГаранционният срок за монтираното оборудване, даден от консорциум \"Зелена граница\", е 36 месеца. Гаранционната поддръжка е със същия срок.    Изпълнителят е предложил да изгради , с проектен разход на електрическа енергия 475.92 kWh и 92 700 метра дължина на оптичните кабелни трасета.   Изискването е термовизионните камери да са стационарни, разположени от двете страни на съществуващия път по линията на държавната граница. Те трябва да са разположени така, че да се осъществява непрекъсната зона за видеонаблюдение по цялата дължина на сензорната линия с ширина в най-тясната си част минимум 5 метра. (без видеонаблюдение) по протежение на една сензорна линия или между две съседни сензорни линии с обща граница. Не трябва да се допускат и мъртви зони в граничните участъци между сензорна линия и периметрова сигнално охранителна система, изградена по предходен проект.\r\nШестима са били кандидатите за участие в обществената поръчка. В хода на провеждането й петима от оферентите са били отстранени. До отваряне на ценова оферта е допуснато само предложението на консорциум \"Зелена граница\".\r\nНедоволен от отстраняването кандидатът \"Израел Аероспейс Индъстрис\" ЛТД е обжалвал мотивите за това пред Комисията за защита на конкуренция на 2 януари. Антимонополният орган е отхвърлил жалбата на израелската компания като неоснователна. Същото е впоследствие и решението на Върховния административен съд.   ", "date": "2018.09.04", "title": "МВР дава над 41 млн. лв. за наблюдение на българо-турската граница"}
{"url": "https://www.actualno.com/society/padashti-kamyni-obyrnaha-lek-avtomobil-v-kresnenskoto-defile-news_693317.html", "text": "        Към 16.10 часа, малко след Кресненските ханчета, от десния скат падат камъни. Водачът на служебен автомобил на фирма „Агромах” при опита да избегне камъните, прави рязка маневра и автомобилът се преобръща по таван.   Водачът има рани по ръцете, превързан е на място. Журналистически екип на бТВ му е оказал помощ. Не е викана линейка.\r\nДвижението в района е отцепено и се извършва в едната лента. Трафикът се регулира от Пътна полиция. Камъните са отстранени от шосето.  ", "date": "2018.09.04", "title": "Падащи камъни обърнаха лек автомобил в Кресненското дефиле"}
{"url": "https://www.actualno.com/society/otlagat-preasfaltiraneto-na-otsechka-ot-pytja-svoge-sofija-news_693328.html", "text": "   Това съобщиха от АПИ.     Днес продължи фрезоването на пътната настилка и почистването на трасето в участъка от път II-16 Своге – София, което е част от подготовката за предстоящите асфалтови работи в отсечката от водостока, преди пътния инцидент до моста над река Лесковдолска. Дейностите се извършват без спиране на движението в една лента.   На 5 и 6 септември движението в участъка ще се извършва без ограничение. Необходимо е шофьорите да карат внимателно и да спазват пътната сигнализация.\r\nНа 7 септември ще започне преасфалтирането на отсечката и движението по път II-16 Своге - София ще бъде спряно. Обходните маршрути за леките автомобили са път II-81 София - Монтана и след това път III-164 Своге - Искрец - Бучин проход. Път II-81 - проход „Петрохан“, на територията на Софийска област, също е в ремонт и в този участък шофьорите трябва да карат с по-ниска скорост и да спазват стриктно пътната сигнализация.  Тежкотоварните камиони и автобусите, идващи от Видин по път Е-79 и пътуващи към Своге, за да не влизат в Искърското дефиле ще бъдат отклонявани при Ребърково в посока Ботевград. Леките автомобили и локалният трафик, пътуващ от София към Своге, ще могат да преминават по път II-16 в двете посоки до отклонението за село Редина.   Припомняме, че именно на пътя Своге - София катастрофира тежко автобус, при което загинаха 17 души.    ", "date": "2018.09.04", "title": "Отлагат преасфалтирането на отсечка от пътя Своге - София"}
{"url": "https://www.actualno.com/europe/angela-merkel-shte-poseti-kemnic-news_693338.html", "text": "  Меркел ще посети град Кемниц, който  през последните седмици стана сцена на изблици на расизъм, след като  германец беше убит с нож от бежанци. Това съобщиха местните власти днес, предаде БГНЕС. Меркел  с удоволствие приела  поканата на кмета на Кемниц Барбара Лудвиг, когато двете разговаряли по  телефона, каза говорител на градските власти. Засега не е известно кога канцлерът планира да направи посещението в саксонския град. Кемниц е начело в новинарските  заглавия от последния уикенд през август, когато 35-годишен местен  жител беше убит с хладно оръжие. Предполага се, че извършителите са  желаещи да получат убежище. Арестувани са двама души, иракчанин и сириец,  а днес съдът издаде заповед за задържането на трети заподозрян, отново иракчанин. След убийството групи от  привърженици на крайната десница и хиляди местни граждани излязоха на  улиците и нападаха хора, изглеждащи като чужденци. Не рядко се виждаше  използването на забранения със закон нацистки поздрав. Обявяването на посещението на  Меркел дойде един ден, след като около 65 000 души присъстваха на рок  концерт срещу расизма в Кемниц, преминал без инциденти.     ", "date": "2018.09.04", "title": "Ангела Меркел ще посети Кемниц"}
{"url": "https://www.actualno.com/society/njama-chuma-po-svinete-v-provadijskoto-selo-bozvelijsko-news_693332.html", "text": "  Първите проби взети за африканска  чума по свинете в провадийското село Бозвелийско са отрицателни. Това  съобщи областният управител на варненска област Стоян Пасев. Той уточни, че пробите са  взимани до късно вечерта, но предстои и взимането на втори проби за  потвърждаване на отрицателните резултати, тъй като има по-дълъг  инкубационен период. Това вероятно ще стане  на 10  или 11 септември. Засега остават всички мерки за ограничение. Забранен е  ловът на животни в 10-километровата зона с изключение на птиците. Жители на село Тутраканци са  съобщили, че 50 прасета са били изклани точно в деня, в който са се  очаквали пробите за африканска чума в селото. Сега месото е във  фризерите на хората. Тепърва ще се решава какво ще се прави с това месо.  Най-вероятно ще бъде унищожено, информира БНР. Заболяването африканска чума  по свинете вече достигна до съседния на Русе румънски окръг Гюргево.  Властите в Русе призоваха стопаните да колят животните, които отглеждат,  за да се пресекат възможностите чумата да премине през Дунав мост със  заразено месо или фуражи. Сериозно влошена е  епизоотичната обстановка в съседния на Русе окръг Гюргево, където е  обявен червен код. Вече съществуват огнища на заболяването африканска  чума по свинете. Това стана ясно от извънредно заседание на Областната  междуведомствена епизоотична комисия. До момента са взети всички  необходими мерки, но какво следва от тук нататък, коментира областният  управител Галин Григоров. \"Единствената реална  възможност ние да спрем разпространението в по-сериозен мащаб е да  призовем всички стопани, които имат и гледат прасета, да ги заколят, да  си ги приберат във фризерите\", каза Григоров. В русенска област се намират и три големи свинекомплекса, в които се отглеждат общо около 130 хиляди животни.     ", "date": "2018.09.04", "title": "Няма чума по свинете в провадийското село Бозвелийско "}
{"url": "https://www.actualno.com/help/7-godishnijat-boris-ima-nujda-ot-sredstva-za-lechenie-news_693281.html", "text": "  Борис Владимиров е на 7 год., от София. На 3-месечна възраст, след поставяне на ваксина, Борис отключва епилепсия в тежка форма. В България преминава през различни медикаментозни лечения, но състоянието му се влошава все повече. През 2014 год. на родителите е предложена неврохирургична операция, която те отказват, тъй като крие сериозни рискове от инвалидизация.     По същото време се свързват със специализиран център за лечение на епилепсии в САЩ – The family hope center, откъдето получават покана за незабавно започване на лечение. След първия курс терапия пристъпите на Борис рязко намаляват. Специалистите изготвят индивидуална програма за лечение и рехабилитация на детето, която се актуализира на всеки 6 месеца.\r\nЗа 2017 год. бяха необходими около 40 000 щатски долара за 2 посещения в  The family hope center и 10 000 евро за 4 курса рехабилитация в клиника Renona Rehabilitation, Словакия. Детето премина само през едно посещение в САЩ поради липса на средства, но въпреки това, резултатите от терапиите през 2017 са много добри – Бобо е по-силен физически, с по-стабилна стойка, крачи с подкрепа и значително е увеличил набора от звуци, които издава.   За 2018 год. са предвидени две посещения в The Family Hope Center – САЩ на стойност 15 900 USD. Заедно с разходите за пътуване и престой необходимата сума е около 50 000 лв.;   - 5 посещения в център Natalia Rehabilitation Center Словакия на обща стойност 3500  EUR. С разходите за път и престой необходимата сума е 20 000 лв.;\r\n- 1 посещение в Adeli Medical Center на стойност 4160 EUR и разходи за пътуване и престой в размер на около 2700 лв. или общо около 11 000 лв.;    - 4 едноседмични посещения или общо 28 дни в клиника ANIMUS Гърция на стойност 9722 EUR и разходи за пътуване в размер на около 250 лв. на пътуване или общо 20 000 лв.\r\nОбщата необходима сума за лечение на Борис през 2018 г. е в размер на 101 000 лв.   В края на юни 2018 год. на Борис беше извършена по спешност операция за поставяне на импланти в глезените в клиниката в САЩ, с която се цели подобряване на баланса и спиране на изкривяването навътре. Стойността на интервенцията е 5100 щатски долара. Към 30.06. в дарителската сметка има 8 лв.            ", "date": "2018.09.04", "title": "7-годишният Борис има нужда от средства за лечение"}
{"url": "https://www.actualno.com/crime/grajdani-opitaha-da-arestuvat-zamestnik-transportnija-ministyr-angel-popov-news_693279.html", "text": "  Граждани нахлуха в сградата на Министерството на транспорта, информационните технологии и съобщенията (МТИТС), на зам.-министър Ангел Попов, предадe БГНЕС.      и е в подкрепа на водената от Николай Колев – Босия политика срещу нерегламентирано издаване на документи за шофиране. Полиция съпроводи до входа на сградата гражданите от съображения за сигурност. Пред медиите активистите обясниха, че влизането им в Министерството е било с мирни цели.  „Опитахме да извършим граждански арест на лицето, което е отговорно за смъртта на стотици български граждани по улиците. С подадената оставка на министър Ивайло Московски не се решават проблемите в тази сграда. Не дай Боже, утре ще загинат български граждани, някой трябва да носи отговорност. А Ангел Попов е подсъдим и все още изпълняващ длъжността заместник-министър\", отбеляза представител на недоволните пред репортери. „След като институциите нямат административна мощ да обезпечат сигурността и здравето на гражданите, самите граждани като суверен имат непосредствена власт. Самите ние информирахме полицията и спешния телефон 112 за акцията и да ни помогнат, за да не се окаже, че извършваме криминално деяние\", коментираха гражданите на място.     \"Търсихме тяхното сътрудничество, но не го получихме. Шефът на охраната се опита да отвори вратата, но полицията не му разреши. Не разбрахме защо се получи това объркване – едните искат да ни пуснат, а другите - не“, разказаха още протестиращите. Междувременно кадри от акцията бяха разпространени в социалната мрежа Facebook от сдружението БОЕЦ, създадено по време на протестите срещу кабинета на Пламен Орешарски през 2013 г.\r\n\"Не ми се иска да вярвам, че нахлуването на гражданите в Министерството на транспорта е някаква планирана политика\". Това заяви впоследствие заместник-министърът на транспорта Ангел Попов по повод опита на десетина души да извършат граждански арест.   Заместник-министърът обясни, че преди месец между транспортния министър Ивайло Московски и част тези граждани е проведена среща. П , разказа заместник-министърът. „Тези граждани, ако имат информация за продадени книжки една година назад, лично ще им съдействам утре и в сградата на Министерството на транспорта ще стоят 2 специализирани организации, които заедно ще представим тези документи“, обеща заместник-министърът. Ако се докаже, че има нарушения, Ангел Попов и гражданите заедно ще внесат сигнала в прокуратурата - независимо срещу кого е.\r\nЗаместник-министърът е убеден, че . Попов показа стенограма, според която са засегнати 325 пункта за ГТП и укрити данъци на стойност 19,4 млн. лева. „Няма как да не засилим контрола върху учебните центрове. Там е ковачницата на новите кадри. Затова с НАП и Икономическа полиция работим много сериозно и бъдете сигурни ще има резултат. Извършените арести са на база на нашите сигнали, включително последните от автошкола в Бургас“, обясни зам.-министър Попов. Припомняме, че през март Софийската градска прокуратура внесе обвинителен акт срещу Ангел Попов за извършена от него измама - престъпление по чл. 209, ал.1 от НК. Попов бе обвинен за това, че на неустановена дата през месец август 2012 г. в град София, с цел да набави за себе си имотна облага в размер на 8000 евро възбудил у собственик на транспортна фирма заблуждение, че срещу горепосочената сума служители от Министерството на транспорта, информационните технологии и съобщенията, ще му уредят управляваната от него фирма да получи допълнително четири броя ЕКМТ/СЕМТ разрешителни.    ЕКМТ/СЕМТ представляват разрешителни за облекчен режим на международен товарен транспорт. В хода на разследването е установено, че към 2012 г. Попов нямал никакво служебно или лично отношение към работната група в Министерството на транспорта, информационните технологии и съобщенията, която била оторизирана да разпределя ЕКМТ/СЕМТ разрешения за транспорт.   ", "date": "2018.09.04", "title": "Граждани опитаха да \"арестуват\" заместник-транспортния министър Ангел Попов"}
{"url": "https://www.actualno.com/balkani/putin-pristiga-na-poseshtenie-v-syrbija-prez-esenta-news_693307.html", "text": "  Посланикът на Руската федерация в Сърбия Александър Чепурин потвърди, че лидерът на Кремъл Владимир Путин ще посети страната през октомври или ноември тази година. Това предаде македонската информационна агенция „Макфакс“, цитирана от \"Фокус\".     Путин ще пристигне в Белград с представители на руските власти и бизнесмени, поясни Чепурин.   Руският дипломат отбеляза, че двете страни имат добро сътрудничество, но и отлични възможности за неговото подобряване. Съгласно думите му през първите осем месеца търговският обмен между Русия и Сърбия се е увеличил с 20 на сто. Очакванията са до края на годината той да надвиши стойността на три милиарда долара.\r\nЧепурин допълни, че през октомври Русия ще приеме програма за икономическо развитие през следващите шест години, в която ще бъде включена и Сърбия.  ", "date": "2018.09.04", "title": "Путин пристига на посещение в Сърбия през есента"}
{"url": "https://www.actualno.com/burgas/burgaskijat-oblasten-upravitel-prati-kazusa-silistar-v-syda-news_693291.html", "text": "        Преди повече от две седмици общинските съветници решиха промяна на терен в местността \"Силистар\". Според кмета Георги Лапчев това се прави, за да се изгради път, но има възможност и за строителство. Част от терена е уреголиран поземлен имот, но с това решение се задават други параметри. Окръжна прокуратура се самосезира. Проверка извърши и Областна администрация – Бургас. Според областният управител на Бургас Вълчо Чолаков не са спазени няколко законови процедури.   „В конкретния случай имотът попада в границите на природен парк „Странджа“. При това обстоятелство е било необходимото проектът за устройствен план да бъде съгласуван с Министерство на околната среда и водите. Липсата на такова становище представлява съществено нарушение на Закона за устройство на територията (ЗУТ)“, каза Чолаков.\r\nЮристите на Областна управа са открили и други нарушения според които за да се изгради път до плажа е необходимо изработването на парцеларен план за неурбазинизараните територии или регулационен план в урбанизирана такава.  ", "date": "2018.09.04", "title": "Бургаският областен управител прати казуса \"Силистар\" в съда"}
{"url": "https://www.actualno.com/volleyball/pylna-programa-na-svetovnoto-pyrvenstvo-po-volejbol-v-bylgarija-i-italija-news_693295.html", "text": "  До началото на остава по-малко от една седмица. Играчите на Пламен Константинов стартират в Група D, като ще играят мачовете си в \"Двореца на културата и спорта\" във Варна. Мондиалът ще се проведе в България и Италия, като ще има четири групи от по шест отбора.     Първенството стартира на 9 септември, а от първата групова фаза ще се класират четирите отбора, които заемат първите четири позиции, а петият и шестият ще отпаднат. Във втората фаза ни очакват нови четири групи, като там тимовете ще са по 4. В тази фаза ще има 12 срещи на територията на България, които ще се играят в София и Варна. За третата фаза ще се класират първите тимове от всяка група, както и двата най-добри втори отбора.   Финалната фаза от турнира ще се играе в Торино. Там ще има две групи от по три отбора. В групите ще се играе на принципа всеки срещу всеки, като първите два отбора продължават към 1/2-финалите. Финалната четворка също ще се играе в италианския град.   ", "date": "2018.09.04", "title": "Пълна програма на Световното първенство по волейбол в България и Италия"}
{"url": "https://www.actualno.com/society/bivshi-ministri-na-sakskoburggotski-se-sybraha-vyv-vrana-misljat-kak-da-mu-pomognat-za-imotite-news_693342.html", "text": "        Това ще са част от действията, които царисти ще предприемат в подкрепа на Симеон II. Те са били обсъдени на тайна сбирка във \"Врана\", където са се събрали над 20 души, за да решат как да подкрепят царя и да положат усилия да възтържествува справедливостта, съобщи Самият Симеон не е бил на срещата, тъй като е в чужбина по отдавна планирани ангажименти.   На сбирката са присъствали бивши царски депутати и министри като Николай Василев, Милен Велчев, Даниел Вълчев, Соломон Паси, Мехмед Дикме, Станимир Илчев, Съби Давидов, Пламен Моллов, Олимпи Кътев, Камелия Касабова, пиар експертът Максим Бехар, Маргарит Мицев, както и царските адвокати Асен Ошанов и Ели Христова.\r\n\"Решихме да се борим докрай, за да може Н.В. цар Симеон II - последният жив български цар, да остане в своя роден дом във \"Врана\", разказа участник в сбирката, чието име изданието не уточнява. Сред лансираните идеи била да се обърнат и към омбудсмана Мая Манолова.  Окончателни действия обаче ще се предприемат едва след като царят бъде запознат с предложенията и ги одобри.   Царската адвокатка Ели Христова докладвала докъде е стигнало делото и какви ще са стъпките по обжалване на решението, дори в Страсбург.\r\nСГС е съдебна институция и вариантите ни са единствено да апелираме към съвестта на хората от следващата съдебна инстанция, коментира царист. Юристи предложили да се потърси мнението на експерти, които са познавачи както на правото, така и на историята и на предишното право, когато е създавано Интенданството. И да се обясни каква институция е то, тъй като това е основния спор между царските юристи и тези на държавата.    Всички, присъствали във \"Врана\", били категорични, че казусът не е само съдебен, а и политически.   Стигна се до извод, че тези действия на правосъдната система влияят дори върху чуждестранните инвестиции, разкри присъствал на сбирката. Състоянието на преките чужди инвестиции в България в момента е на катастрофално равнище и това в огромна степен = се дължи на факта, че в държавата има непредсказуемост и безредие. Щом на човек като царя могат да вземат имота и къщата, това е сигнал, че може да бъде направено с всеки, коментира бивш царски министър.", "date": "2018.09.04", "title": "Бивши министри на Сакскобургготски се събраха във \"Врана\", мислят как да му помогнат за имотите"}
{"url": "https://www.actualno.com/politics/slavi-za-deputatite-vyrnaha-se-ot-pochivka-za-da-pochivat-sled-njakolko-dni-pak-news_693310.html", "text": "   Слави Трифонов коментира в профила си в социалната мрежа Facebook началото на новия политически сезон, който започна с извънредно заседание на Народното събрание.      \"Днес беше извънредното заседание на Народното събрание. Защо беше извънредно? Заради трагедията до Своге? Заради скандала със семейство Арабаджиеви и десетките милиони в кутии от обувки? Заради срива на Търговския регистър? Заради скандалите между коалиционните партньори? Не. Днес имаше извънредно заседание, за да може депутатите да почиват на 7 септември\", пише Слави.   \"С други думи, върнаха се от почивка, за да решат да почиват след няколко дни пак. И какво стана на това заседание? Корнелия Нинова обяви, че червените депутати отиват при народа, но оставят 20 човека в парламента, да не вземе случайно да се прецака кворумът и да се разтури далаверата. Интересно как са избрали тези 20 човека? Може би са теглили чоп…\r\nА далаверата се пази от сините каски. А синята каска сама се показа вчера. Благодарение на собствения си акъл, вчера министърът на отбраната Красимир Каракачанов отиде в Министерски съвет със синя каска на главата. Облечен във възтесен костюм, опънат на коремчето, костюм – незабележима метафора на далаверата и ояждането. А на главата – синя каска. Това е политическата действителност в България – приятно закръглен, неадекватно ухилен човек със синя каска на главата брани статуквото, което борецът със шума и неговият кумец, симулират, че искат да развалят, ако не им дадат някой лев.  Честит нов политически сезон, уважаеми българи\", завършва коментарът на телевизионния водещ.    ", "date": "2018.09.04", "title": "Слави за депутатите: Върнаха се от почивка, за да почиват след няколко дни пак"}
{"url": "https://www.actualno.com/asia/rusija-bombardira-idlib-news_693301.html", "text": "  Руските ВВС са започнали най-голямата за годината бомбардировка в сирийската провинция Идлиб, съобщи Al-Masdar News.     Предполага се, че са нанесени около 50 авиоудара по южните и западните райони на провинцията.   От Министерство на отбраната на Русия до момента няма официална информация.\r\nНа 4 септември американският президент Доналд Тръмп заяви, че настъплението на руски и ирански войски в Идлиб ще предизвика сериозна хуманитарна катастрофа в Сирия. По думите му може да загинат стотици хиляди.  ", "date": "2018.09.04", "title": "Русия бомбардира Идлиб"}
{"url": "https://www.actualno.com/politics/v-parlamenta-gerb-poiska-pylen-mandat-bsp-predsrochni-izbori-news_693277.html", "text": "   Това заяви председателят на ПГ на ГЕРБ      По думите му сесията на НС се открива в ситуация, в която България стои все по-добре на европейската сцена. Той също призова за съгласие, но не спести критики към опозицията:   \"Успешното ни председателство на Съвета на Европейския съюз едва ли остави съмнение у някого, че България все по-добре се справя с това да заявява и да отстоява интересите си\", категоричен беше той.\r\nПо думите му увереността на управляващите, че са ценни и подкрепяни, тревожи политическите опоненти, \"които не се поколебаха да противопоставят европейските на вътрешните ни проблеми\".   \"Не стихват напъните от ляво , при което политическият тон на говорене отдавна е преминал границите на приличието. Отправят се критики и към коалиционния формат на управлението ни. , защото съумяхме да дадем отпор на безотговорния популизъм\", заяви Цветанов.        В началото на парламентрания сезон опозицията от БСП отчете криза в правителството, нестабилност в управляващото мнозинство, неработещи институции, корупция, кражби и диктатура в страната. Според лидера на социалистите Корнелия Нинова държавността се разпада, народът е в агония, но алтернатива има - тя била във т.нар. Визия на БСП.\r\n\"Държавните институции са блокирани. Държавата не защитава гражданите. Управляващите се хванаха за гушите в спор за постове и пари. В следващите дни ще сме свидетели на битката Цветанов- Борисов. Подадени от Борисов оставки се оспорват от Цветанов\", обяви Нинова. И попита: \"Можем ли да организираме национална енергия, за да сложим край на този модел?\".   \"Ниските доходи и бедността, а не фалшитите новини, са истинската заплаха за националната сигурност, господа управляващи\", каза още Нинова. После тя изброи част от предложенията във Визията на БСП, сред които висшето образование да следва пазара на труда, да има данъчни увеличения за млади семейства, увеличаване на най-ниските пенсии и т.н.\r\n\"Това мнозинство е изчерпано - оставка на правителството, край на агонията, предсрочни избори\", обяви Нинова. , за да обсъждат проблемите с хората.   ", "date": "2018.09.04", "title": "В парламента: ГЕРБ поиска пълен мандат, БСП - предсрочни избори"}
{"url": "https://www.actualno.com/society/eksperti-mvr-e-poslednata-institucija-kojato-e-mogla-da-predotvrati-tragedijata-kraj-svoge-news_693297.html", "text": "   Това са изводите на експертите от Института за пътна безопасност (ИПБ), които представиха резултатите от своя доклад след обследване на мястото на инцидента.     Последният държавен орган, който е могъл да предотврати това, е МВР, смята председателят на института .   \"МВР може да се разпореди и да поиска да бъде спрян пътят, ако прецени, че този път е опасен. Колко предписания от петте най-големи града в България - София, Стара Загора, Варна, Бургас и Пловдив, колко предписания и разпореждания са издадени на стопанина на пътя? Точната бройка е в доклада. Над 1200 са. А колко пъти вие санкционирахте стопанина на пътя и приложихте тази мярка, която е в закона за движение по пътищата? \", заяви .\r\nПо думите й на опасния завой няма сложен законово установен знак, а пано с измислено съдържание.  \"То само разсейва шофьорите. В зоната на катастрофата знаците не са сложени на правилната височина, нито на правилно отстояние от пътя\", добави Русинова.   И допълни интересен факт - че през 2012 година, преди ремонта на пътя, .\r\n\"Освен това основите на мантинелата са поставени по грешен начин - не на 55 см, а на 20 см от платното. Така самата мантинела навлиза в пътното платно с няколко сантиметра и цялото движение се измества навътре към осевата линия. Тротоарът също не е бил според изискванията и вместо 150 см. е 111 см.\", каза още тя, като подчерта и маркировката не е изпълнена правилно.    Проверката на института показва също, че и зърнометрията на aсфалта е нарушена, а фракцията на настилката не е каквато трябва да бъде - , всички са знаели, казаха от института и потвърдиха, че цялостната геометрия на пътя е променена. Освен това по пътя редовно имало наноси. Държавата обаче отказала съдействие на института, защото вървяло следствие.   \"България продължава да е най-опасното място за живеене в ЕС по отношение пътната безопасност\", каза  Милчев, който е бивш шеф на КАТ-София.\r\nПо думите му МВР е можело да глоби собственика на пътя - АПИ, с , както и да спре движението по него.\r\n\"На опасния път, при дъжд, водата пресича пътя няколко пъти\", изтъкна той.", "date": "2018.09.04", "title": "Експерти: МВР е последната институция, която е могла да предотврати трагедията край Своге"}
{"url": "https://www.actualno.com/politics/knsb-deputatite-trjabva-da-podkrepjat-vetoto-na-prezidenta-vyrhu-apk-news_693304.html", "text": "         Румен Радев наложи ветото непосредствено преди лятната ваканция на народните представители.   Президента Румен Радев оспори разпоредби в приетия преди лятната ваканция на депутатите закон за изменение и допълнение на Административно-процесуалния кодекс. Според юристите на КНСБ повишаването на размера на съдебните такси, което президентът не приема, е ограничаване на достъпа до правосъдие.\r\nВицепрезидентът на синдиката Чавдар Христов заяви:  \"Разделянето на таксата на два вида - 70 лева за граждани и 370 лева за други субекти, е също неясно на каква основа се прави това разделение, но основното е, че по този начин се затруднява достъпът до правосъдие\".ю   Синдикалистите се обявиха и против ранното пенсиониране на съдии, прокурори и следователи с преходните и заключителни разпоредби на закона. Текстът предвижда магистрати да се пенсионират без изискване за възраст, ако към 31-и декември 2018-а имат поне 35 години общ юридически стаж, от които поне две трети осигурителен стаж в органите на съдебната власт.\r\nХристов коментира: \"Нещо скрито се цели някой да се уреди. Лъха лобизъм, неясно от какво произтичащ от тази норма\".    В средата на месеца на заседание на Изпълнителния си комитет КНСБ ще приеме нарочно становище по темата.   ", "date": "2018.09.04", "title": "КНСБ: Депутатите трябва да подкрепят ветото на президента върху АПК"}
{"url": "https://www.actualno.com/crime/hvanaha-dilyr-plasiral-narkotici-v-uchilishten-dvor-v-kavarna-news_693319.html", "text": "        В акцията са участвали служители на сектор „Противодействие на криминалната престъпност“ при ОДМВР – Добрич, колегите им от Първо РУ и РУ – Каварна.   В момент на пласиране на грам амфетамин в двора на училище в Каварна, бил задържан 24-годишен мъж, с криминални регистрации в полицията. При последвалите процесуално-следствени действия в жилището му са открити още 10 грама от същия наркотик, грам марихуана и таблетка метамфетамин. Мъжът е привлечен в качеството на обвиняем по образуваното досъдебно производство и му е наложена мярка за неотклонение „подписка“.\r\nВ хода на полицейските действия в района на дискотека в Добрич е задържан и негов „колега“ от Добрич. При извършени процесуално-следствени действия в гараж, ползван от мъжа, са открити 20 г марихуана, 30 г метамфетамин – пико, електронни везни, пистолет и специализирана литература за отглеждане на марихуана.  По случая е образувано досъдебно производство, на мъжа му е наложена мярка за неотклонение „парична гаранция“.   Работата по разследването продължава под наблюдението на прокуратурата.", "date": "2018.09.04", "title": "Хванаха дилър, пласирал наркотици в училищен двор в Каварна"}
{"url": "https://www.actualno.com/balkani/gryckite-feriboti-prekratiha-stachkata-news_693312.html", "text": "  Работата на гръцките фериботи ще бъде подновена, след като профсъюзите успяха да постигнат споразумение за повишаване на заплатите с 2% и обявиха прекратяване на стачката, предаде БГНЕС.     Прекратяването на услугите в понеделник постави хиляди туристи пред неразрешими транспортни проблеми, тъй като превоз между островите на практика нямаше.   В кратък, но ожесточен спор, Федерацията на гръцките моряци (PNO) поиска увеличение от пет процента на заплатите, докато от SEEN предложиха повишение само от 1% през септември, следвано от още един процент през юни догодина.\r\nПървоначалният 24-часов протест в понеделник привлече силна подкрепа и високо участие, което доведе PNO до отправяне на предупреждението, че ще удължи прекъсването на работата с още 24 часа във вторник. Но когато от SEEN увеличиха офертата си до два процента за 2018 г., профсъюзите приеха.  PNO заяви в изявление, че увеличението на заплатите ще бъде въведено със задна дата от януари 2018 г.    Това беше първата стачка, откакто Гърция излезе от третия пореден международен спасителен период миналия месец и след осем години дълбоки съкращения на разходите.  Въпреки че бюджетните ограничения остават в дневния ред, министър-председателят Алексис Ципрас миналата седмица обеща да увеличи минималната работна заплата, която е спаднала на 586 евро на месец от около 760 евро преди кризата.     ", "date": "2018.09.04", "title": "Гръцките фериботи прекратиха стачката"}
{"url": "https://www.actualno.com/smolyan/nek-i-api-v-8-godishen-spor-za-zlatnija-pyt-news_693223.html", "text": "        Ябълката на раздора всъщност е т.нар \"златен път\". А спорът е между Националната електрическа компания (НЕК) ЕАД и Агенция \"Пътна инфраструктура\" (АПИ) .\r\nСтава дума за близо 20-километров участък между Девин и Кричим, изграден над яз. \"Цанков камък\", който заля стария път. Наречен бе \"златен път\" от премиера през 2010 г., заради тройното му оскъпяване до 240 млн. лв.\r\nУчастъкът и до днес е собственост на НЕК, а през зимата го поддържа АПИ. По него преминават всички видове автомобили. Би трябвало да е част от третокласната пътна мрежа и да е собственост на АПИ, но не й е прехвърлен.  Съдейки по цената на пътното съоръжение, то би трябвало да е ювелирно, но никой не иска да е негово. В \"надпреварата\" кой да го вземе, всяка от спорещите страни казва на другата: \"Вземи го ти!\" Във връзка с неразрешения все още проблем изпрати въпроси до „НЕК“ ЕАД и до АПИ. От получените отговори става ясно, че противоречията между държавното дружество и държавната институция далеч не са изчистени. А краят на сагата не се вижда.    Преди 4 месеца обаче НЕК е уведомила АПИ (с копие до МРРБ и Министерството на енергетиката), че преустановява извършването на несвойствените за дружеството дейности по ремонт и поддръжка на „новия“ път.\r\n„Нашите съображения са, че пътният участък се използва вече повече от 6 години, без да е предаден на АПИ“, заявяват от Националната електрическа компания.\r\n„НЕК ЕАД осъществява различни лицензионни дейности в областта на енергетиката и не може постоянно да поддържа път, който се използва като част от републиканската пътна мрежа“, допълват от там.\r\nВ отговор на този отказ АПИ на свой ред е припомнила на НЕК, че съгласно споразумението от декември 2014 г. зимното поддържане на въпросния път се осъществява от АПИ чрез Областно пътно управление – ОПУ Смолян, а НЕК извършва необходимите действия, свързани с текущия ремонт и поддържането през летния сезон.\r\nОт АПИ подчертават, че споразумението е сключено за срок до окончателното прехвърляне на собствеността на имотите, върху които е изграден пътят и включването му в списъка на републиканските пътища.   „Дотогава е необходимо „НЕК“ ЕАД стриктно да изпълнява поетите задължения по силата на действащото споразумение от 2014 г.“, са категорични от Пътната агенция. С решение на Министерския съвет от 2003 г. НЕК е определена за инвеститор при изграждане на хидровъзел „Цанков камък“, чиято стойност при завършването му през 2010 г. набъбна до 1 млрд. лв.\r\nЗа реализацията на този проект се наложи изместване на част от съществуващия път между Девин и Михалково, защото старото трасе попадна в заливаемата територия на яз. „Цанков камък“.\r\nПътят се ползва от 2010 г. През ноември 2012 г. е назначена държавна приемателна комисия, която е съставила Протокол образец 16, въз основа на който е издадено разрешение за ползване на участъка от ДНСК.\r\nПо документ участъкът е дълъг 19 555 метра и се намира в землищата на град Девин, селата Лясково и Михалково.    В разрешението за ползване е поставено следното условие: „В срок от осем месеца, считано от датата на изпълнение на законовите задължения на „НЕК“ ЕАД за безвъзмездно прехвърляне на строежа от „НЕК“ ЕАД на Агенция „Пътна инфраструктура“, Агенция „Пътна инфраструктура“ да изпълни допълнителни обезопасителни мероприятия по нов проект на участъци от пътя, които крият геоложки риск“.\r\nС Постановление на Министерския съвет от октомври 2012 г. на МРРБ са били осигурени 3,5 млн.лв. за финансиране на обект „Път ІІІ-868 Смолян-Девин-Кричим”. На въпрос към АПИ дали тези средства са използвани за целта от там отговориха, че укрепването, където е предвидено по проект, е изпълнено.\r\nНо в сайта на Агенцията за обществени поръчки такава поръчка не е обявявана.   Относно свлачището близо до село Лясково, което от години никой не е пипал, то е обрасло в зеленина, а движението се осъществява само в едната лента, от АПИ казват, че трябва да се предприемат мерки за разчистване на около 1000 куб. м. Трябва също да се постави допълнителна укрепителна мрежа, да се почистят отводнителните съоръжения, да се поставят допълнителни бордюри, да се ремонтират деформации на пътната настилка, да се възстановят повредените ограничителни системи, пътни знаци т.н. От 2012 г. е водена обширна кореспонденция между НЕК ЕАД и АПИ, като са сезирани неколкократно Министерски съвет, МРРБ, Министерството на енергетиката, „Български енергиен холдинг“ (БЕХ) ЕАД и др., но до момента усилията ни за решаване на казуса остават без резултат – казват от НЕК.\r\nПоясняват, че в този период имало моменти на сближаване на позициите.   Имало одобрени от двете страни проекти на договор за дарение и споразумение. Два пъти НЕК се снабдявала с всички нужни за дарението документи (актуални скици и данъчни оценки). Имала нужните решения от съветите на директорите на НЕК и БЕХ.\r\n„Но в крайна сметка срещнахме отказ от АПИ за окончателно приключване на случая“, твърдят от НЕК.\r\nУточняват, че става въпрос за подготовка на документите от НЕК за дарение на недвижимите имоти, засегнати от пътя, съответно споразумение за предаване на пътя.\r\n„От страна на АПИ не е предложено друго конструктивно решение за уреждане на отношенията с НЕК ЕАД по повод предаването на пътя“, са категорични в НЕК.   От АПИ пък казват, че до момента при тях не са постъпвали документи, показващи че от НЕК са представили в Службата по геодезия, картография и кадастър – Смолян, проект за изменение на кадастралната карта и кадастралните регистри, осигуряващ окончателното нанасяне на изградения участък от пътя, с обединяване на придобитите имоти по кадастрални райони.\r\nПрез юли т. г. била проведена поредната среща на експерти от АПИ и НЕК, на която „е уточнена необходимостта от представяне на одобрен ПУП-парцеларен план, който теренно осигурява изградения път“, казват от Пътната агенция.\r\n„Експертен екип на Агенция „Пътна инфраструктура“ е разгледал внимателно всички постъпили документи, приложени към искането на „НЕК“ ЕАД за прехвърляне на изградения от дружеството участък от републикански път III-866 /стар III-868/ Девин – Михалково на АПИ. За отчужденията на имотите в сервитута на пътя отговаря „НЕК“ ЕАД, която е построила отсечката и все още е негов собственик“, подчертават от АПИ. „Строителството му е извършено съобразно нормативните изисквания и пътната настилка е в добро състояние. След издаването на разрешението за ползване обаче се наблюдават свличания на земна маса върху пътя поради геоложките особености на района. НЕК ЕАД със собствени сили и средства е извършвал разчистване на пътя, но както неведнъж сме изтъквали досега дружеството няма основание да поддържа републикански път, а и не разполага с необходимата техника и ресурси“ – е становището на държавната компания.   Според тях новият участък е част от съществуващия републикански път Девин – Михалково. За него се дължи винетна такса и АПИ трябва да изпълнява вменените й от Закона за пътищата задължения да го стопанисва и управлява. „Пътната настилка, както и мостовите съоръжения в отсечката, са в добро състояние. В някои участъци се констатира срутване на скална маса и частични повърхностни свличания на скално-земните откоси. Откосите са високи, неукрепени, със стръмни наклони, което предполага към бъдещи срутвания и свличания“, заявяват от АПИ.\r\nКъм момента, обясняват още от Агенцията, има немонтирани на места предпазни мрежи, напукано бетоново покритие /торкрет/, мрежовидни пукнатини.\r\n„В някои участъци отводнителните съоръжения са запълнени от наноси или са подкопани. Монтираните ограничителни системи не отговарят на необходимите изисквания, защото краищата им не са занулени, а някои са деформирани от възникнали пътнотранспортни произшествия. Към момента има свлачищни и срутищни процеси при км 43+600, при км 47+400 и при 53+500“, съобщават от Пътната агенция.", "date": "2018.09.04", "title": "НЕК и АПИ в 8-годишен спор за \"златния път\""}
{"url": "https://www.actualno.com/actualno/typata-dyrjava-v-kojato-dve-kozi-sa-poveche-ot-edin-chovek-news_693253.html", "text": "  Стойността на човешкия живот, ако се допитаме до философските учения, е безценна и вечна. Ако се допитаме обаче до държавата България, ще забележим, че в нейните бакалски тефтери фигурират интересни цифри, които стават още по-интересни през една съпоставка.     От 190 до 250 лева вървят обезщетенията за кози, овце и свине, поразени от чума това лято, като се сметнат и пропуснатите ползи от млеконадой. \r\nА по 375 лева ще близките на починалите в адската катастрофа край Своге.\r\nТова неминуемо довежда до определени изводи. Математически човешкият живот изглежда струва почти два пъти повече от козия, но чак за два пъти повече не стига. Тоест човешкият живот е като цяло малко по-ценен от овцо-кози-свинския. Следва един неоспорим логически извод: за две мъртви кози държавата дава повече отколкото за един починал човек.   В министерствата вероятно е мислено много по този въпрос. Някой е излязъл пред една бяла дъска с показалка, нарисувал е една коза и един човек, и е започнало голямо умуване. От една страна, справедливо е рекъл някой, човекът си е човек и определено заслужава повече. Всички са кимнали охотно - та нима е възможно да си стигнал чак до министерството и да не си наясно, че един човек струва повече от една коза? Не пасеш трева ти, знаеш ги тия работи.\r\nДобре обаче, тогава друг чиновник е направил страхотна провокация: нарисувал втора коза до първата. Това предизвикало голямо объркване. Човекът си останал човек, обаче козите вече са две. Чиновниците присвили напрегнато очи, масажирайки слепоочията си, започнал да върви тежък умствен процес. Ако една коза си е просто коза, то две кози вече означават стопанство. С две кози може да изкараш и зиме и лете, а от тях при по-голям късмет четири ярета, от тях три заколваш за буркани, едно оставяш и догодина си вече с три кози и примерно седем ярета. Целият този прогрес въобще не може да се случи с човека - след 1 година той пак ще е един човек и отново ще гледа телевизия по цял ден.\r\nТази серия от аргументи напълно обезоръжила чиновниците и те одобрително заклатили глава - не, не, две кози са си две кози, а един човек си е един човек. Настъпило облекчение, блажени въздишки и чувство за свършена работа. Някой дори се обадил - абе трябваше ли въобще да го мислим като е очевидно, че две е повече от едно? Ей, вярно бе, брат, рекли му другите, само си изгубихме времето, къде е там един-едничък човек, къде са цели две кози, ясна е работата.    И верно, как точно решихте да дадете за всеки починал човек в катастрофата по 375 лева? Каква е тази прецизност с петичката накрая? Някой е предложил 350, друг 400, а вие демократично сте теглили чертата по средата? Един загрижен министър каза по телевизора, че това е \"максималната сума, предвидена от закона\". И гордо подчерта, че потърпевшите от трагедията нямало да бъдат принудени да чакат по гишетата, за да получат средствата, а щели да бъдат посетени по домовете. На ръка ще им ги дадат, опасна работа, звънят на звънеца, казват добър ден и директно им пускат в джобчето 375 лева. И хората грейват и ахват и си казват - добре, че беше тая държава, дето прееба пътищата и загубих близките си заради нея, но виж па как ми дадоха 375 лева, пък и човекът влезе възпитан, костюмиран и на крака ми ги донесе, даже чай не поиска.\r\nИначе козите много сладко блееха.  Райко Байчев ", "date": "2018.09.04", "title": "Тъпата държава, в която две кози са повече от един човек"}
{"url": "https://www.actualno.com/society/zabranata-za-pushene-na-zakrito-ostava-news_693303.html", "text": "        Предложението за промени в Закона за здравето беше подкрепено от 25 депутати, 69 гласуваха \"против\" промените, а 45 се въздържаха. Така законопроектът беше отхвърлен още на първо гласуване.   Промените предвиждаха хотелите, заведенията, корабите, летищата и стадионите да имат разрешение за обособяване на зони за пушачи.\r\nПълната забрана на пушене в ресторанти влезе в сила  2012 г. Още с внасянето на законопроекта от ГЕРБ посочиха, че . Законопроектът беше внесен от , който е депутат от партията на вицепремиера.  С промените се предвиждаше всички публични места, заедно с нощните барове и дискотеки, да бъдат за непушачи, но да може да се обозначават зони за дим. Условието беше зоните да не заемат повече от 50% от търговските площи. Разписаните предложения включваха и двойно увеличаване на глобите при констатирани нарушения на забраната за тютюнопушене.   \"С промените в този закон искаме да защититим непушачите. Ако не бъде приет ще бъдат ощететени всички, които посещават заведения и след определен час започва пушене до тях\", заяви от \"Обединени патриоти\".\r\n\"Този законопроект е удар по това, което е постигнато със забраната за тютюнопушенето\", заяви от БСП. Тя допълни, че до забраната през 2012 г. се е стигнало чрез много усилия.    Проектозаконът беше отхвърлен от здравната и икономическата комисия. Още при внасянето, промените срещнаха силен отпор и позиции, че ако бъде приет, ще има протести.   ", "date": "2018.09.04", "title": "Забраната за пушене на закрито остава"}
{"url": "https://www.actualno.com/crime/tir-sruti-kyshta-v-montansko-selo-news_693244.html", "text": "  Инцидент в монтанското село Василовци остави без дом семейство. Къщата им се срути след преминаването на ТИР.     Хората от селото твърдят, че трафикът е изключително тежък и застрашава още сгради и човешки животи.   \"Бях си в двора, мина един тир и от вибрациите къщата се срути половината\", разказа собственикът Цветан Георгиев.\r\n\"Нищо не може да се спаси\", категоричен е той. Собственикът призна, че няма застраховки за имота.  \"Никой от институциите не е идвал. Единствено кметът на селото и общинският кмет се отзоваха и обезопасихме\", каза още Цветан Георгиев.   ", "date": "2018.09.04", "title": "ТИР срути къща в монтанско село"}
{"url": "https://www.actualno.com/crime/sydyt-otmeni-domashnija-arest-na-shofiora-ot-katastrofata-kraj-svoge-news_693243.html", "text": "  Апелативният съд отмени домашния арест на шофьора от автобусната катастрофа край Своге, предаде .     Определена му е парична гаранция от 2000 лв. Информацията беше потвърдена от адвоката на Григор Григоров.   Припомняме, че на 29 август Софийският окръжен съд реши да остави шофьора под домашен арест, като основният мотив беше здравословното му състояние.\r\nГригоров е обвинен в причиняване на смърт по непредпазливост на 17 души и нанасяне на телесни повреди на 21 души. Прокуратурата му наложи забрана да напуска страната и отне шофьорската му книжка.   По-рано трагичният инцидент стана повод за в управляващата коалиция, а министрите на вътрешните работи, транспорта и регионалното развитие - Валентин Радев, Ивайло Московски и Николай Нанков - подадоха оставки.     След среща на коалиционния съвет в Министерски съвет, продължила до късно снощи, стана ясно, че коалицията ГЕРБ - \"Обединени патриоти\" остава, а напрежението ще бъде туширано.  Междувременно в ефира на БНТ председателят на Народното събрание Цвета Караянчева поясни, че ако се гласуват оставките, Нанков, Радев и Московски се връщат в парламента. Тя обаче посочи, че към момента имена за овакантените постове не са обсъждани.     ", "date": "2018.09.04", "title": "Съдът отмени домашния арест на шофьора от катастрофата край Своге"}
{"url": "https://www.actualno.com/politics/abv-sled-sreshta-s-borisov-nujno-e-novo-opredelenie-na-ponjatieto-obshta-istorija-news_693240.html", "text": "        След среща с премиера Бойко Борисов основателят на АБВ Георги Първанов посочи мотивите за това искане:   \"Нужен е нов документ, нов съвместен документ на София и Скопие, с който да се дефинира понятието \"обща история\", защото в познатия македонистичен дух ще продължи да се прави такъв прочит - вреден за нас, българите, на тези събития\".", "date": "2018.09.04", "title": "АБВ след среща с Борисов: Нужно е ново определение на понятието \"обща история\""}
{"url": "https://www.actualno.com/crime/dvama-zaginaha-pri-tejka-katastrofa-v-plevensko-news_693237.html", "text": "  Малко след полунощ при тежка катастрофа загинаха двама души между селета Българене и Малчика в община Левски.     Лек автомобил \"Мерцедес\", управляван от 48-годишен от село Малчика, движещ се от село Българене, община Левски в посока село Малчика, на десен завой напуска пътното платно и се удря челно в крайпътно дърво. .\r\nЕкипът на РСПБЗН – Левски извърши изнасяне на телата на загиналите от МПС-то, съобщават от ОДМВР-Плевен.     Телата са приведени за аутопсия в катедрата по съдебна медицина към УМБАЛ \"Д-р Георги Странски\" - град Плевен. Уведомена е прокуратурата за престъпление по чл. 343 , ал. 1 , б. \"в\" от НК.\r\nОбразувано е досъдебно производство.     ", "date": "2018.09.04", "title": "Двама загинаха при тежка катастрофа в Плевенско"}
{"url": "https://www.actualno.com/politics/kabinetyt-otkri-procedura-za-predostavjane-na-koncesija-na-tri-plaja-news_693257.html", "text": "  Правителството взе решение, с което се открива процедура за предоставяне на концесия на три морски плажа - „Река Вая“ в община Несебър, „Къмпинг Черноморец“ в община Созопол и „Каварна“ в община Каварна. Целта е плажовете да бъдат обезопасени и да се предоставят услуги от обществен интерес за срока на концесията. Процедурата се провежда по реда на Закона устройството на Черноморското крайбрежие.     Размерът на минималното годишно концесионно заплащане е определен съгласно приетата от Министерски съвет методика за определяне минималния размер на концесионното плащане за морски плажове. За морски плаж „Река Вая“ размерът възлиза на 48 053 лв., за „Къмпинг Черноморец“ – 26 961 лв., а за „Каварна“ – 45 961 лв.   Трите морски плажа следва да бъдат обезпечени със задължителните дейности по ЗУЧК - осигуряване на водното спасяване, обезпечаване на прилежащата акватория, здравното и медицинското обслужване и санитарно-хигиенното поддържане на морския плаж, и услуги от обществен интерес.\r\nКритериите за формиране на комплексната оценка са съобразни с Решение №604 от 22 юли 2016 г. на Министерския съвет за утвърждаване на минимални критерии за комплексна оценка на офертите при провеждане на конкурс за определяне на концесионер на морски плаж в отговор на обществените нагласи и очаквания за балансиран държавнически подход при определяне на очакваното от държавата минимално годишно концесионно плащане, икономическа съотносимост с общодостъпни цени на услуги на предлагани плажни принадлежности – чадъри и шезлонги.     ", "date": "2018.09.04", "title": "Кабинетът откри процедура за предоставяне на концесия на три плажа"}
{"url": "https://www.actualno.com/politics/shte-vadim-po-evtino-i-lesno-vremenni-pasporti-i-svidetelstva-za-sydimost-v-chujbina-news_693254.html", "text": "  Таксата за издаване на временен български паспорт в чужбина се намалява с една четвърт, а досегът на гражданите с бюрокрацията ще бъде облекчен. Това предвижда Постановление за изменение на нормативни актове на Министерския съвет, което прие правителството. Промените са по предложение на Екатерина Захариева, заместник министър-председател и министър на външните работи.     До намалението се стига чрез премахването на две такси на обща стойност 17 евро. Временните български паспорти, издавани в чужбина, ще струват 50 евро вместо досегашните 67 евро. Мерките са част от усилията на правителството за облекчаване на административната тежест.   До момента при приемане и обработване на заявления за издаване на българските лични документи дипломатическите и консулските представителства на Република България в чужбина събират такси за всеки отделен документ включително за получаване на формуляр-заявление в размер на 1 евро. Сега тази такса, както и компонентата, събирана от името на МВР - 16 евро, отпадат.\r\nДруг текст в постановлението предвижда намаляване на таксата за издаване на свидетелство за съдимост при подадено в чужбина заявление. Досега за услугата се заплащаха 20 евро по Тарифа № 3 за таксите, които се събират за консулско обслужване в системата на Министерството на външните работи. Тази такса се намалява на 10 евро - наполовина.  Гражданите вече няма да заплащат дължимите такси по Тарифа № 3 с държавни таксови марки.   Отпада и събирането на такси чрез Министерството на външните работи или дипломатическите или консулски представителства на Република България относно съдействие за издирване в чужбина на физическо лице.    ", "date": "2018.09.04", "title": "Ще вадим по-евтино и лесно временни паспорти и свидетелства за съдимост в чужбина"}
{"url": "https://www.actualno.com/asia/donald-trymp-predupredi-asad-da-ne-napada-idlib-news_693189.html", "text": "  Президентът на САЩ Доналд Тръм предупреди сирийския лидер Башар Асад за \"безразсъдното му нападение\" над провинция Идлиб, по-голямата част от която е под контрола на бойците, предаде ТАСС.     \"Сирийският президент Башар Асад не трябва безразсъдно да атакува провинция Идлиб, а руснаците и иранците ще направят голяма хуманитарна грешка, като вземат участие в тази потенциална човешка трагедия. Стотици хиляди могат да бъдат убити. Не позволявайте това да се случи“, написа Тръмп в Twitter.   ", "date": "2018.09.04", "title": "Доналд Тръмп предупреди Асад да не напада Идлиб"}
{"url": "https://www.actualno.com/society/kolko-vreme-shte-e-nujno-za-oborudvaneto-na-vsichki-avtobusi-s-kolani-i-videoregistratori-news_693179.html", "text": "  Най-малко една година ще отнеме оборудването на всички автобуси с колани и видеорегистратори. Такова е мнението на бранша, след като стана ясно, че парламентът ще разгледа промени, свързани със задължително поставяне на обезопасителните средства в автобусите, съобщи bTV.     Маргарит Цеков пътува от Солун до Пловдив. Без колебания слага колана и смята, че такива предпазни средства трябва да има във всички автобуси.   Оборудването с колани според бранша ще засегне близо 15 хиляди автобуса с около 1 милион седалки. Нямало как да стане обаче за 6 месеца, както се предлага в готвените законови промени, защото слагането на нови седалки с колани или пробиването на старите, за да се оборудват, трябвало да се удостовери като безопасно.\r\n\"Заводът производител и специализирани лаборатории ще трябва да дадат тези потвърждения и това е много дълъг процес\", каза Петър Захариев от Националното сдружение на  автобусните превозвачи.  Друга идея  за повече безопасност в автобусите е да има видеорегистратори – те ще снимат случващото се в превозното средство и извън него.   \"Видеорегистраторът е изключително полезно средство, което ще самодисциплинира шофьорите и ще даде възможност за бързо и точно изясняване на ситуацията при пътнотранспортно произшествие\", отбеляза Владимир Тодоров от Асоциацията на пострадалите при катастрофи.\r\nРазходите за колани и видеорегистратори обаче могат да доведат до фалит по-малките фирми, твърдят от бранша и предупреждават, че ще се отразят на пътниците.    \"Работата е изтънена до минимум, т.е. няма резерви. Всички тези нови разходи ще бъдат допълнително натоварване – естествено, ще се отразят върху билета\", подчерта Петър Захариев.   От бранша предлагат да се увеличи контролът при минаването на автобусите на технически прегледи и на пътя,  за да се подобри безопасността.", "date": "2018.09.04", "title": "Колко време ще е нужно за оборудването на всички автобуси с колани и видеорегистратори?"}
{"url": "https://www.actualno.com/politics/bylgarija-dava-pomosht-za-razvitie-na-irak-v-razmer-na-391-166-lv-news_693259.html", "text": "  България отпуска 391 166 лева по линия на Програмата за развитие на Организацията на обединените нации (ПРООН) за преодоляване на хуманитарната криза в Ирак, реши Министерският съвет.     Финансовият принос е част от изпълнението на Плана за хуманитарен отговор за 2018 г. за Ирак, който трябва да помогне на 3.4 млн. изложени на риск и уязвими граждани вътре в територията на Ирак, в т.ч. 1.25 млн. вътрешно разселени лица.   В последните години усилията на България и международната общност за справяне с кризата в Ирак дадоха своите положителни резултати. Повече от 3.8 млн. разселени лица след началото на кризата през 2014 г. вече са се завърнали по домовете си и все по-малка част от територията на страната остава в ръцете на терористите. Така с общи усилия постепенно се върви към осигуряване на стабилност в Ирак и Близкоизточния регион, каквато би била от полза за цял свят.  ", "date": "2018.09.04", "title": "България дава помощ за развитие на Ирак в размер на 391 166 лв."}
{"url": "https://www.actualno.com/health/antibiotici-se-okazvat-bezsilni-sreshtu-superbakterija-news_693157.html", "text": "  Супербактерия се съпротивлява успешно на всякакви известни антибиотици и може да предизвика „тежки\" инфекции или дори смърт, предупредиха учени в Австралия, пише БГНЕС.     Изследователи от университета в Мелбърн са открили три варианта на резистентната към много лекарства бактерия в проби от 10 държави, включително щамове в Европа, на които не може да се противодейства с каквито и да било лекарства, които понастоящем се намират на пазара.   \"Започнахме да правим проби в Австралия, но направихме глобална снимка и открихме, че такова е положението в много страни и много болнични институции по света\", каза Бен Хаудън, директор на лабораторията за обществено здраве на университетската секциа по микробиологична диагностика.\r\nБактериите, известни като Staphylococcus epidermidis, са свързани с по-известната и по-смъртоносна MRSA. Тя се намира в естествено състояние върху човешката кожа и най-често заразява възрастните или пациентите, които са с имплантирали протези като например катетри и заместители на ставите.  \"Това може да е смъртоносно, но обикновено при пациенти, които вече са много болни, може да бъде доста трудно да се изкорени и инфекциите да са тежки\", казва още Хаудън.   Екипът му е изследвал стотици екземпляри от Staphylococcus epidermidis от 78 болници по целия свят. Учените са открили, че някои щамове на бактерията правят малка промяна в ДНК, което е довело до резистентност към два от най-разпространените антибиотици, често прилагани в тандем за лечение на болнични инфекции.\r\nДруго австралийско проучване, публикувано миналия месец, предполага, че някои болнични бактерии стават все по-поносими към дезинфектантите на основата на алкохол, използвани в болничните отделения.    Хаудън заяви, че проучването му, публикувано в списание Nature Microbiology, показва необходимостта от по-добро разбиране за начина на разпространение на инфекциите.", "date": "2018.09.04", "title": "Антибиотици се оказват безсилни срещу супербактерия"}
{"url": "https://www.actualno.com/europe/50-000-dushi-protestiraha-v-kemnic-sreshtu-ksenofobijata-news_693197.html", "text": "  Германското правителство призова гражданите да се разграничат от екстремистите и крайнодесните, които предизвикват размирици в Кемниц. Заради убийството на 35-годишен мъж преди седмица в града се провеждат шествия и протести срещу бежанците.     В отговор десетки хиляди се събраха на концерт срещу расизма и ксенофобията. Концертът премина под мотото \"Ние сме повече\". Много от зрителите носеха плакати с надписи \"Нацистите няма да ни победят\".   Опозиционната Социалдемократическа партия поиска от полицията и службите да следи активистите на ксенофобската „Алтернатива за Германия”, предаде БГНЕС.\r\nНационалистическата формация организира серия от протести и шествия заради убийството от бежанци на местния жител Даниел Хелиг. Третата политическа сила в страната оправда действията на своите привърженици с обществената непоносимост към всеки, които нарушава законите.  Напрежението във федералната република се засили и от присъдата от само 8 години и половина затвор за афганистанец, убил от ревност 16-годишната си германска приятелка.   ", "date": "2018.09.04", "title": "50 000 души протестираха в Кемниц  срещу ксенофобията"}
{"url": "https://www.actualno.com/interest/jenite-imat-nujda-ot-poveche-syn-eto-zashto-news_693190.html", "text": "  Непрекъснато слушаме и четем, че трябва да спим поне 8 часа на ден, за да функционираме пълноценно и да бъдем оптимално продуктивни. Центърът за изследване на съня в университета в Лафбъроу, Англия обаче открива, че жените се нуждаят от повече сън, отколкото от мъжете.     Двете основни причини за това са, че женският мозък работи повече от мъжкия и изисква повече време за почивка и че жените имат по-интензивен график.   Женският мозък е създаден за емоционално и аналитично мислене. Това води до техните мултифункционални умения, които изискват много енергия. Способността им да правят и да мислят за няколко неща едновременно не изчезва дори когато лъжат. Ето защо жените имат повече нужда от сън.\r\nСпоред Националната фондация за сън, жените на възраст между 30 и 60 години спят средно 6 часа и 45 минути на ден през делничните дни. Хормоналните промени в женското тяло не се ограничават само до пубертета. Те се появяват в живота на всяка жена. И изискват повече почивка за тялото, предаде БГНЕС.  Докато мъжете често ограничават ежедневните си дейности до работа и спорт, жените трябва да се грижат и за домакинството и децата. Това е още една предпоставка за нуждата от повече сън.   Според учените става дума за поне 20 минути допълнителен сън, която може да зареди тялото и мозъка на нежната половина от населението като батерия.", "date": "2018.09.04", "title": "Жените имат нужда от повече сън, ето защо!"}
{"url": "https://www.actualno.com/politics/bojko-borisov-zaminava-na-poseshtenie-v-izrael-news_693195.html", "text": "  Премиерът Бойко Борисов заминава на двудневното работно посещение в Израел. Той ще участва в годишната конференция на Международния институт по контратероризъм. Това е второто му посещение в страната за тази година. От 12 до 14 юни премиерът отново посети страната и се срещна с колегата си Бенямин Нетаняху и с президента Реувен Ривлин. Бойко Борисов проведе среща и с българската общност в Тел Авив. Той се поклони на Божи гроб и беше приет от патриарха на Йерусалим Теофилос Трети, отбелязва агенция \"Фокус\".     Утре Бойко Борисов ще се срещне с премиера на Израел Бенямин Нетаняху. След последната им среща на 13 юни израелският премиер заяви, че страната му никога няма да забрави как българите са легнали върху жп релсите, за да спасят евреите си. Бойко Борисов изтъкна важността на Израел за сигурността и стабилността в Близкия Изток.   На тържествена церемония в парк „Чарлз Клор“ в Тел Авив ще бъде открит паметник - символ на подвига на българите за спасяването на евреите през Втората световна война. Идеята за поставяне на паметник се зароди през 2013 година по повод отбелязването на 70-годишнината от спасяването на българските евреи от Холокоста. Тогава правителството отпусна 150 хил. лева, за да се отбележи годишнината и да се направят два еднакви паметника - за София и за Тел Авив. 5 години след отливането на монумента стана ясно, че той се е повредил заради неправилно съхранение. На 14 март кабинетът отпусна 36 хил. лева за промяна на дизайна му и нова отливка на паметника.\r\nВ края на май Бойко Борисов откри паметна плоча на Димитър Пешев в Киев. Площадът, на който беше поставена плочата, носи името на Пешев по инициатива на българското посолство. Димитър Пешев остава в историята заради ключовата си роля за спасяването на евреите от Холокоста. В края на юни в родния му Кюстендил бяха отбелязани 124 години от рождението му.  Премиерът посещава Израел за втори път в годината, в която отбелязваме 75-ата годишнина от спасяването на българските евреи. През 2010 година Борисов отново посети Израел, като това беше първата визита на ниво министър-председател от 18 години. Премиерът беше на посещение в страната и през 2016 година.   ", "date": "2018.09.04", "title": "Бойко Борисов заминава на посещение в Израел"}
{"url": "https://www.actualno.com/cite/valeri-simeonov-se-seti-che-e-vicepremier-po-demografskata-politika-sled-kato-prez-poslednite-meseci-raboti-kato-shumomer-news_693205.html", "text": "  Това заяви в ефира на Нова телевизия анализаторът от Института за дясна политика. По думите му . Там нещата ще стават все по-динамични. Харизанов добави, че за момента не е сигурен, че оставките на тримата министри ( Валентин Радев, Николай Нанков и Ивайло Московски - бел. ред. ) ще бъдат приети.     Междувременно социологът Юрий Асланов изрази скептицизъм, че лидерите на ГЕРБ ще отхвърлят подадени оставки.      Не вярвам някой да е изненадан от това, което се случва. То не се случва за първи път. . Не мисля, че лидерите на ГЕРБ ще поемат този риск този път да отхвърлят подадени оставки”, подчерта Асланов.", "date": "2018.09.04", "title": "Валери Симеонов се сети, че е вицепремиер по демографската политика, след като през последните месеци работи като шумомер"}
{"url": "https://www.actualno.com/volleyball/plamen-konstantinov-vyv-voenno-vreme-ivanov-shtjaha-da-go-razstreljat-news_693206.html", "text": "  Изкуствен скандал – с тези думи треньорът на националния отбор по волейбол Пламен Константинов коментира скандала с либерото ни Владислав Иванов-Лимона. Припомняме, че по време на контрола с Белгия и предвид характера на спорта.     В мирно време кой воюва – воюват спортистите. Правилата са много близки до военните, езикът е по-остър. Това, което не звучи добре като взаимоотношения на хората от БАН не означава, че са лоши взаимоотношения. Същият този господин щеше да е разстрелян във военно време, хвърли нова светлина по скандала голямата ни волейболна легенда.   Групата ни е интересна, три-четири отбора сме близки като ниво. Най-изявен отбор е Полша, но не трябва да се подценява Иран – отбор с постоянно класиране сред най-добрите, спечелиха Азиатските игри. Това заяви пред Нова телевизия Константинов, който не пропусна да каже добри думи за Финландия (бел. ред. – първият ни мач е финландците ), Куба и Пуерто Рико – останалите тимове в групата.\r\nЗасега всичко върви нормално, подготвяме се във Варна последните 25 дни, условията са отлични. Така Константинов обобщи каква е моментната ситуация в националния отбор по волейбол. Той сподели, че притесненията му основно са насочени към това да няма травми.  ", "date": "2018.09.04", "title": "Пламен Константинов: Във военно време Иванов щяха да го разстрелят"}
{"url": "https://www.actualno.com/politics/ne-sa-obsyjdani-novi-imena-na-ministri-objavi-cveta-karajancheva-news_693199.html", "text": "   . Те са професионалисти, няма да бъдат изгубени за политиката, парламентът ще спечели с тях. Очакваме да видим какво ще се случи. Това каза в сутрешния блок на БНТ председателят на Народното събрание Цвета Караянчева на прага на новата пленарна сесия на депутатите.      , добави Караянчева. Председателят на парламента отбеляза, че стабилността на коалицията е гарантирана с мандата, който е даден от избирателите. Караянчева призна, че има проблем в комуникацията между коалиционните партньори и подобни разговори като този вчера, са оздравителни.    . В новия политически сезон председателят на Народното събрание очаква решенията да се взимат динамично. Надявам се на бързи решения по заседанията на комисията, коментира Караянчева. Тя открои кои са приоритетите на парламента за нови политически сезон.\r\nЗаконът за пътищата ще се гледа особено с добавката за коланите, които ще станат задължителни за автобусните превозвачи. Ще има дебат в Народното събрание, отбеляза Караянчева. Очакваме октомври в парламента да влезе и законопроектът за хората с увреждания. Продължава работата по законопроекта за социалните услуги, който се очаква да влезе в парламента през ноември. Ще се работи и по административната реформа, продължава съдебната реформа, процесуалните закони и есенната сесия е за Закона за бюджета, поясни още Цвета Караянчева.  ", "date": "2018.09.04", "title": "Не са обсъждани нови имена на министри, обяви Цвета Караянчева"}
{"url": "https://www.actualno.com/education/syveti-za-uspeshna-kariera-v-it-industrijata-news_693056.html", "text": "  Ако обмисляте да започнете кариера в IT индустрията и се чудите откъде да започнете, ние от ще ви разкрием някои от факторите, които ще ви отведат до желаната позиция. Знаем, че понякога може да бъде доста трудно да се ориентирате в разнообразието от умения и очаквания, които са необходими за конкретната длъжност. Действително изборът на позиции в IT индустрията е голям и човек може да се обърка при наличие на толкова много възможности. И тъй като ние в Tek Experts разбираме от технологии, ще ви споделим комбинацията от познания, необходими за успешна кариера в IT сектора.  Преди всичко всеки от вас трябва да притежава желание за работа в областта на технологиите и да бъде ентусиазиран от възможността да се развива в тази толкова динамична сфера.  Ето защо  вие трябва да притежавате предприемачески дух и интуиция за иновации. В IT не става въпрос само за технически умения, а и за предоставяне на висококачествено обслужване на клиентите и разбиране на техните нужди.  Ако с готовност влизате в ролята на хора, които с експертизата си решават проблемите на другите и ако знаете как да подхождате към всяко ново предизвикателство, то тогава ще бъдете наистина успешни. По този начин ще демонстрирате, че освен големи професионалисти в своята сфера, вие успявате да изграждате взаимоотношения с клиентите.   В ценим високо хората с лична мотивация и опит и се възхищаваме на всички, които предпочитат да работят в екип, оценяват взаимните усилия за постигане на дадена цел и не се страхуват от обратната връзка. Необходимо е да проявите желание да се учите от останалите, да придобивате нови умения и да се адаптирате бързо. Ако покажете любопитство и стремеж за професионално развитие и растеж, със сигурност няма да остане незабелязани.\r\nСъществуват множество пътища за кариерно развитие - от оперативни мениджъри до инженери и информационни архитекти. Освен специалисти с превъзходни технически способности в Tek Experts търсим решителни, адаптивни личности със силни комуникативни умения.   Ето защо перфектният кандидат трябва да може да си сътрудничи лесно и с всички професионалисти извън обсега на IT сферата, които са по-бизнес ориентирани.\r\nНакратко това са нашите съвети за вас, а сега на ход сте вие! Ако четейки, сте си казали – „искам да опитам“, не се колебайте да излезете извън зоната си на комфорт. Помнете, че трябва да покажете комбинация от технически познания, чувство за отговорност, желание за работа в екип от ентусиазирани млади хора и амбиция да надскочите собствените си възможности.", "date": "2018.09.04", "title": "Съвети за успешна кариера в IT индустрията"}
{"url": "https://www.actualno.com/education/kabinetyt-odobri-plan-za-izpylnenie-na-nacionalnata-strategija-za-nauchnite-izsledvanija-news_693251.html", "text": "  Оперативен план за изпълнение на първия етап на актуализираната Национална стратегия за развитие на научните изследвания в България 2017-2030 г., приета от Народното събрание на 07.06.2017 г., бе одобрен от правителството. Основната цел е чрез мащабно, бързо и дългосрочно развитие и модернизиране на системата на научните изследвания, България да се превърне в притегателен център за авангардни научни изследвания и развитие на нови технологии, да се привлекат и задържат млади и водещи учени в страната.     Изпълнението на Стратегията е разделено на три етапа.   През първия (2018-2022 г.) се предвижда прилагане на основната част от мерките, предвидени в дейностите по отделните специфични цели и достигане до финансиране за научноизследователска и развойна дейност по консолидираната фискална програма, с изключение на разходите с източник Европейските структурни и инвестиционни фондове, в размер на 0,70% от БВП. Целта е в края на етапа научноизследователската дейност да се оценява оптимално, да бъде привлекателна за учените и за младите хора и да са създадени подходящи условия за научни изследвания и за тяхното потенциално приложение. По отношение на индикаторите за изпълнение трябва да се премине към изкачване в световната класация. В края на етапа компонентите на иновационния индекс, свързани с научните изследвания, трябва да достигнат стойностите на „умерен иноватор“.\r\nПредставеният Оперативен план за изпълнение на първия етап на Националната стратегия цели осигуряване на висока квалификация и ефективно кариерно развитие на учените, консолидиране на човешки ресурси и финансови средства за изпълнението на национални научни програми за решаване на значими обществени предизвикателства. От изключително значение за научната система са развитието, поддържането и ефективното използване на модерна научна инфраструктура, балансирана по тематични области и региони, както и осигуряването на достъп до европейска и международна научна инфраструктура.  С изпълнението на Оперативния план ще се гарантира ефективен обмен на идеи и знания посредством достъп до научна информация, отворен достъп до научни резултати, мобилност на учените, участие в научни форуми и трансгранично научно сътрудничество. В него са предвидени и мерки за развитие на системата за оценка на научните резултати, както и въвеждане на модел за финансиране на научните изследвания, основано на резултатите, с цел постигане на концентрация на научния капацитет.   ", "date": "2018.09.04", "title": "Кабинетът одобри план за изпълнение на националната стратегия за научните изследвания"}
{"url": "https://www.actualno.com/curious/9-znaka-che-si-imate-rabota-s-losh-chovek-news_693074.html", "text": "  Как да разпознаете злодея? Най-просто казано лошият човек има неморално, грубо или нечестно поведение. Истината е, че не винаги, когато си имаме работа със зъл човек, ние го усещаме веднага. Понякога ни трябва време, за да разберем, че човекът срещу нас може да ни навреди умишлено, пише Tialoto.bg.       Ако един човек се чувства добре, когато на другите им е зле, значи той не е кой знае колко добродетелен. Добрите хора остават покрусени, когато чуят за катастрофа в новините или пък ако станат свидетели на драматична ситуация. Лошите хора се наслаждават на нещастието на другите.   Нека да бъдем честни. Всички лъжат. Някои хора лъжат на дребно, други боравят с големи лъжи. Но докато всички ние лъжем понякога, не всеки от нас е изпечен лъжец. Истинският лъжец има патологично поведение, което дори не осъзнава. Неговите лъжи нанасят истински вреди. Някои зли хора лъжат, за да изглеждат по-силни, по-умни или по-добри. Други използват лъжите като инструмент за манипулиране на реалността.     Доказано е, че всеки наш орган излъчва енергийно поле. Не е ясно, защо това е така, но е възможно това поле да ни служи като интуитивна отбранителна система. По същата логика, когато зъл отвътре, това се проявява в неговото излъчване. Може би това е причината, поради която злите хора ни действат като енергийни вампири и ни карат да се чувстваме напрегнати в тяхната компания. Злите хора са умели манипулатори и това е голямата част от тяхната власт. Те подвеждат и използват хората по един или друг начин, за да се възползват от тях. Това заблуждаващо поведение може да е в различни форми, например неправилно цитиране, лъжа или изкривяване на истината и фактите. Лошите хора никога не съжаляват за нещата, които вършат и за начина, по който ви карат да се чувствате. Те нямат никакви угризения      Злите хора са жестоки, като тази жестокост може да се прояви под много форми – умишлено нараняване (физическо или психическо) на близките им, познатите им и дори на животни. Лошите хора са безотговорни тъй като им липсва морал. Те ще направят, каквото си пожелаят, и никога няма да се чувстват отговорни за болката, която са причинили на другите. Те няма да се считат за виновници, нито пък ще се извинят. По-скоро биха накарали човека отсреща да се чувства отговорен за техните собствени грешки.    Ако някой зъл човек реши да ви помогне или да ви съдействие за нещо, знайте, че го прави с някаква цел. В други случаи, този човек няма да бъде до вас, когато нещата не вървят добре в живота ви. Злите хора ще бъдат добри към вас, за да получат нещо, от което се нуждаят от вас по-късно, било то пари, секс, подчинение или нещо по-лошо. Лошите хора никога няма да разкрият истинското си лице пред вас. Те са фалшиви и различни според човека отсреща. Те имат добре измислена история и имидж, които се опитват да представят пред света.", "date": "2018.09.04", "title": "9 знака, че си имате работа с лош човек"}
{"url": "https://www.actualno.com/viewpoint/absurdite-na-sofija-news_693210.html", "text": "  В София всеки гледа като стане на 18 да си изкара курса по кормуване и да се сдобие с шофьорска книжка и действително няма някой, който да не е взел. Но как пък така един не отиде да се удостовери психически и да си извади една жълта такава. Ще ти кажем – софиянците може и да са луди по цялата глава, ама не са глупави ей, не са глупави. А сега ще ти разкажем за софийските абсурди, с които всеки попаднал в столицата човек се сблъсква преди да стане „истински“ софиянец – после чисто и просто вече спират да му правят впечатление.      Да приложиш класическото съчетание от скъсани дънки и бели маратонки е една своеобразна „мисия невъзможна“ за софийските улици. И не защото навън дебне модна полиция и ще те глоби, а защото в момента, в който стъпиш леко по-накриво на някоя плочка – обувките ти мигновено ще променят цвета си я в мръсно бяло, я направо в кафяво. Еми така е, не може нон стоп да се гледа в телефона, трябва човек да си гледа в краката. Добре, че е общината да остави капани по тротоарите и да ни приковава вниманието към движението от време на време.   Пил си сок, а сега в ръката ти е празната опаковка от него? Току що си изпушил поредната цигара и фасът вече е излишен? Или може би имаш нещо друго, което е за боклука? Няма проблем и дори не смей да се напрягаш да търсиш кошче – хвърляй директно на земята. По улиците положението е следното – независимо колко кошчета има наредени едно до друго – еко контейнери, метални такива или малки кошове, всички отпадъци по закон отиват не в тях, а около тях. Питаш се какво тече във вените на софиянците ли? Тарикатлък. И могат ли да го покажат – никога не пропускат. Ако си мислиш, че някога можеш да стигнеш дотам, за където си тръгнал без да бъдеш предреден или прецакан по бързата процедура поне няколко пъти, много се лъжеш. Но бъди сигурен, че винаги ще се намери някоя баба, която да ти удари един лакът и да те предреди, защото възрастта видиш ли, автоматично ѝ дава предимство, а после като я пуснеш, да те изгледа така сякаш ти си виновен, че те предрежда. Еми, съобразявай се малко с ежедневието на пенсионерите, в крайна сметка.     Да си екосъобразен в София е доста трудно и ако направиш опит да проявиш загриженост за околната среда придвижвайки се до работа с автобуса, направо рискуваш сам да се заличиш от лицето на Земята. Това е най-лошия вариант разбира се - нека не сме толкова черногледи. По-добрият е да забременееш от напълно непознат, който се е намирал зад теб и към когото си бил/а притиснат/а плътно за 30 минути и дотолкова си свикнал/а с аромата му, че в момента, в който слезеш от автобуса вече ти липсва тежкия въздух и си в неописуема абстиненция. Виждал си ги – всяко кръстовище в София си има по четири, а софиянците поради някаква причина не ги харесват, защото им осигуряват сигурност, която явно им е някак чужда и не я искат. Еми, друго си е да пресечеш точно когато срещу теб се е засилил някой голям черен джип и лети с около 100 километра или да минеш точно пред трамвая, който и да иска няма как да спре. В крайна сметка толкова ни е спокойно в България, че всячески се чудим как да си го направим по-интересно, а после ни се сърдят, че се разнообразяваме.    Ако сега излезеш навън и питаш двама-трима младежи кои са най-готините и нашумели дискотеки в София в момента – те дори няма да се замислят и ще ти дадат отговор веднага. Но ако ги питаш колко църкви има и коя им е любимата, мигновено ще бъдеш сметнат за сектант и най-вероятно напълно откачен човек. Честно казано е разбираемо – покръстени сме  през 865 година и да се говори за християнство е меко казано демоде, а най-съвременните българи са в крак с ориенталските мотиви в Студентски град. Да излезеш на разходка по Витошка или да седнеш да пиеш кафе в някое заведение там, без някой да ти поиска пари за хляб, цигари или какви ли не още неща, за които е пределно ясно, че няма да бъдат купени така или иначе, звучи като много лош виц. Приеми го – ти си ходещ финансов донор и в момента, в който излезеш от вас вече поне двама човека дебнат как да измъкнат някой лев от теб. Ама как така пък веднъж един човек не спря да заговори друг с репликата „Ей, искаш ли да ти дам 50 стотинки?“  Лиляна Гелев, ", "date": "2018.09.04", "title": "Абсурдите на София"}
{"url": "https://www.actualno.com/burgas/kmetyt-na-carevo-ne-znae-dali-shte-se-stroi-na-silistar-news_693196.html", "text": "  Не мога да кажа дали ще има строителство край плаж \"Силистар\". Това зависи от институциите, тъй като собственикът е онзи, който трябва да вземе съответното съгласуване от РИОС, от земеделието, и когато предостави тези документи, едва тогава процедурата може да бъде завършена. Ние като община само даваме старт на една процедура, като причината е да подсигурим достъпа до плажа.\" Това заяви кметът на Царево Георги Лапчев  във връзка със спорното решение на общинските съветници, с което се стартира процедура по застрояване на парцел в близост до плажа.     По думите му решението на общинските съветници е взето, за да се предотвратят евентуални дела към държавата и към общината и за да се реши 10-годишният проблем, свързан с пътя.   \"В едната част се намира река, а над него преминава държавен горски фонд. Вече опитахме с областния управител да прокараме трасе през държавния горски фонд, за да може да го заобиколим, но РИОСВ и природен парк \"Странджа\" ни отказаха. В реката няма как да преминават колите, така че единственият достъп до плажа преминава през този частен имот\", заяви Лапчев в интервю за bTV.\r\n\"Няма как да има каквато и да е договорка, институциите са онези, които гарантират, защото собственикът трябва да получи съответните съгласувания, общината не е собственик\", увери той.  Според него няма внесен план за застрояване, а има внесено искане за стартиране на процедура по ПУП. \"Дали тя ще завърши и ще получи съответните съгласувания, зависи от това дали собственикът ще го пожелае. Ние не сме собственик, така че няма как да преследваме такива желания\", подчерта Лапчев.\r\nСпоред него к    Решението на Общинския съвет е постъпило в областната управа в Бургас на 3 септември, така че тепърва областният управител трябва да излезе с решение дали тази процедура е законна или не.    Общинският съветник от БСП в Царево Живко Жеков обясни, че е гласувал против решението, защото счита, че с тази първа стъпка започва застрояването на този див край. \"Теренът попада в природен парк \"Странджа\" и Натура 2000. Против съм, защото считам, че в процес на утвърждаване на подробен устройствен план на община Царево не може да се разглеждат на парче отделни ПУП-ове\", отбеляза той.\r\nОбщинският съветник Донка Атанасова също е гласувала против, като преди това е предложила точката да се отложи, докато не постъпи становище от РИОСВ. \"Беше ми отговорено, че на експертен съвет преди това представител на РИОСВ с всички останали се е съгласил на това допускане за застрояване и те си взеха решение\", обясни тя. \", допълни Атанасова.   Кметът на Царево обаче подчерта, че не се е бързало с приемането на решението. \"Сделката не е сключена толкова скоро. На мен ми е известно, че банката е продала този имот още миналата година, просто са го финализирали по-късно. Ничий интерес не е спазван, единствената причина беше да се реши този 10-годишен проблем\", категоричен беше той.\r\nПо думите му така проблемът с пътя и паркирането се решава в най-проблемния участък. \"После пътят наистина ще опре в частен имот, там също трябва да се решава този проблем. Той не може да бъде решен наведнъж, защото казусите са абсолютно различни. Тук имаме урбанизирана територия, в другия случай е земеделска земя и трябва да имаме общ устройствен план\", каза още Лапчев.   ", "date": "2018.09.04", "title": "Кметът на Царево не знае дали ще се строи на Силистар"}
{"url": "https://www.actualno.com/politics/cvetanov-uveri-koalicijata-e-stabilna-vsichko-e-nared-news_693194.html", "text": "  \"Коалицията е стабилна. Продължаваме с изпълнението на програмата си. Всичко е наред!\" Това заяви председателят на парламентарната група на ГЕРБ Цветан Цветанов.     Той припомни, че премиерът Бойко Борисов е приел оставките на Валентин Радев, Николай Нанков и Ивайло Московски, но парламентът трябва да ги гласува. \"Имахме подобни хипотези и при Теменужка Петкова и при Бисер Петков. В понеделник ще се реши в детайли какво ще се случва\", допълни още Цветанов в интервю за bTV.   В отговор на въпрос колко време ще управляват министри в оставка, Цветанов каза, че всеки един министър след полагането на клетва е \"с оставка в джоба\".\r\n\"В публичното пространство излиза, че премиерът взима решенията, но не е напълно така. Той не взима еднолично никакви решения. Не трябва да се прави диалог чрез медиите. Коалицията е напълно стабилна. Имаме 4% растеж\", допълни още той в коментар на твърдението, че Борисов управлява еднолично.  \"Не по-късно от края на другата седмица ще се реши какво ще се случи с оставките на министрите. Повече от половината кметове застанаха зад регионалния министър Нанков\", поясни още Цветанов. По думите му \"не трябва да се минава границата на невъзможността след това да си говорим\".   ", "date": "2018.09.04", "title": "Цветанов увери: Коалицията е стабилна, всичко е наред"}
{"url": "https://www.actualno.com/europe/stotici-domove-v-italija-sa-pod-voda-news_693191.html", "text": "  Проливни дъждове през почивните дни предизвикаха тежки наводнения в Северна Италия. Най-тежко е положението във Верона, където стотици домове и автомобили са под вода, съобщи bTV.     Аварийните служби в града са получили над 200 обаждания за помощ. Нарушен е и графикът на обществения транспорт.   В няколко селища в района беше прекъснато електрозахранването.\r\nСтихията нанесе много материални щети по сградите и инфраструктурата. Няма данни за пострадали.  ", "date": "2018.09.04", "title": "Стотици домове в Италия са под вода"}
{"url": "https://www.actualno.com/sofia/po-lev-na-chas-shte-struva-parkiraneto-do-nacionalnija-stadion-news_693225.html", "text": "         За престой през нощта от 20:00 до 08:00 водачите ще трябва да заплащат по един лев за всеки час.   Търговията на колела, ски, спортни стоки и аксесоари, която от години се осъществява в този район, няма да бъде премахната. Търговците ще могат да извършват дейността си, като това ще им струва по 12 лева на ден за паркомясто.\r\nЦелта на новите промени е да се въведе ред и по този начин да се осигури спокойствието на софиянци и гости на столицата.  ", "date": "2018.09.04", "title": "По лев на час ще струва паркирането до Националния стадион"}
{"url": "https://www.actualno.com/tennis/milman-otstrani-federer-ot-us-open-news_693208.html", "text": "  Австралиецът постигна най-шокиращия резултат на Откритото първенство на САЩ тази година, след като победи петкратния шампион с 3-6, 7-5, 7-6(7), 7-6(3) в мач от осминафиналите на турнира.     До този момент 55-ят в световната ранглиста Милман нямаше нито една победа над тенисист от топ 10 (0-10), а Федерер бе пропуснал четвъртфиналите само веднъж в последните 13 години. На „Артър Аш Стейдиъм“ обаче австралиецът показа характер и устойчивост, за да запише най-голямата победа в кариерата си и да си уреди среща с Новак Джокович на четвъртфиналите.    Как премина напрегнатият сблъсък, четете в .  ", "date": "2018.09.04", "title": "Милман отстрани Федерер от US Open"}
{"url": "https://www.actualno.com/chronicles/44-ispanski-zaselnici-osnovavat-los-andjelis-news_693083.html", "text": "  Лос Анджелис е град в Съединените американски щати, административен център на окръг Лос Анджелис в щата Калифорния.     С население 3 904 657 души (2014) Лос Анджелис е вторият по население град в Съединените щати след Ню Йорк и едно от най-големите икономически, културни и развлекателни средища в света. Разположен е в областта Южна Калифорния и заема територия от 1 302 km².   Град Лос Анджелис е центърът на наброяващия 18 милиона жители (2010) Район на Голям Лос Анджелис – една от най-големите градски агломерации в света и втората по население в Съединените щати. Окръг Лос Анджелис, чийто административен център е градът, е най-населеният и един от етнически най-разнородните окръзи в страната, а районът на Лос Анджелис е определян като най-разнородният сред големите американски агломерации.\r\n Узаконен е като град в Калифорния на 4 април 1850 г., когато броят на жителите му е едва 1610. По данни от 2000 г. населението му е 3 694 820, но според Калифорнийския финансов отдел към 1 май 2005 населението на града е 3 957 875 души, а на градската агломерация – 17 786 419 души. Заема площ от 1200 km², което го прави по-голям от Чикаго. Градът е двукратен домакин на Олимпийски игри – през 1932 и 1984 г. През 1994 г. на стадион „Роуз Бол“ в Пасадина се играе финалът на световното първенство по футбол между Бразилия и Италия.  Наречен „Град на ангелите“, Лос Анджелис е водещ център на света на бизнеса, международната търговия, забавления, култура, медии, мода, наука, спорт, технологии и образованието, и се класира на трето място в класацията за най-богатия град и на пето в класацията за най-силен и влиятелен град в света. Градът е дом на известни институции, покриващи широка гама от професионални и културни области и е един от най-съществените икономически двигатели в рамките на Съединените щати. Заради Холивуд той е известен също като „Развлекателната столица на света“, водеща в света в създаването на филми, телевизионни продукции, сценични продукции, видео игри, и звукозапис. Значението на развлекателния бизнес в града го прави дом на много известни личности.   ", "date": "2018.09.04", "title": "44 испански заселници основават Лос Анджелис"}
{"url": "https://www.actualno.com/society/bdj-kompensira-pytnicite-ot-byrzija-vlak-ot-burgas-za-sofija-news_693248.html", "text": "  „БДЖ-Пътнически превози” ЕООД ще компенсира всички свои клиенти, които са пътували с бързия влак № 8612 от Бургас за София на 28 август 2018 г.     За пътниците от композицията се наложи престой в района между гарите Калояновец и Михайлово поради неправомерно преминал лек автомобил на прелез със спуснати бариери. Въпреки независещите от „БДЖ-Пътнически превози” ЕООД обстоятелства и последвалите следствени действия от страна на органите на реда, за пътниците не бе възможно осигуряването на алтернативен транспорт, тъй като мястото на престой на влака не е позволявал за тях безопасно слизане от композицията.   Клиентите на националния железопътен превозвач могат да получат своята компенсация на билетните каси във всяка една гара от днес 4 септември, като предоставят билета си от пътуването с бързия влак от Бургас за София, съобщават от холдинга.", "date": "2018.09.04", "title": "БДЖ компенсира пътниците от бързия влак от Бургас за София "}
{"url": "https://www.actualno.com/america/pojaryt-v-nacionalnija-muzej-na-brazilija-e-unishtojil-90-ot-kolekcijata-mu-snimki-news_693202.html", "text": "  Заместник-директорът на Националния музей на Бразилия Кристияна Сережу заяви, че едва 10% от експонатите са оцелели след пожара, унищожил сградата в Рио де Жанейро.     \"Би трябвало да са оцелели 10% от колекцията\", цитира думите ѝ телевизионния канал \"Глобо\". Сережу също така отбеляза, че димният детектор, разположен в музейната сграда, не е сработил.   Националният музей на Бразилия, който е най-старата научна институция в южноамериканската страна, изгоря в неделя вечерта в резултат на жесток пожар в Рио де Жанейро, предаде ТАСС. Колекцията му наброява около 20 милиона експоната, включително археологически артефакти, египетски антики, мумии, предмети от бита и минерали. В музея се помещаваше човешки скелет, признат за най-древния от всички, които някога са били намерени на територията на Южна Америка. Той принадлежи на жена, която е живяла преди повече от 12 000 години, предаде БГНЕС.\r\nСпоред заместник-директора на музея, съдбата на Лузиа - както учените наричат тези останки - все още не е известна. Пожарникарите не могат да стигнат до залата, в която се е помещавал, поради високата температура. На територията на музея все още има огнища.  Пожарът започнал след затварянето на музея, поради което по предварителни данни, няма пострадали. Четиримата охранители успели своевременно да напуснат сградата.   Според една от версиите пожарът може да е причинен от летящ китайски фенер, паднал на покрива. Огънят само за минути се разпространил по дървената конструкция на сградата, построена в началото на 20 век. Ръководството на музея вярва, че големите загуби биха могли да бъдат избегнати, ако сградата е била оборудвана с модерна противопожарна система.\r\n\"Сградата не е приспособена за функционирането на модерна научна служба с високо ниво на консумация на електроенергия. Лабораториите, ИТ оборудването, административните зони увеличаваха натоварването на електроенергийната мрежа\", каза Роберто Леер, ректор на Федералния университет в Рио де Жанейро, структурна единица на който е и музеят.    Местните медии съобщиха, че гасенето на пожара е било затруднено, защото пожарните кранове в квартала не са работили.   Вижте кадри от мястото на инцидента в ", "date": "2018.09.04", "title": "Пожарът в Националния музей на Бразилия е унищожил 90% от колекцията му (СНИМКИ)"}
{"url": "https://www.actualno.com/africa/nad-600-migranti-bjaha-spaseni-v-sredizemno-more-news_693183.html", "text": "  Над 600 мигранти бяха спасени в Средиземно море, в опит да преминат опасния маршрут до Испания, съобщи бреговата охрана.     Докато общият брой на мигрантите, достигащи Европа по море, е намалял от пика през 2015 г., Испания отбелязва постоянно увеличение на пристигащите тази година и изпревари Италия като предпочитана дестинация за хора, които отчаяно искат да стигнат до континента, предаде БГНЕС.   626 души от субсахарските области и Северна Африка бяха спасени от 16 лодки в Гибралтарския пролив и Алборанско море, двете главни морски трасета до Испания, заяви говорител на испанската брегова охрана пред АФП.\r\nТой каза, че спасителите са на път за спасяване на друга лодка в беда, но той не знае колко мигранти са на борда.  Повече от 28 500 души са пристигнали в Испания по море досега тази година, като 313 души са загинали в опитите си да достигнат страната - повече от миналата година, според Международната организация по миграция.   ", "date": "2018.09.04", "title": "Над 600 мигранти бяха спасени в Средиземно море"}
{"url": "https://www.actualno.com/europe/es-premahva-ogranichenijata-pred-vnosa-na-slynchevi-paneli-ot-kitaj-news_693156.html", "text": "  Европейският съюз (EС) ще преустанови продължаващите пет години ограничения за внос на слънчеви панели от Китай. Според официални представители на Брюксел ЕС и Китай ще увеличат търговското си сътрудничество поради протекционистичните действия на Съединените щати, предаде БГНЕС.     Еврокомисията предполага, че решението ще помогне за реализиране на целите на Блока за използване на възобновяеми енергийни източници и отхвърли искането от страна на европейската слънчева индустрия да преразгледа решението си.   ЕС наложи митата през 2013 г., след като европейските производители на панели се оплакаха, че са били изтласкани от бизнеса си от продавания на занижени цени китайски внос. Други европейски компании, които инсталират слънчеви панелни системи, заявиха, че митата са им навредили, увеличавайки разходите им.\r\nБрюксел заяви, че премахва ограниченията \"в интерес на ЕС като цяло\", след като прецени нуждите на производителите и тези на потребителите и вносителите на слънчеви панели.  ЕС наложи ограничения през декември 2013 г. за две години, преди да ги удължи с още 18 месеца през март миналата година. През 2017 г. числата показаха, че двустранната търговия между ЕС и Китай достига около 516 милиарда евро, а Брюксел има дефицит от 176 милиарда евро с Пекин.   ", "date": "2018.09.04", "title": "ЕС премахва ограниченията пред вноса на слънчеви панели от Китай"}
{"url": "https://www.actualno.com/curious/poleznite-svojstva-na-alkohola-za-koito-ne-ste-podozirali-news_693114.html", "text": "  Всеки има своята любима напитка, а сега се оказва, че някои от тях имат специално действие. С предупреждението, че трябва да се приема в умерени количества и че следващата статия не замества съвета на специалист, ето какво споделя изданието Lifter за ползата от различните алкохолни напитки.      лекува болно гърло.    понижава кръвното налягане. регулира нивото на холестерина.   помага за сваляне на килограми.   Онези, които искат да забавят остаряване трябва да си пийват  се грижи за здравето на сърцето.     лекува кариес.    спомага за мозъчната активност.", "date": "2018.09.04", "title": "Полезните свойства на алкохола, за които не сте подозирали"}
{"url": "https://www.actualno.com/politics/deputatite-se-sybirat-za-novija-parlamentaren-sezon-news_693193.html", "text": "  Лятната ваканция на депутатите свърши и те се събират на извънредно заседание във вторник, за да дадат начало на новия парламентарен сезон, предаде БГНЕС.     Парламентът започва новата пленарна сесия в усложнена политическа обстановка. След вчерашния коалиционен съвет при премиера стана ясно, че коалицията остава единна, днес няма да има гласуване на промени в кабинета \"Борисов - 3\", има тримата министри в оставка, но едва следващата седмица ще се реши какво се случва оттук-нататък. След катастрофата край Своге на 25 август, при която загинаха 17 души, трима министри подадоха оставка – на вътрешните работи, на регионалното развитие и благоустройството и на транспорта - Валентин Радев, Николай Нанков и Ивайло Московски.   Срещу рокадите в правителството се обяви един от коалиционните партньори – НФСБ. Лидерът на партията и вицепремиер Валери Симеонов определи оставките на тримата министри като „уволнение“ и подчерта, че смяната им ще доведе до чувство на несигурност сред останалите членове на Министерски съвет. Според него нито един от тримата няма пряка вина за пътния инцидент, защото в деня на катастрофата през този участък са преминали безпроблемно над 4 000 превозни средства, но е катастрофирало само едно, което вицепремиерът отдава на грешка на водача. Симеонов обяви още, че депутатите на НФСБ в парламента, които са част от групата на „Обединени патриоти“, ще гласуват против оставките, защото смяната на ръководни кадри ще доведе до невъзможност за изпълнение на коалиционната програма.\r\nСимеонов отправи обвинения и към председателя на парламентарната група на ОП в Народното събрание Волен Сидеров и подчерта, че тя се превърнала в механичен сбор от депутатите на три партии, практически без действащо ръководство.  Тежкият пътен инцидент връща в дневния ред на парламента и друга тема – въвеждане на задължително ползване на предпазни колани в автобусите. Подобна промяна в Закона за движение по пътищата е била обсъждана и преди, но сега Парламентарната комисия по транспорт отново ще дебатира по мярката, увери председателят ѝ Халил Летифов.   През новата сесия депутатите ще трябва да решат и други законодателни казуси. Един от тях е вече публикуваният за обществено обсъждане нов Закон за хората с увреждания, чието изработване предизвика спорове, недоволство и протести. В работната група участие взеха представители на протестиращите майки, омбудсманът Мая Манолова, национално представителните организации на хората с увреждания и експерти от социалното министерство.\r\nОсновните моменти в законопроекта са няколко. Той обединява досегашните плащания за лекарства, транспорт и други услуги, а за база се приема линията на бедността, която в момента е 321 лева. Новост е и предвиденото задължение да се наемат определен процент хора с увреждания и финансови санкции при неизпълнение на тази мярка.    Новият нормативен акт предвижда и създаването на специализиран орган, който ще изготвя индивидуалната оценка на потребностите на хората с увреждания. Звеното трябва да започне работа в началото на 2021 година и ще координира работата на отделните институции. Според направената оценка, новият подход ще струва на държавата 133 млн. лева повече от предвидените в тазгодишния бюджет.   Продължава и настояването на омбудсмана Мая Манолова за приемането на изработения от нея и екипа ѝ Закон за личната помощ, който от „Воля“ внесоха в парламента, но той срещна неодобрението и критиките на различни организации.\r\nЕдин от първите законопроекти, по които народните представители ще дебатират, е Законът за здравето. Предложението е на НФСБ и предвижда забраната за тютюнопушене на закрити обществени места да отпадне за някои обекти, като се въвеждат ясни правила за тези от тях, в които по изключение ще се допуска тютюнопушене в обособени самостоятелни помещения. Досега допусканото изключение е само за обособени самостоятелни помещения, разположени в сградите на летищата. Предвижда се към тези обекти да се добавят и плавателните съдове, както и не повече от 50 на сто от търговската площ на залите за консумация на място в определени видове заведения за хранене и развлечение - ресторанти, кафенета, кафеклубове, барове, дискотеки и др.\r\nОчаква се новият парламентарен сезон да започне с традиционните декларации, в които парламентарните групи ще очертаят приоритетите си, а в дневния ред на първото заседание са включени годишните доклади на Комисията за регулиране на съобщенията и БАН за 2017 г.", "date": "2018.09.04", "title": "Депутатите се събират за новия парламентарен сезон"}
{"url": "https://www.actualno.com/celebrate/sv-prorok-mojsej-bogovidec-news_693090.html", "text": "  Мойсей бил третото дете на съпрузите Аврам и Йохаведа, принадлежащи към Левиевото коляно. По-големият брат се казвал Аарон, а сестрата – Мариам.     Родил се около 1550 г. преди Рождество Христово, когато угнетяването на евреите в Египет стигнало до най-високата си точка. Фараонът Тутмос І (1557-1501 г. пр. Р. Хр.), като виждал, че съществуващите до това време притеснителни мерки не спрели увеличението на евреите, издал заповед да бъдат убивани при раждането или да бъдат хвърлени в раката Нил новородените мъжки еврейски деца. Три месеца Йохаведа криела своето дете. Като видяла, че не може повече да го пази в тайна, сложила го в едно кошче, намазано с асфалт и смола, и го пуснала в тръстиката до брега на реката Нил. А Мариам застанала отдалече да наблюдава какво ще стане с братчето й. По някое време дошла на това място фараоновата дъщеря да се къпе в реката. Тя съгледала кошчето и пратила случинята си да го донесе. Отворила го и видяла вътре хубаво детенце, което плачело. Смилила се над него и по Мариам го пратила на майка му да й го откърми. След като отбила детето си, радостната Йохаведа го предала на царската дъщеря. Тя го осиновила и му дала името Мойсей, което значи “от вода изваден\".\r\nМакар и възпитан в царския дворец, Мойсей не изгубил съзнанието, че е евреин. Не изгубил и любовта си към своя народ. Когато станал на 40 години, той установил по-тесни връзки със своите сънародници. Виждал ги като жалки роби и страдал по тях. Веднъж в пристъп на гняв убил един египтянин, който жестоко биел евреин. Престъплението му станало известно на фараона. Затова избягал в Мадиамската страна. Там свещеник Йотор го приел в своя дом и му дал по-късно за жена дъщеря си Сепфора, от която му се родили двама сина – Гирсам и Елиезер.\r\nПрез следващите 40 години Мойсей се занимавал със скотовъдството на тъста си. Бил пастир.  Дошъл денят, когато Бог го призовал да стане водач на еврейския народ. Както пасял стадото при планината Хорив, той видял една горяща и неизгаряща къпина. Смутен и развълнуван, чул гласа на Бога изсред къпината:\r\n- Видях страданията на Моя народ в Египет и чух вика му от жестоките разпоредници. И тъй върви! Ще те пратя при фараона, за да изведеш Моя народ из Египет! (Изх. 3:7-10).\r\nГоспод отхвърлил всички колебания и възражения на Мойсей. Аарон му бил придаден като говорител, понеже сам той говорел тежко, заеквал.    Послушен на Божията воля, Мойсей се разделил с тъста и семейството си и тръгнал към Египет. По Божие внушение Аарон го посрещнал радостно. Около двамата братя се насъбрали много евреи. Те спечелили доверието им. Настъпило въодушевление сред робския народ. Но скоро то се заменило с униние и малодушие. Новият фараон Аменофис ІІ отхвърлил искането на Мойсей да бъде разрешено на евреите да излязат от Египет. Умишлено били влошени условията за работа на евреите. Народът изгубил тлеещата до това време надежда, че ще бъде избавен от робската неволя в Египет. Мойсей също изпаднал в колебание. Почнал да губи вяра, че мисията му ще успее. Но тъкмо в най-критичния момент по Божия повеля се заредили в Египет десет природни бедствия. Едва след последното, десетото бедствие – умъртвяването на всичко първородно в Египет – било позволено но двамата братя да изведат еврейския народ из Египет заедно с цялото му имущество.\r\nКато всепризнат вожд Мойсей наредил на евреите да празнуват първата Пасха в чест на освобождението си – да заколят пасхално агне, което да ядат с неквасен хляб и горчиви треви в пълна готовност за път, дори с пътнически тояги в ръцете.\r\nМойсей искал да поведе народа си по най-късия път за Ханаан. Но получил заповед от Бога да завие на юг към Пихахирот, отдето да преведе народа през Червено море.\r\nЕгиптяните се разкаяли, че освободили евреите, се впуснали с войската си да ги гонят и върнат. Червеното море по чудесен начин се раздвоило и дало възможност на Божия народ да премине по дъното му като по сухо. Когато египтяните се устремили по същия път, водите на морето се съединили и погълнали цялата фараонова войска.   Тогава еврейският народ под ръководството на Мойсей, Аарон и Мариам, в знак на благодарност, изпял на Господа тая песен:   \"Да възпея Господа, защото се славно прослави; коня и ездача му хвърли в морето. Господ е моя сила и моя слава. Той ми стана спасение. Той е мой Бог, и ще го прославя; Бог на баща ми, и ще Го превъзнеса!\" (Изх. 15:1-2).\r\nПо пътя за Синай с Божия помощ Мойсей направил горчивата вода при Мерра сладка за пиене. В пустинята изпросил от Бога чудесна храна за народа – пъдпъдъци и манна. При Рафидим извел вода от една скала. По съвета на тъста си Йотор, който го посетил при Синай, поставил свои помощници при управлението на народа. Тук именно той станал посредник между Бога и своя народ.\r\nГоспод често му се явявал на планината Синай, дал му подир четиридесетдневен пост Десетте заповеди и много други наредби и закони.   Когато Израилевите колена, в негово отсъствие, изпаднали в идолопоклонство, Бог ги заплашил с унищожение. Тогава Мойсей проявил своето духовно величие, като казал:\r\n- Ако тях не простиш, тогава и мене заличи от книгата на живота!\r\nПри своето второ четиридесетдневно престояване на Синай Мойсей получил нови скрижали с Десетте заповеди, тъй като първите той счупил в пристъп на свещен гняв поради идолопоклонството на евреите. Когато се връщал от планината, лицето му изпущало зари, понеже говорил с Бога. Като го гледали цял в светлина евреите се бояли да се доближат до него. Те не можели да гледат светещото му лице. Затова той трябвало да си сложи покривало. И по-после той покривал лицето си, когато идвал от светилището, където беседвал с Бога.\r\nПрез време на едногодишното пребиваване край планината Синай Мойсей наредил, по небесно указание, да построят скинията (подвижен храм), където бил поставен ковчегът на завета с двете каменни плочи на Десетте заповеди. Тия славни десет Божии заповеди имали силата да запазят еврейския народ в почит към истинския Бог, да го държат отделен от езическите народи и тъй да го приготвят да приеме идещия Спасител.   Като стигнали в Миавската равнина, Мойсей произнесъл своите прощални речи пред еврейския народ, в които изобразил бъдещата му съдба. После поставил за своя заместник Иисус Навин, изкачил се на планината Нево, отдето видял обетованата земя, и починал там на 120 години.\r\nГробът му останал неизвестен за евреите.\r\nПо Божие вдъхновение и откровение при странстването из пустинята Мойсей написал първите пет книги на Свещеното писание от Стария завет, които са известни под името Моисеево Петокнижие: Битие, Изход, Левит, Числа и Второзаконие. © Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев). ", "date": "2018.09.04", "title": "Св. пророк Мойсей Боговидец"}
{"url": "https://www.actualno.com/society/prognoza-za-vremeto-4-septemvri-vtornik-news_693165.html", "text": "  Днес преди обяд в по-голямата част от страната ще преобладава слънчево време с по-значителна облачност над северозападните райони и там ще има превалявания от дъжд. Това каза Боряна Маркова, дежурен синоптик в Националния институт по метеорология и хидрология (НИМХ), цитирана от агенция \"Фокус\".     Около и след обяд над Западна и Централна България ще се развива купеста и купесто-дъждовна облачност. Ще има краткотрайни валежи от дъжд с гръмотевични бури и условия за градушки. Ще духа слаб предимно северен вятър. Максимални температури между 27° и 32°, в София около 26°.   По Черноморието ще е предимно слънчево с временни увеличения на облачността. Ще духа слаб до умерен предимно източен вятър. Максималните температури ще са между 28° и 30°. Температурата на морската вода е 26-27°. Вълнението на морето ще бъде 1-2 бала.\r\nВ планините около и след обяд ще се развива купеста и купесто-дъждовна облачност. Ще има краткотрайни валежи от дъжд с гръмотевици. Ще духа до умерен вятър от запад-северозапад. Максималната температура на височина 1200 метра ще е около 21°, на 2000 метра – около 14°.  Атмосферното налягане ще се понижава и ще е по-ниско от средното за месеца.   В средата на седмицата от северозапад ще нахлуе сравнително по-хладен въздух. В сряда на много места ще превали и прегърми. Дневните температури ще са от около 22° в отделни райони в Западна България до към 30° на изток. В четвъртък облачността ще е променлива, краткотрайни превалявания ще има на малко места. Вятърът ще остане северозападен и преобладаващите максимални температури ще са между 24° и 29°. В петък ще има повече слънчеви часове, вероятността за валежи е малка. Вятърът ще отслабне, на места в западната половина от страната и ще стихне. Дневните температури слабо ще се повишат.", "date": "2018.09.04", "title": "Прогноза за времето - 4 септември (вторник)"}
{"url": "https://www.actualno.com/sciencelogy/facebook-se-srina-v-cjal-svjat-news_693186.html", "text": "  Потребителите на Facebook в цял свят съобщиха, че социалната мрежа е била недостъпна навсякъде за определено време, като много от тях са се насочили към Twitter, за да изразят недоволството си.     Сигналите за проблем в уебсайта downdetector.com са започнали около 21:00 ч. централно гринуичко време, като най-засегнати са били потребителите в Северна Америка и Европа, предаде БГНЕС.   Прекъсването продължило почти 90 минути, преди да се възобнови нормалното обслужване. Някои потребители са имали достъп само за преглеждане на публикации, докато други не са били в състояние да влязат.\r\n\"Ние извършихме бързо проучване на проблема и успяхме да възстановяваме достъпа за всички. Съжаляваме за неудобството“, каза официалният говорител на Facebook.  ", "date": "2018.09.04", "title": "Facebook се срина в цял свят"}
{"url": "https://www.actualno.com/africa/pentagona-obmislja-iztegljane-na-antiteroristichnite-edinici-ot-afrika-news_693184.html", "text": "  Пентагонът обмисля изтеглянето на почти всички американски единици от Нигер и съкращаване на най-елитните единици за борба с тероризма в Африка, съобщи Ню Йорк Таймс.     Длъжностни лица от Пентагона заявиха за вестника, че военните постове в Камерун, Кения, Либия и Тунис също ще бъдат затворени, ако министърът на отбраната Джеймс Матис одобри тези планове. Източникът на Пентагона обясни, че въпреки това Съединените щати ще продължат да имат голямо военно присъствие в Нигерия и Сомалия, предаде БГНЕС.   Генерал Томас Валдхаузер, командир на Африканското поделение, по-рано каза за Ню Йорк таймс, че САЩ няма да се \"откажат и да напуснат\" своите мисии за обучение на местните сили в антитерористичните операции.\r\nКритиците на тези планове на САЩ отбелязват, че съкращаването на военните постове в Африка може да намали влиянието на САЩ в момент, когато Китай и Русия търсят начини да увеличат своето.  ", "date": "2018.09.04", "title": "Пентагона обмисля изтегляне на антитерористичните единици от Африка"}
{"url": "https://www.actualno.com/politics/ministrite-reshavat-za-koncesiite-na-tri-plaja-news_693166.html", "text": "  На заседанието на Министерски съвет, което тази седмица ще се проведе днес (4 септември), министрите ще решат за концесиите на три плажа, предаде БГНЕС.     Дневният ред на заседанието предвижда обсъждане на няколко проекта на решение за откриване на процедура за предоставяне на концесия за услуга - за морски плаж „Река Вая”, община Несебър, за морски плаж „Къмпинг Черноморец”, община Созопол и за морски плаж „Каварна“, община Каварна.   Министрите ще обсъдят и проект на решение за безвъзмездно предоставяне за управление на част от имот - публична държавна собственост, на Държавната агенция за бежанците при Министерския съвет.\r\nНа правителственото заседание ще бъде приет и отчет за дейността на Фонд „Сигурност на електроенергийната система“ за 2017 г.  ", "date": "2018.09.04", "title": "Министрите решават за концесиите на три плажа"}
{"url": "https://www.actualno.com/politics/borisov-naznachi-nov-zam-ministyr-na-obrazovanieto-news_693227.html", "text": "        Тя заема мястото на проф. Иван Димов, който ще продължи да подпомага работата на екипа на МОН като съветник.   До момента Карина Ангелиева е работила като съветник към Постоянното представителство на България в ЕС, отговарящ за европейските политики в областта на образованието и научните изследвания.\r\nБила е главен директор на „Структурни фондове и международни образователни програми” към Министерството на образованието и науката и директор на Съвместния иновационен център към Българската академия на науките. Завършила е магистърски степени по европейска интеграция и съвременна история от Софийския университет „Св. Климент Охридски”.  ", "date": "2018.09.04", "title": "Борисов назначи нов зам.-министър на образованието"}
{"url": "https://www.actualno.com/sofia/lokvi-se-obrazuvaha-po-novoremontiranija-bul-vasil-levski-v-sofija-snimki-news_693258.html", "text": "        \"Въпреки, че със сигурност са дадени немалко пари за  този ремонт, очевидно нито фирмата-изпълнител Трейс, нито надзорът, нито Столичната община са способни да осигурят на софиянци нов булевард, без локви и неравности. Считаме, че практиката на некачествени ремонти за сметка на нашите данъци е обидна\", заяви от организацията.   Според \"Спаси София\" есенните локви днес ще са заледявания утре, което гарантирано ще наруши целостта на асфалтовата настилка и ще съкрати животът ѝ многократно. Организацията допълни също така, че направените тротоарни уширения по булеварда се обезсмислят, ако пешеходците пак ще прескачат локви. “Похвално е, че бяха направени, но те имат за цел да осигурят безпрепятствено пресичане. Локвата, както и да я погледнем - е препятствие, а вероятността пешеходците да бъдат окъпани от преминаващ по платното тролейбус също не е за пренебрегване. Изглежда завиряване откъм тротоарите дори при слаб дъжд е неприемливо за всички, освен за строителния надзор на обекта\", заяви от организацията.   \"Спаси София\" се обръща се към зам.-кмета по транспорт с въпрос, защо ръководената от него администрация не може да се справя с качествения контрол.   Според организацията обществото заслужава и отговор колко всъщност струва този ремонт, възложен на фирма Трейс без обществена поръчка. \"Иронично е какви хвалби валяха от Facebook профилите на кмета, зам.-кмета и други представители на Общината, за бързо свършената работа, а резултатът пак е посредствен\", отбелязва и изразява съмнение, че дефектите ще бъдат отстранени.\r\nОт организацията отбелязват също, че новата BUS лента по булеварда трябва да се спазва и че Столичната община е длъжна да осигури безпрепятственото движение на градския транспорт в отсечката.    \"По бул. \"Васил Левски\" вървят половината от тролейбусните линии в града. Ако КАТ сами не искат да си вършат работата и да налагат спазване на ЗДВП, Фандъкова трябва да намери начин да го осигури. Градът и стотиците хиляди пътници в градския транспорт не могат да са заложници на нечий мързел\", заяви Бонев и допълни, че \"Спаси София\" от години настоява кмета Фандъкова да публикува пакет мерки за целогодишен контрол на спазването на BUS лентите, но досега нито МВР, нито Общината са предприели действия в тази посока.   ", "date": "2018.09.04", "title": "Локви се образуваха по новоремонтирания бул. \"Васил Левски\" в София (СНИМКИ)"}
{"url": "https://www.actualno.com/politics/dyrjavata-otkazva-da-otstypi-ot-sagata-s-carskite-imoti-news_693168.html", "text": "  С риск да бъде осъдено на солидно обезщетение, правителството няма да предложи споразумение на наследниците на цар Фердинанд. Точно обратното - ще възрази в Европейския съд по правата на човека в Страсбург срещу жалбите на бившия премиер Симеон Сакскобургготски, сестра му Мария Луиза Хробок и техните братовчеди, пише вестник .     На 20 март съдът разгледа 3 техни жалби. Една от тях - за двореца \"Кричим\", е отхвърлена като недопустима. Другите две - за наложения от парламента преди 9 г. мораториум и за делата за имотите \"Саръгьол\" и \"Ситняково\", са обединени и се чака становището на правителството.   \"13 септември е срокът за становището по жалбите, което е почти финализирано и ще бъде изпратено от правителствените агенти своевременно. Най-общо в него държавата ще твърди, че жалбите са недопустими и неоснователни\", съобщи пресцентърът на Министерството на правосъдието.\r\nОт отговора на Ведомството се разбира, че царските наследници също не са предлагали споразумение. Те обаче явно очакват оферта от управляващите. Знак за това е, че в рамките на седмица Сакскобургготски за втори път изрази възмущението си от развоя на събитията.  В понеделник той , в която предупреди, че посегателствата над него \"няма да останат незабелязани в чужбина, където частната собственост е неприкосновена\". Седмица по-рано - на панихидата на баща си в Рилския манастир, той се оплака, че повторно ще бъде изпратен в изгнание, тъй като съдът отне дома му. Става дума за двореца \"Врана\", който бившият премиер изгуби на първа инстанция. \"Питам се и доколко защитено е правото на собственост на всеки български гражданин и на чуждестранния инвеститор от подобни политически продиктувани посегателства”, подчертава бившият премиер.   Адвокатът на наследниците на царете Борис и Фердинанд - Ели Христова, заяви наскоро пред \"24 часа\", че държавата така и не им е предложила споразумения за делото в Страсбург.  \"Има десет дни - доволно сериозен срок, за да не предполагаме кой знае какво\", каза пред \"Сега\" и адвокатът им в Страсбург Михаил Екимджиев.\r\nОще през декември обаче правителството обяви, че се отказва от сделка за царските имоти, която подготвяше тихомълком, както и от писане на специален закон, и обяви, че продължава да се съди с бившия премиер. Правосъдният министър Цецка Цачева и регионалният Николай Нанков увериха тогава публично, че не правят нищо подмолно и че делата продължават. Причината е, че се разбра, че регионалното министерство тихомълком е поискало спиране на делата за \"Врана\" и за \"Царска Бистрица\", за да се постигне извънсъдебна спогодба след предложение на Сакскобургготски.    Бившият правосъден министър Миглена Тачева, сега шеф на Националния институт на правосъдието, съобщи през ноември, че има създадена работна група към правосъдното министерство по заповед на Бойко Борисов, за да се търсят варианти за доброволно уреждане на спора. В понеделник Тачева каза, че след брифинга на Цачева и Нанков, тази група не е работила повече по казуса.   Досега съдебната сага с имотите е струвала на данъкоплатците над 2.4 млн. лв. за адвокатски хонорари. В същото време държавата все още не владее именията \"Саръгьол\" и \"Ситняково\", които спечели на последна инстанция, защото не е платила разноски и подобрения. Не се знае за каква сума ще претендират наследниците на царете, нито каква сума ще им присъди съдът, но е много вероятно България да изгуби делото. Според Екимджиев, ако Правосъдното министерство е готово със своето становище на 13 септември, то ще бъде препратено към защитата за възражение. \"Едва тогава - 9 години след подаване на жалбите - имаме възможност да формулираме претенциите си в зависимост от становището на правителството\", обясни процедурата адвокатът.\r\nПреди седмица бившият областен управител, назначен от правителството на Сакскобургготски - Олимпи Кътев, предупреди, че ако не се стигне до сделка, България може да бъде осъдена за милиони. Той даде пример с делата на гръцкия крал Константин и с румънския крал Михай.", "date": "2018.09.04", "title": "Държавата отказва да отстъпи от сагата с царските имоти"}
{"url": "https://www.actualno.com/asia/japonija-se-podgotvja-za-naj-moshtnija-tajfun-ot-25-godini-news_693187.html", "text": "  Япония се готви за най-мощния тайфун от 25 години, предаде АФП, като се позова на властите. Той ще премине днес над централната западна част на архипелага, като ще наруши сериозно транспорта и работата на компаниите. Тайфунът \"Джеби\" е 21-ият за сезона в Азия тази година.     Скоростта на съпътстващите ветрове достига 162 км/ч, с отделни пориви до 216 км/ч, съобщи Националната метеорологична агенция.   Над 500 полета вече бяха анулирани като предохранителна мярка. Много влакове бяха спрени от движение. В някои райони се очаква да паднат проливни дъждове, допълва БГНЕС.", "date": "2018.09.04", "title": "Япония се подготвя за най-мощния тайфун от 25 години"}
{"url": "https://www.actualno.com/business/s-novi-promeni-danycite-za-starite-koli-moje-da-skochat-drastichno-news_693170.html", "text": "  По-високи данъци за старите коли и по-ниски за новите автомобили предвиждат промени в данъчните закони за догодина. Те са подготвени от Министерството на финансите, предаде .     Освен мощността и възрастта на колата, които досега единствени определяха размера на налога, от догодина се предвижда да се включи и екокомпонентът. В зависимост от това дали колата има въобще екооценка и каква е тя, онези, които замърсяват повече, трябва да се подготвят да плащат доста по-високи данъци.   Така за коли над 20 години без евростандарт данъкът може да скочи и с над 50 процента, а за 10-годишна кола намалението може да е и с около 20 на сто. От догодина отпада и данъчната отстъпка за наличие на катализатор.   Всичко това обаче е под въпрос, тъй като всяка община ще решава каква тежест да имат мощността и годината на производство в новата формула.\r\nОт Столичната община са категорични, че вкарването на екоелемент при определянето на данъците е стъпка в правилната посока. „Екологичните стандарти ще стават все по-сериозни, така че, който прави планове за покупка на кола трябва, да го има предвид”, коментира зам.-председателят на СОС Николай Стойнев.        Според икономисти не повече от една трета от собствениците на автомобили у нас догодина ще плащат по-ниски данъци.\r\nВъпреки това поскъпване обаче България едва ли ще излезе от категорията „автоморга” на Европа, смятат от Асоциацията на вносителите на автомобили. Според тях стъпката, която се предприема, е недостатъчна.\r\n„Някои категории автомобили, конкретно между 15 и 20 години, които са най-масовите, най-старите пак ще плащат по-малък данък от тези, които са по-новите. Те до момента плащат между 15 и 16 лева, най-масовите. Това, че ще плащат 30, нищо няма да промени”, коментира Христо Христов от Асоциацията.    Собствениците трябва да имат предвид и друго при плащането на данъци през 2019 г. Вече няма как при наличие на няколко жилища в различни градове да обявите всичките за основни и да използвате данъчни облекчения. До момента общините не обменяха информация за това, но вече работи специална система, която ще пресече тези измами.   ", "date": "2018.09.04", "title": "С нови промени данъците за старите коли може да скочат драстично"}
{"url": "https://www.actualno.com/europe/avtobus-udari-viadukt-v-ispanija-ima-jertvi-news_693185.html", "text": "  Автобус в северна Испания се разби в стълб на виадукт, при което загинаха 5 души, а 15 други бяха ранени, съобщиха властите. Всичките 5 жертви са били пътници в автобуса, заяви говорител на правителството в района на Астурия за АФП. Шофьорът е оцелял, но е тежко наранен и се е наложила ампутация на единия му крак след катастрофата в град Авилес.     Снимките, публикувани в местните медии, показаха предната част на автобуса, разполовен от колоната.   Причината за аварията не е известна, предаде БГНЕС.\r\nТова е най-лошата автобусна катастрофа от март 2016 г., когато 13 чуждестранни студенти, повечето от които от Италия, починаха при инцидент в североизточния регион на Каталуния.  ", "date": "2018.09.04", "title": "Автобус удари виадукт в Испания, има жертви"}
{"url": "https://www.actualno.com/books/ako-vinagi-ste-iskali-da-se-nauchite-da-risuvate-tazi-kniga-e-za-vas-news_693117.html", "text": "  „Наръчник по основи на рисуването“ ще ви помогне да откриете художника в себе си! Очаквайте от 4 септември!     Развийте творческите си заложби с подробни инструкции, повече от 350 илюстрации, полезни насоки и техники за начинаещи и напреднали!   Това практическо ръководство е разработено върху идеята, че всеки може да се научи да рисува добре – нужно е само да прояви желание и усърдие и да има готовност да коригира грешките си. То съдържа множество съвети и упражнения за усвояване и надграждане на основни знания и умения.\r\n„Наръчник по основи на рисуването“ включва методи, практикувани и утвърдени във времето от множество ученици и професионални художници. Благодарение на дългогодишния си творчески и преподавателски опит Барингтън Барбър обобщава тези методи и предлага ефективни начини за приложението им в процеса на рисуване. Упражненията са групирани в няколко тематични раздела: предмети и натюрморти, перспектива, природа, човешка фигура и портрети, композиции, техники. Представени са и похвати за постигане на различни ефекти, както и основните правила и техники на композицията и перспективата. Освен това наръчникът включва 350 илюстрации и полезни насоки за начинаещи и за напреднали.  Барингтън Барбър е британски художник, писател и преподавател, който е оформил своя специфичен стил на рисуване с дългогодишна практика. Целият му живот е изграден около изобразителното изкуство. Работил e за едни от най-известните рекламни агенции, илюстрирал е книги и списания и е преподавал изобразително изкуство.   Той е автор и илюстратор на над 20 наръчника по рисуване, превърнали се в световни бестселъри и преведени на различни европейски езици, китайски и японски. Първата му книга има над милион продадени екземпляра в световен мащаб, а всички негови наръчници получават висока оценка от видни артисти, доказани и начинаещи художници.\r\nДнес Барингтън Барбър живее в Лондон и прекарва по-голяма част от времето си в рисуване, писане на книги или с четирите си деца и техните семейства.    Попитан в интервю дали според него умението да се рисува е даден от Бога талант, или просто много добре развито умение, Барбър заявява:   Способността да рисувате може да бъде резултат от талант, но най-важно е желанието да го правите и готовността да работите упорито, докато успеете да направите това, което искате. Често споменавам в книгите си, че всеки може да се научи да рисува, но ако желанието да работите и да се развивате в тази посока не е достатъчно силно, дори талантът се оказва безполезен. Разбира се, помага, когато човек има някакъв талант в тази област, но това не е единственият, нито най-важният фактор за успеха! ", "date": "2018.09.04", "title": "Ако винаги сте искали да се научите да рисувате, тази книга е за вас!"}
{"url": "https://www.actualno.com/prasspress/pred-deputatite-maloletni-kubinki-shte-rysjat-lista-ot-rozi-news_692999.html", "text": "  След ваканцията депутатите ще заседават в нова пленарна зала в бившия Партиен дом. Нашите народни представители заслужават най-доброто, затова за работното им място не сме пестили пари. За новата им зала сме дали около 26 милиона от нашите левчета. Ние обичаме нашите депутати и не можем да ги оставим да работят в мрачна и тъмна среда – ето защо сте им платили за стъклен покрив – да не им се изморяват очичките.     Най-посещаваното и важно място за нашите депутати – лавката – също ще бъде много модерна, специално за тях. Всяка сутрин те ще пият кафето си, като го разбъркват със златна лъжичка. Само депутатите от АТАКА ще си го разбъркват със златния си пръст.   Менюто на народните избраници е съобразено с важната работа, която самоотвержено вършат за народа си, тоест за нас. В менюто ще има любимото им кюфте, но вече то ще бъде от черен хайвер, варени яйца на Фаберже, сандвичи с езици от чучулиги и \"долче вита баница\". Клечките за зъби са от махагон.\r\nВ тоалетната на депутатите кранчето за топлата вода е инкрустирано с рубин, а студената вода – със сапфир. Народните представители имат писоари и тоалетни чинии от нефрит, а тоалетната хартия е с камъни Сваровски.  Не сме пропуснали и депутатските столове. Те ще са тапицирани с кожа от бяла мечка албинос, а когато се уморят – малки мармоти ще им масажират гъзенцата им.   Докато депутатът пристъпва по пътеката, за да стигне до трибуната за изказване, 14-годишни кубински момичета ще ръсят листенца от рози и орхидеи.\r\nВсичко това е направено за нашите народни представители с много любов и… пари. А ако продължават така, депутатите ще получат още един скъп подарък от народа си. За тях са приготвени красиви, сиви, гранитни павета, по 1 лев всяко.      Калинка Тодорова ", "date": "2018.09.04", "title": "Пред депутатите малолетни кубинки ще ръсят листа от рози"}
{"url": "https://www.actualno.com/america/trus-ot-59-e-registriran-kraj-bregovete-na-ekvador-news_693188.html", "text": "  Земетресение от 5,9 е отчетено край бреговете на Еквадор, според Американският геологически институт.     Трусът е усетен в 23:37 ч. централно гринуичко време на 541 километра североизточно от град Пуерто Бакерисо Морено. Огнището на земетресението е на дълбочина 10,4 километра, съобщи БГНЕС.   Няма информация за възможни жертви и разрушения.", "date": "2018.09.04", "title": "Трус от 5,9 е регистриран край бреговете на Еквадор"}
{"url": "https://www.actualno.com/business/api-naznachava-oshte-921-slujiteli-za-da-upravljavat-tol-sistemata-news_693245.html", "text": "        Според проект за промяна на структурата в агенцията, качен на сайта на Министерството на регионалното развитие и благоустройството, ще бъде създадено ново звено - \"Национално тол управление\", което ще изземе основните функции на съществуващото вече \"Пътни такси и разрешителни\", но ще има и други задължения.   Предложението за промяна в структурата на АПИ е на министъра в оставка Николай Нанков на 31 август. От документите става ясно, че за новото звено ще са необходими .\r\nНовото звено \"Национално ТОЛ управление\" ще подготвя издаването на разрешителни, събиране таксите за движение на тежки и извънгабаритни превозни средства и за рекламните съоръжения в обхвата на пътя и в обслужващите зони, ще поддържа съоръженията и системите на системата.  Към нея ще бъде създаден Център за обработване на данни, в който ще се извършват всички дейности, свързани със събиране на данните за целите на пътното таксуване, изчисляване на пътните такси и тяхното събиране. Отделно се предвижда създаването на кол-център, в който да се получава информация за нередности, запитвания на ползватели на платените пътища и да бъде предоставяна информация и отговори на запитвания.   Предвижда се до края на 2018 г. да бъдат назначени до , като поетапно през следващата година ще се назначат и останалите служители до 921 служители, необходими за ефективното и безпрепятствено функциониране на ТОЛ системата. Така общият брой на служителите в АПИ ще достигне 2432.", "date": "2018.09.04", "title": "АПИ назначава още 921 служители, за да управляват тол-системата"}
{"url": "https://www.actualno.com/politics/94-evro-na-den-shte-e-razmeryt-na-dnevnite-pari-za-diplomatite-ni-v-rijad-news_693260.html", "text": "  Правителството одобри базисен размер от 94 евро на ден за определяне на командировъчните средства на служители в бъдещото посолство на България в Рияд, Саудитска Арабия. Това постанови днес Министерския съвет с допълнение в Наредбата за командировъчните средства при задграничен мандат. Изменението се налага във връзка с откриването на дипломатическа мисия на България в Рияд.     В съответствие с разпоредбите на Наредбата командировъчните пари се определят от базисен размер за съответната държава, като такъв не е утвърден за Саудитска Арабия. За времето на дългосрочната командировка изпращащата администрация е задължена да осигури на служителя и подходящо жилище или средства за наем, чийто максимален размер се установява по държави в Наредбата.   В Кралство Саудитска Арабия няма сграден фонд, който българската държава би могла да предостави за жилища на дългосрочно командировани служители. Затова правителството определи и максималния размер на средствата за наем на жилища в Рияд - 95% от базисния размер за Саудитска Арабия. Това означава, че месечният наем, който ще покрива държавата ни, ще е 2 679 евро.  ", "date": "2018.09.04", "title": "94 евро на ден ще е размерът на дневните пари за дипломатите ни в Рияд"}
{"url": "https://www.actualno.com/curious/samo-9-ot-horata-uspjaha-da-otkrijat-bliznacite-na-plaja-news_693080.html", "text": "        Говорителка на сайта ChannelMum.com подсказа, че търсените близнаци са \"идентични, но не изглеждат по един и същ начин\".\r\nЕто и още един жокер: търсете близначки!  Предавате ли се?\r\n.\r\n.       .\r\n.\r\n.\r\n.   .   .\r\nЕто ги къде са:", "date": "2018.09.04", "title": "Само 9% от хората успяха да открият близнаците на плажа"}
{"url": "https://www.actualno.com/europe/makron-po-nepopuljaren-ot-oland-po-syshtoto-vreme-na-mandata-news_693263.html", "text": "  Само 31 на сто от французите са доволни от действията на президента на републиката. Еманюел Макрон влиза с десет пункта по-надолу в политическата класация след едно катастрофално лято и ужасно завръщане, съобщи БГНЕС.     Лятото е трагично за Еманюел Макрон. След аферата Беналa, лошите икономически новини в началото на политическата година, разочароващата оставка на министъра на околната среда Никола Юло, всичко това е за сметка на държавният глава.Според последния индекс на IFOP-FIDIALS за Пари Мач и Суд Радио, Емануел Макрон падна с 10 пункта, до 31 на сто. Това е най-лошият му резултат от началото на петгодишния мандат.   Символично е, че Еманюел Макрон има по-лош резултат от Франсоа Оланд по същото време на мандата си. През септември 2013 г. неговият предшественик събра 32% от доволните французи. Рекордът е на Никола Саркози с 41 на сто през септември 2008 г. според показателите на IFOP-FIDIALS.", "date": "2018.09.04", "title": "Макрон по-непопулярен от Оланд по същото време на мандата"}
{"url": "https://www.actualno.com/society/slujebnite-belejki-za-dohodite-otpadat-prez-2020-g-news_693252.html", "text": "   Данъкоплатците ще подават в НАП само годишна данъчна декларация и няма са се налага да прилагат към нея въпросните бележки.     Фирмите обаче ще трябва да изпращат в НАП до 28 февруари всяка година цялата информация за доходите и удръжките на персонала.   А приходната агенция автоматично ще прехвърля получените данни в данъчните досиета на гражданите и в годишните им подоходни декларации. Новият подход, който залага на премахване на хартиените документи, значително ще опрости попълването и подаването на данъчните декларации по електронен път.  Това предлага финансовото министерство с промени в Закона за данъците върху доходите на физическите лица, публикувани на сайта на ведомството.\r\nВсе пак, , този, който му е плащал пари и му е удържал данъци и осигуровки, .  Всеки данъкоплатец, който има ПИК (персонален код за достъп до е-услугите на НАП), . Това ще улесни и попълването на годишната данъчна декларация. Тъй като фирмите ще трябва да изпращат данните в приходната агенция до края на февруари, срокът за ползване на 5% процента отстъпка за ранно деклариране и плащане на годишния данък ще бъде удължен до 31 март. Сега срокът е 31 януари.   Тези новости ще влязат в сила през 2020 г. А за самоосигуряващите ще има промяна още от догодина, когато те ще трябва да подават данъчните декларации само по електронен път, предвижда законопроектът. Към момента това е задължително само за фирмите.\r\nПредлага се също така  при ползване на данъчни облекчения за млади семейства или за деца , че те няма да ползват данъчното облекчение. Ако бъдат уличени в злоупотреба, и двамата родители ще бъдат наказани да плащат спестения данък.    ", "date": "2018.09.04", "title": "Служебните бележки за доходите отпадат през 2020 г."}
{"url": "https://www.actualno.com/curious/6-priznaka-che-ste-prekaleno-iztoshteni-news_693275.html", "text": "  В живота на всеки един човек има периоди, в които той се чувства зле, прекалено стресиран е и дори понякога обезнадежден. Тези периоди понякога траят прекалено дълго време и могат да се отразят върху работата ви, отношенията ви с приятели и близки, както и върху психиката ви. Трябва възможно най-бързо да се отърсите от тези мисли и да излезете от това окаяно положение. Прекалено дълго отчаяние може да повлияе сериозно на бъдещето ви и да ви донесе финансови проблеми, и не само. Ето няколко признака, че сте подложени на много силен стрес и е време да направите нещо по въпроса:      Дори да нямате достатъчно време се постарайте поне веднъж в месеца да правите нещо развлекателно. Когато сте прекалено изтощени вие дори нямате желанието да се забавлявате, за това най-важната стъпка е да започнете да е радвате на живота и да се вземете в ръце.    . Когато сте прекалено отчаяни, тъжни и стресирани желанието за живот започва да намалява. Ако постоянно ви се спи и се чувствате изтощени през целия ден, организирайте почивка с близките си хора и се отделете напълно от нещата, които ви натоварват, поне за малко. . Когато човек е под прекалено голям стрес, започва да губи мотивацията си, съответно спира да прави нещата както трябва. Трябва да се съсредоточите над работата и задълженията си и да намерите нещо, което да ви мотивира. Например организирайте нещо ново всяка петък вечер и се мотвирайте от мисълта, че в края на седмицата ви чака нещо развлекателно.   Не мислите позитивно и мислите всичко за невъзможно. Това може да се отрази на характера ви като цяло. Въпреки всичко, което се случва около вас, трябва да гледате позитивно на нещата и да сте уверени, че можете да постигнете целите си, въпреки изтощението.    Не вярвате в способностите си и дори си мислите, че уменията, които сте имали преди, вече не съществуват. Започвате да си мислите, че не сте достатъчно добри и това пречи на работата ви. Искате просто да се махнете и да отидете някъде, където никой да не може да ви намери. Това определено не е решение на проблема. Въпреки всичко трябва да се преборите с тези мисли и да докажете сами на себе си, че можете да се справите.    ", "date": "2018.09.04", "title": "6 признака, че сте прекалено изтощени"}
{"url": "https://www.actualno.com/politics/karajancheva-dnevnijat-red-na-parlamenta-ne-biva-da-se-razlichava-ot-tozi-na-horata-news_693271.html", "text": "   Това заяви председателят на Народното събрание Цвета Караянчева при откриването на есенната сесия на парламента.     Гражданите очакват от нас отговорни, бързи и точни решения за проблемите на обществото, заяви Караянчева. Според нея обаче парламентът не трябва да робува на конюнктурата. Длъжни сме да приемем качествено, устойчиво и модерно законодателство, посочи тя. \"Разгорещените дебати и сблъсъкът на мнения са необходими и трябва да присъстват в пленарната зала, когато защитаваме своята политика и отстояваме вижданията си за това кое решение е полезно и работещо\", каза Караянчева.   \"Само след няколко дни ще отбележим една от най-значимите дати в нашата историята - съединението на Източна Румелия и Княжество България. Не трябва да забравяме, че този акт на обединение успява, защото е общобългарско дело и в неговата защита всички са единни\", каза председателят на парламента. По думите й Съединението е сред събитията в нашата история, когато между политическите сили няма разногласия и всички го подкрепят, защото съзнават значението му за бъдещето на българската държава. Това е пример както за държавническо мислене и поведение на политиците, така и за сплотеност на нацията, посочи Караянчева. \"Нека днес си припомним призива на Петко Славейков - да се покажем като народ вечно съединен и да търсим съгласие в името на България\", призова тя.\r\nЦвета Караянчева пожела на депутатите конструктивна работа и единодействие по важните за страната въпроси. Надявам се през новия сезон както опозицията, така и управляващите да бъдем диалогични и продуктивни, каза още тя.     ", "date": "2018.09.04", "title": "Караянчева: Дневният ред на парламента не бива да се различава от този на хората"}
{"url": "https://www.actualno.com/asia/parlamentyt-na-irak-ne-uspja-da-utvyrdi-predsedatel-news_693272.html", "text": "  Иракските депутати се събраха на първо заседание след изборите на 12 май, но не успяха да изберат председател на парламента, предава Reuters, като припомня, че утвърждаването му е първа стъпка в процеса за съставяне на ново правителство на близкоизточата република.     Иракските депутати трябва да изберат председател на парламента, както и двама негови заместници в 90-дневния срок, предвиден от конституцията на страната. Но при конкуриращи се политически блокове, всеки от които твърди, че има парламентарно мнозинство, не се стигна до гласуване на назначенията. Временно изпълняващият длъжността председател на парламента заяви, че ще заседанието ще продължи по-късно във вторник, отбелязва още агенция \"Фокус\".    Признаването на резултатите от изборите за народни представители в Ирак се забави с няколко месеца заради обвинения в изборни измами. Новото иракско правителство ще има задачата да възстанови страната след тригодишната война с терористичната групировка „Ислямска държава“, както и да поддържа баланс в отношенията с двата най-големи съюзника на Ирак – Иран и САЩ. ", "date": "2018.09.04", "title": "Парламентът на Ирак не успя да утвърди председател"}
{"url": "https://www.actualno.com/society/razpitani-sa-nad-60-svideteli-za-tejkija-pyten-incident-kraj-svoge-news_693313.html", "text": "         От държавното обвинение уточняват, че се работи както по линия на отговорността на шофьора Григор Григоров, така и по връзката между състоянието на пътя и начина на изпълнението му и трагедията от 25 август.   Сред разпитаните са пострадалите в по-добро здравословно състояние, членовете на държавната комисия, приела проблемния път, бивши и настоящи шефове на Пътната агенция. Споменава се и разпитът на регионалния министър в оставка Нанков, които бил предал на разследващите \"значителен обем документи\". От прессъобщението става ясно и че показания са давали представители на фирмите, имали отношение към рехабилитацията на пътя.\r\nЕкспертизите са както за здравословното състояние на пострадалите и на обвинения Григор Григоров, така и за техническата изправност на катастрофиралия автобус. Иззети са образци от пътната настилка и от мантинелата, чиято експертиза ще бъде направена у нас от вещи лица и лаборатории, които не са в служебна зависимост с регионалното министерство и пътната агенция, нито са свързани с търговски дружества, участвали в проектиране, изпълнение и надзор на пътния участък.  От прокуратурата изрично уточняват, че т.нар. „независими разследвания“ на тежкия инцидент нямат характер на разследване по смисъла на НПК и не ангажират органите на досъдебното производство.   ", "date": "2018.09.04", "title": "Разпитани са над 60 свидетели за тежкия пътен инцидент край Своге"}
{"url": "https://www.actualno.com/burgas/3-godishnija-nikola-ot-burgas-speshno-se-nujdae-ot-pomosht-news_693320.html", "text": "  Родителите на 3-годишния Никола от Бургас отправят молба за помощ. Детето е родено с диагноза \"дефицит на бедрената кост\", което причинява сериозно изоставане в развитието на едното краче.     Община Бургас подкрепя кампанията на близките на болното дете да бъдат събрани средства за скъпите операции. Част от нея е инициативата \"Дарение вместо цветя\". Призивът към всички родители е в първия учебен ден предвидените за цветя пари да бъдат дарени за лечението на Никола.\r\nСредства за лечението на 3-годишното дете се събират на няколко места. Специални кутии са поставени във фото \"Дъга\" в комплекс \"Меден рудник\", в Карнобат - ул. \"Христо Смирненски\" - в магазина за GSM аксесоари. Днес кутия за дарения ще бъде поставена на партера в Община Бургас, а до няколко дни ще бъде активиран DMS номер, на който всеки ще може да изпраща дарителски SMS.\r\nВ момента Никола ходи със специални обувки. Те вече не могат да компенсират разликата в дължината на крачетата, която е 4,5 сантиметра. В България операции за подобен проблем се правят чак след 11-годишна възраст.  Дотогава не само разликата ще е по-голяма, но и тялото на детето може да получи множество изкривявания. Ето защо семейството е принудено да търси друг вариант в името на сина си.\r\nВ медицински център \"Света Мери\", Уест Палм Бийч, Флорида, САЩ могат да оперират Никола още сега.\r\nСветовноизвестният детски ортопед-хирург д-р Пейли дава надежда, че крачето на Никола може да бъде оперирано и подложено на удължаване, ако интервенцията се извърши точно в този момент.       Разликата може да бъде компенсирана и крачето да израсте нормално, без да се създава риск за здравето на детето. Скъсяването на крачето му в зряла костна възраст ще е 9,5 см, ако сега не се оперира.\r\nВ средата на септември д-р Пейли ще преглежда в Барселона. Там ще назначат и дата за операцията на Ники.\r\nОперацията се състои в поставяне на външен фиксатор за 10 седмици (това е периодът на удължаване ). През този период има осигурена физиотерапия, прегледи и рентген в клиниката. След постигане на желания резултат, фиксаторът остава за още 10 седмици, но Никола ще може да се прибере в България. Тук фиксаторът ще може да се премахне и да поставят пирони, за да се избегне фрактура на костта.\r\nСумата за операцията е 120 000 долара и е непосилна за нашето семейство, за това се обръщаме към Вас за помощ!, споделя семейството на Никола.   Средства се събират и на сметка:   НИКОЛА ПЕТКОВ ДИМОВ\r\nIBAN : BG92UNCR70001523296890\r\nBIC:UNCRBGSF", "date": "2018.09.04", "title": "3 годишния Никола от Бургас спешно се нуждае от помощ"}
{"url": "https://www.actualno.com/business/regionalnata-komisija-prie-vyvejdane-na-smesena-tol-sistema-ot-januari-2019-a-news_693325.html", "text": "   Това стана при второто четене в Комисията на промените в Закона за пътищата.     Въвеждане на електронни винетки за леките автомобили и ТОЛ такса за тежкотоварните на база изминато разстояние предвиждат промените. Депутатът от ГЕРБ поясни:   \"Ако имат винетен стикер, който е закупен тази година, но важи за следващата година трябва да конвертират от хартиена в електронна винетка до 31 януари. Това ще важи, както за тежкотоварните автомобили, така и за автомобилите, които са под 3,5 тона\".\r\nДепутатите от комисията решиха също, че парите от ТОЛ таксите няма да отиват за общински пътища. Ненков посочи:   \"Имаме такава уговорка и с колегите от МРРБ - да търсим варианти чрез делегираните бюджети за общините в следващата година да се увеличат евентуално техните средства през националния бюджет, а не през ТОЛ системата, тъй като и по директива, и по нашето законодателство парите за ТОЛ таксите, които плащат тежкотоварните автомобили, трябва да отидат само за тази инфраструктура, която те ползват.\"    ", "date": "2018.09.04", "title": "Регионалната комисия прие въвеждане на смесена ТОЛ система от януари 2019-а"}
{"url": "https://www.actualno.com/healthy/podobrjava-se-systojanieto-na-plovdivchanina-zarazen-sys-zapadnonilska-treska-news_693316.html", "text": "   Очаква се 55-годишният мъж да бъде изписан до седмица от инфекцзиозната клиника на университетска болница „Свети Георги“.     На 5 август мъжът се завръща от екскурзия до Истанбул, два дни по-късно пациентът е почувствал болки в корема и гадене. Споделя, че няма спомени да е бил хапан от комар. Приет е по спешност в хирургическата клиника, след което е преместен в Клиниката по инфекциозни болести.   Мъжът се е влошил драстично и е изпаднал в прекоматозно състояние. Едва на 3 септември става ясно, че е болен от западнонилска треска. Болният вече е контактен и адекватен.", "date": "2018.09.04", "title": "Подобрява се състоянието на пловдивчанина, заразен със западнонилска треска"}
{"url": "https://www.actualno.com/blagoevgrad/tech-na-gaz-kraj-benzinostancija-v-blagoevgrad-news_693315.html", "text": "        При строежа на бензиностанцията е скъсано отклонението от газопровода на \"Рила газ\", то е било необходимо за газовите колинки на бензиностанцията.   За около 30 минути пожарникари и служители на фирмата-доставчик са ремонтирали газопровода. Няма информация за пострадали хора при теча на газ.\r\nНовостроящата се бензиностанция в Благоевград е от верига фирми, свързвани с името на Веселин Марешки, допълват от БГНЕС.  ", "date": "2018.09.04", "title": "Теч на газ край бензиностанция в Благоевград"}
{"url": "https://www.actualno.com/music/tom-odell-za-pyrvi-pyt-bylgarija-s-koncert-v-zala-1-na-ndk-na-15-fevruari-2019-news_693269.html", "text": "  27-годишният певец и автор на песни Tom Odell  е сред най-перспективните и успешни изпълнители на английската инди-поп сцена. Излизането на дебютния му ЕР албум „Songs from Another Love“ през 2012г., му носи невероятен успех - първата BRIT награда, в категорията „Избор на музикалната критика“.     Това не е единственото признание за музиканта - през 2014г. Tom Odell печели престижната награда „Ivor Novello“ за най-добър автор на песни. Първият дългосвирещ проект на певеца, озаглавен „Long Way Down“, излиза през 2013, и продава над 1 милион копия по целия свят. Албумът достига първо място в класацията за продажби във Великобритания.\r\nСледват множество изключително успешни проекти, които затвърждават името на младия англичанин на световната музикална сцена. Tom Odell създава албума „Wrong Crowd” (2016) съвместно с Jim Abbiss, който е работил със звезди като Arctic Monkeys, Kasabian и Adele.\r\nТретият албум на английската инди-поп сензация “Jubilee Road” ще излезе през октомври 2018. Следвайки успеха на предишните два, „Jubilee Road” се очаква да бъде най-искрения и личен албум на изпълнителя. Първият сингъл от предстоящия албум на Tom Odell “If You Wanna Love Somebody” събра над 1,6 милиона гледания в YouTube само за няколко седмици.  Българските почитатели на Tom Odell ще имат изключителната възможност да се насладят на музиканта на 15 февруари 2019 година, в зала 1 на НДК! Билетите за концерта на TOM ODELL ще бъдат на цени от 40 до 80 лева и могат да бъдат закупени в мрежата на Ивентим, както и онлайн на .     7 септември (четвъртък) 2018г. от 11:00ч.", "date": "2018.09.04", "title": "Tom Odell за първи път България с концерт в Зала 1 на НДК на 15 февруари 2019"}
