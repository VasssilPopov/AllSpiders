{"url": "https://www.actualno.com/europe/kak-ukrajna-vyznamerjava-da-reintegrira-krim-news_775728.html", "text": "      В Киев е създадена поредна комисия, която трябва да се занимава с т.нар. реинтеграция на Крим и Донбас. Кой оглави този странен орган и защо техническите стъпки на Киев към сближаване на Крим и Украйна са технически необходими, но от политическа гледна точка напълно обречени? Отговор на тези въпроси търсят в редакцията на руския вестник „Взгляд“, пише \"Фокус\".      Президентът на Украйна Зеленски одобри състава на комисията с непроизносимо и незапомнящо се име. Накратко, основната задача, поставена пред екипа от сто души, е да разработят стратегия за завръщане „... в конституционното пространство на Украйна на окупираните територии и населението“. Т.е., части от района на Донецк и Луганск, както и Крим.\r\nС непосредствената реинтеграция е натоварен Антон Кориневич. Личността е доста забележителна. През юли Зеленски го назначи на поста представител на президента на Украйна в Автономна република Крим. Не, разбира се, в Крим няма представител на президента на Украйна. Това е само името на поста - от времето, когато Крим беше под украинска юрисдикция. И за да не демонстрира съгласието си с факта, че от март 2014 г. той престава да бъде част от страната, Киев все още назначава служители в Крим.\r\nПовечето от тях открито бездействат в Херсонската област, но Кориневич е изключение сред тях. Достатъчно е да се каже, че той е бил разработчикът на правните актове, с които Украйна реагира на референдумите в Крим и Донбас. По-специално, законът за т. нар. Свободна икономическа зона „Крим“. Екипът на тогавашния президент Петро Порошенко поръча изготвянето им, и – разбира се, макар в Украйна да има малко добри международни юристи, Зеленски си затваря очите.  И не напразно. Позицията на Кориневич е забавна, но самият той очевидно е разумен човек. В скорошно интервю той заяви, че една от първите стъпки, които той инициира като представител на президента, ще бъде основен ремонт на контролно-пропускателните пунктове „Чунгар\" и „Каланчак\".\r\nДо Крим през Украйна днес пътуват само живеещите на полуострова, така че останалите руснаци се нуждаят от малко побяснение.\r\n1. От няколко години Украйна забрани всякакъв редовен транспорт до Крим. Незаконен шофьор може да ви превози само до контролно-пропускателен пункт; трябва да минете през границата пеша.    2. Естествено през лятото преминаването на границата се превръща в първото (и също последното, на връщане) приключение за празниците: опашки, горещина, а няма къде да се купи вода и храна. Тоалетните също предвидливо не са осигурени: търпете до руския контролен пункт, скъпи украинци.\r\nИ така: новият представител на президента на Украйна беше първият, който направи предложение на държавно ниво - да изгради клозет на контролно-пропускателните пунктове. И да опъне тенти – за предпазванеот дъжда и слънцето. Първият от повече от пет години. И това е истинска контрареволюция. Човек пътува до Крим, за да почива и вижда, че ползите от познатата му цивилизация започват само от руската страна.\r\nРазбира се, стратегията за „реинтеграция“ не се изчерпва само с тоалетните. Същият Зеленски по време на посещението си в Турция обяви опростяването на издаването на разрешения за турските граждани да пътуват до Крим: „Разбираме колко е важно за вас да посетите роднини и родната земя. В близко бъдеще на законодателно ниво ще бъде приета разпоредба, която ще опрости получаването на разрешение за посещение на Крим\".\r\nИ отново уточнение. Гражданите на трети страни не могат да преминат границата между Украйна и Крим без специално разрешение на Службата за сигурност на Украйна. И трябва да го вземете в Херсон. И само оттам – към Крим. Въпреки че можете да плюете на това разрешение и да летите, например, до Краснодар, а от там - до Симферопол.\r\nТова е не само по-прост, но и много по-бърз начин. Ако гражданите на Турция и други страни, които искат да посетят роднините си в Крим, изберат скоростта и комфортта, то за стратегията за реинтеграция това е много неизгодно. Защото всеобщото признаване на руската юрисдикция над Крим се състои, между другото, от такива дреболии.   Обещанието на Зеленски е, разбира се, е повърхностната част на айсберга. „Под водата“ остана комуникацията между външните министерства на Украйна и Турция по този въпрос:\r\n- Вашите граждани отиват при роднини в Крим?   - Разбира се!\r\n- Колко?\r\n- Толкова много.\r\n- Значи издадохме 100 разрешения по-малко!\r\n- Те минават през РФ или с ферибот директно.   - Но това е невъзможно, ще протестираме.\r\n- Първо започнете да издавате разрешения онлайн и след това протестирайте.\r\nКой точно трябва да протестира - украинците. Подобен ход на Зеленски повдига логичен въпрос: защо той отива в Турция и обещава да опрости и подобри логистиката в Крим за кримските татари там, но не обещава нещо подобно на гражданите на Украйна?\r\nНо обратно към „реинтеграцията\". Самата дума също е много показателна. В крайна сметка предишният президент направи точно обратното. Водоснабдяването на Крим през Северно-Кримския канал беше спряно. После – и железопътните връзки. Търговията постепенно замря - блокадата на границата от националисти я направиха невъзможна. По-късно подкопаха електропроводите, прекъсвайки комуникацията на електроенергийните системи между Крим и континентална Украйна.\r\nИ тук идва трудният момент. Оказва се, че за реинтеграция е необходимо връщане назад: възстановяване на редовен транспорт, търговия, пускане на вода през канала. Да се изградят отново тоалетни. И не само украинците ще кажат благодаря, но и турците (може би), и ще започнат да пътуват до Крим през Херсон.   Има обаче две големи „но“, които обричат такава „реинтеграция“ на поражение. Първо, какво ще направи екипът на Зеленски с куп националисти, които няма да пропуснат да излязат на протест?\r\nНа второ място, стъпките към Крим ще го доближат за гражданите на Украйна - чисто технически по отношение на логистиката. Но те няма да го върнат в Украйна.\r\nКакви бяха тези години за Крим? Изграждане на Кримския мост, енергиен мост, две нови ТЕЦ, реконструкция на летището в Симферопол, началото на строителството на магистрала „Таврида“. А съседите за пет години узряха само за необходимостта от изграждане на тоалетни. Мащабът е несъизмерим.\r\nВсъщност стратегията започва, разбира се, не с тоалетните - а с 4030 долара. Това беше точно показателят за украинския БВП на глава от населението през 2013 г. Исторически максимум. През 2018 г. - почти 1000 долара по-малко и е малко вероятно Украйна да успее да повтори този резултат през първия мандат на Зеленски. И докато БВП на глава от населението достигне поне 4030 долара, всякакви украински стратегии за „реинтеграция“ на Крим и Донбас ще бъдат толкова смешни, колкото е една тоалетна в сравнение с Кримския мост.  ", "date": "2019.08.08", "title": "Как Украйна възнамерява да \"реинтегрира\" Крим?"}
{"url": "https://www.actualno.com/health/hodeneto-do-toaletna-noshtem-moje-da-e-signal-za-opasni-zaboljavanija-news_775688.html", "text": "      Британски учени откриха, че ноктурията (ставане до тоалетна през нощта) свидетелства за възможен висок риск за поява ни диабет, отслабена имунна система, сърдечни или онкологични заболявания, съобщава The Sun, цитиран от БГНЕС.      Честите нощни посещения в тоалетната може да провокират възникването на психически проблеми като повишена тревожност, депресия и психоза.   „Хората си мислят, че събуждането нощем за посещение в тоалетната е етап от остаряването, но това не е задължително”, заявява холандският уролог Филип Ван Керебрек. Основната опасност от ноктурията е нарушаването на съня.\r\nНоктурията може да бъде причинена от свръхпроизводство на урина, което се смята за признак за наличието на диабет.   ", "date": "2019.08.08", "title": "Ходенето до тоалетна нощем може да е сигнал за опасни заболявания"}
{"url": "https://www.actualno.com/sofia/lideryt-na-vyzrajdane-otvyrna-na-kmeta-na-kostinbrod-che-za-protest-trjabva-samo-uvedomlenie-news_775957.html", "text": "      За да има протест, няма нужда да бъде получено разрешение от общинските власти, те просто биват уведомявани. Така, в право на отговор лидерът на партия \"Възраждане\" Костадин Костадинов отвръща задочно на , че организиран от неговата партия протест пред сградата на общината е незаконен.      Костадинов казва на Младенов и, че той е последният човек, който може да му каже къде, кога и срещу какво да протестира. Освен това, Костадин Костадинов е категоричен, че на протест били над 50 души, а не 20, както казвал кметът.   По думите на Костадинов, не било вярно и, че служителите на общината били обиждани от протестиращите – поне докато той бил там. Но Костадинов не отрича, че е имало множество нападки и обиди спрямо Бойко Борисов – напълно вярно е, казва политикът. И пояснява, че това е напълно заслужено според него, що се отнася до управляващите, тъй като те са в най-голяма степен отговорни за ситуацията, в която се намираме (бел. ред. – ).\r\n\"Проблемът с АЧС е национален, тъй като сериозно заплашва от унищожение, цял един сектор от икономиката ни, както и поминъка на стотици хиляди наши сънародници, поради което, опитите за затваряне и свеждането му до мащаб на някаква местна проблематика е дълбоко неприемливо. Подобен, крайно неуместен подход, демонстрира сериозен дефицит на управленски умения, както и пълна липса на отговорност към съдбата на хората и техните проблеми\", казва лидерът на \"Възраждане\".  За финал Костадинов заявява, че Младенов така и не е пожелал да приеме за разговор протестиращите, макар да чакали повече от час. \"Нищо невиждано, впрочем. Този пример обаче не е изолиран. Той е само един от хилядите, показващи в достатъчна степен цялата гражданска несъстоятелност и административно-управленска немощ на новата гербаджийска номенклатура, която задушава, както централната власт, така и местното самоуправление. Колкото до лицето кмет на община Костинброд – Трайко Младенов, до края на мандата му остават малко повече от два месеца, след което, отново ще бъде господин Никой\", завършва лидерът на \"Възраждане\". ", "date": "2019.08.08", "title": "Лидерът на \"Възраждане\" отвърна на кмета на Костинброд, че за протест трябва само уведомление"}
{"url": "https://www.actualno.com/politics/vaklin-obvini-bivoly-v-lyja-zaradi-tvyrdenie-za-imot-na-jenata-na-geshev-news_775922.html", "text": "      Не е вярно, че моя компания е построила сградата на ул. \"Ген. Столетов\" № 8 в София, където Детелина Ханчева си е купила апартамент. Сайтът \"Биволъ\" тиражира откровена лъжа. Това твърди в свое официално съобщение главният свидетел по делото срещу Десислава Иванчева Александър Ваклин, който отговаря на , че негова фирма е построила сградата, в която жената на зам.-главния прокурор и единствен кандидат за главен прокурор Иван Гешев на близо 2,5 пъти по-ниска цена от данъчната оценка.      По думите на Ваклин, публикуваната от \"Биволъ\" снимка от Google Street View от 2012 година не показва ул. \"Ген. Столетов\" № 8, а ул. \"Ген. Столетов\" № 5. Той прилага и снимка, за да докаже твърдението си. Публикуваната от \"Биволъ\" снимка можете да видите !    \"Aко \"Биволъ\" се характеризираше с професионализъм и уважение към аудиторията си, щеше да се въздържи от неадекватното бомбастично лъжливо изявление, че лепнатата на оградата на отсрещния парцел рекламна табела през 2012 г. доказвала кой построил сградата срещу табелата през 2015г., а още по-малко – кои ще са бъдещите собственици на жилищата, които не съм строил или продавал\", коментира Ваклин.\r\nПо-нататък строителният предприемач не пропуска да каже, че собственикът на \"Биволъ\" Асен Йорданов \"редовно громи медиите на родния си брат (бел. ред. - ), наричайки ги \"свински\",  но \"очевидно не се притеснява, че ореолът му на морален стожер ще се разклати от някакви си манипулативни статии и неверни внушения\".\r\n\"При следващ случай на подобни евтини манипулации с жълто-кафяв привкус, ще поканя в съдебна зала автора на материала и/или собственика на сайта. Г-н Асен Йорданов, претендиращ за \"качествени журналистически разследвания\", следва да инвестира в елементарната функционална и правна грамотност на кадрите си, ако не му се плащат сериозни съдебни обезщетения след това\", предупреждава строителният предприемач.    Ваклин дава и съвет на отразяващите материалите на \"Биволъ\" медии – , Frognews, Mediapool, \"Дневник\", вестник \"Сега\" и OFFnews, че не намира обяснение за \"неистовите им усилия\" \"да концентрират негативните нагласи на обществото по делото с кмета на р-н \"Младост\" вместо към уличените в корупция държавни служители, към свидетелите и държавните органи\". ", "date": "2019.08.08", "title": "Ваклин обвини \"Биволъ\" в лъжа заради твърдение за имот на жената на Гешев"}
{"url": "https://www.actualno.com/america/oon-osydi-sankciite-na-sasht-sreshtu-venecuela-news_775991.html", "text": "      Върховният комисар на ООН по правата на човека Мишел Бачелет смята, че новите санкции на САЩ спрямо Венецуела ще се отразят негативно на правата на гражданите и може да задълбочат икономическата криза в страната. Позицията е разпространена от офиса на Бачелет в Женева, предаде БГНЕС.      „Според официалните данни, икономиката на Венецуела се свила с 47,6% за периода 2013-2018 година. Обезпокоена съм от това, че новите санкции ще ограничат още повече икономическата активност, деловите кръгове и финансовите институции ще прекратят всякакви сделки с правителството на страната, за да не рискуват санкции”, заяви върховният комисар.   Според нея, независимо, че новите санкции не засягат търговията с хранителни стоки, дрехи и лекарства, те могат за задълбочат кризата за милиони обикновени венецуелци. Финансовите институции по цял свят, които има търговски отношения с правителствата на САЩ и Венецуела, най-вероятно ще спазват извънредни мерки.\r\nБачелет припомня, че икономическата криза във Венецуела започна преди въвеждането на първите санкции. Независимо от това, санкциите, въведени през август 2017 г. и през януари 2019 г., задълбочиха последиците от кризата и хуманитарната ситуация в страната.  Мишел Бачелет подчертава, че има достатъчно данни, които доказват, че широкомащабните едностранни санкции могат да лишат в крайна сметка хората от основни човешки права, включително икономическите им права, както и правото на храна и здраве. Освен това съществува риск за препятстване на доставките с хуманитарна помощ за Венецуела, допълни върховният комисар по правата на човека. ", "date": "2019.08.08", "title": "ООН осъди санкциите на САЩ срещу Венецуела "}
{"url": "https://www.actualno.com/america/v-meksiko-otkriha-telata-na-20-dushi-news_776010.html", "text": "      Тела на 20 души са открити в мексиканския щат Мичоакан, съобщи министъра по сигурността на щата Исраел Патрон, цитиран от новинарския портал Excelsior, предаде БГНЕС.      Телата са намерени в три различни части на град Уруапан. Девет тела, между които и на две жени, са били окачени на моста. Още осем са намерени разчленени. По телата на някои от жертвите има следи от куршуми.   През последните две години Мексико е залята от вълна на насилие, предизвикано до голяма степен от противоборството между картелите за контрол над транзита на кокаин в САЩ. През 2018 година в Мексико са извършени рекорден брой убийства – по официални данни те са били повече от 33,34 хиляди. Този своеобразен рекорд надмина броя от 31,2 хиляди убийства през 2017 година.\r\nМичоакан е един от ключовите щати по отношение трафика на наркотици от Южна Америка в САЩ. Контролиран е от две престъпни групировки – „Семейството от Мичоакан” и картела „Рицари на ордена на тамплиерите”, който се отдели от „Семейството” през 2011 година. Между тях започна ожесточена борба за сфери на влияние, към която по-късно се включиха картелите „Лос Сетас” и „Халиско – ново поколение”.   ", "date": "2019.08.08", "title": "В Мексико откриха телата на 20 души "}
{"url": "https://www.actualno.com/crime/otkradnaha-ogromna-suma-ot-doma-na-modelkata-monika-valerieva-news_775741.html", "text": "      Домът на плеймейтката и модел Моника Валериева е бил обран в късния следобед в сряда. По информация на потърпевшата от апартамента й в столичния квартал „Студентски град” са откраднати 92 000 евро в брой и много златни бижута, научи \"Нова телевизия\".      В момента на обира моделът не е бил вкъщи. Следи от взлом няма. Крадците вероятно са влезли в жилището с подправен ключ.   Там имало и камери за видеонаблюдение, но в момента на извършване на престъплението те не работели. ", "date": "2019.08.08", "title": "Откраднаха огромна сума от дома на моделката Моника Валериева"}
{"url": "https://www.actualno.com/society/ekspert-bylgarinyt-e-nediscipliniran-kym-merkite-sreshtu-chumata-news_775846.html", "text": "      Българинът е недисциплиниран по отношение на мерките, които трябва да се взимат спрямо африканската чума, смята директорът на Централния научноизследователски ветеринарен институт, проф. Паскал Желязков. \"Всеки гледа той да е добре, а не обществото. Така не се води борба с чумата\", коментира Желязков пред \"Блиц\". \"Вярно е, че от два месеца се взимат по-сериозни мерки. Но независимо от документите, които съставя Националната служба, ако няма подкрепа от всички институции в държавата, не бихме могли да се справим\", апелира той.      По повод критиките към БАБХ експертът не се съгласи с довода, че агенцията сама няма как да се справи със заразата, защото не може служителите й да влизат по къщите на хората. \"Какво може да направи БАБХ?! Институцията може само да разпореди на своите инспектори да минават, но те не могат да влизат в домовете на хората, ако не са пратени от полиция или кметството. В тази насока службата няма какво да направи. Това заболяване е едно предизвикателство пред обществото и пред държавата. Ако всички не са мобилизирани за борбата с чумата, няма как да стане\", коментира ветеринарният експерт.   Той припомни, че у нас няма как службата да предприеме нещо преди да има специална заповед на министъра на земеделието. \"Ако в доклада на ведомството няма разпореждане на министъра, ние няма какво да направим. Нито можем да спираме коли по пътя, нито можем да влизаме в дворовете на хората\", обясни професорът.\r\n\"Така е устроена нашата служба, че преди имаше ветеринарни участъци, в които един ветеринарен лекар отговаряше за няколко села и той знаеше всичко, което се случва там. Сега хората, които се занимават с животни, се грижат повече за личния си интерес, отколкото за обществения\", категоричен е Желязков.   ", "date": "2019.08.08", "title": "Експерт: Българинът е недисциплиниран към мерките срещу чумата"}
{"url": "https://www.actualno.com/society/nad-40-gradusa-idnata-sedmica-news_775879.html", "text": "      Температурите още днес тръгнаха рязко нагоре, информира Нова телевизия.      Синоптиците предупреждават за изключително опасни жеги в следващите дни.\r\nТемпературите още днес тръгнаха рязко нагоре. В Сандански бяха отчетени 38 градуса, а в Благоевград, Кнежа, Свищов и Русе - 37.\r\nЗа петък отново в сила е първа степен за опасни жеги. Стойностите ще са над 35 градуса в 13 области от Централна и Северозападна България.  Горещините едва сега започват. Очаква се да става все по-топло и към средата на следващата седмица на места термометрите да прескочат психологическата граница от 40 градуса. ", "date": "2019.08.08", "title": "Над 40 градуса идната седмица"}
{"url": "https://www.actualno.com/crime/mladej-zagina-na-vodna-pyrzalka-v-primorsko-news_775847.html", "text": "      18-годишно момче е загинало при спускане от водна пързалка в аквапарка в Приморско, предаде Нова телевизия.      Момчето е било застигнало от друг свой връстник, който го повлякъл. В момента се извършва оглед на мястото на инцидента.    ", "date": "2019.08.08", "title": "Младеж загина на водна пързалка в Приморско "}
{"url": "https://www.actualno.com/bgfootball/s-chovek-po-malko-lokomotiv-plovdiv-zagubi-ot-strasburg-news_775781.html", "text": "      Отборът на завърши 0:1 в с френския Страсбург на \"Лаута\" в среща от третия  предварителен кръг на Лига Европа.  Срещата не започна никак добре за  пловдивчани, след като Йосип Томашевич получи червен картон в 10', а при  последвалия фаул Стефан Митрович откри резултата. В      32' домакините  имаха претенции за дузпа за игра с ръка на Мартен но сигнал не последва,  а в 42-ата гол на Ален Ожболт бе отменен заради маркирана засада.  Въпреки че почти цял мач, \"смърфовете\" играха с човек по-малко, показаха  добри неща на терена и имаха няколко възможности, за да изравнят  резултата.\r\nРеваншът в Страсбург ще се играе на 15 август. .       Преди двубоя Носителят на Купата на България Локомотив Пловдив е в третия предварителен кръг на Лига Европа. Момчетата на Бруно Акрапович се справиха със Спартак Търнава в първата си среща от надпреварата и така продължават напред.\r\nДнешният съперник е още по-сериозен и се очаква пловдивчани да имат сериозен проблем. Те обаче ще черпят сили от над 7 000 свои фенове, които ще са на \"Лаута\", за да ги подкрепят.    Битката Локомотив Пловдив - Страсбург може да следите  ", "date": "2019.08.08", "title": "С човек по-малко Локомотив (Пловдив) загуби от Страсбург"}
{"url": "https://www.actualno.com/society/novinite-naj-vajnoto-za-denja-8-avgust-news_775631.html", "text": "      Редакционният екип на Actualno.com ви представя най-важните новини за изминалия ден, 8 август.       Главният прокурор Сотир Цацаров разпореди на Специализираната прокуратура незабавно извършване на проверка за евентуални длъжностни престъпления и сключване на неизгодни договори от страна на Българската агенция за безопасност на храните (БАБХ).    В рамките на следващите 10 – 15 години България няма да разполага с достатъчно подготвени граждани за защита на отечеството, придобили статус на запасни, с които да бъдат окомплектовани военновременните формирования. Това е основният мотив, с който се предлагат промени в Закона за резерва на въоръжените сили на Република България - въвеждане на срочна служба в доброволния резерв. Не е вярно, че моя компания е построила сградата на ул. \"Ген. Столетов\" № 8 в София, където Детелина Ханчева си е купила апартамент. Сайтът \"Биволъ\" тиражира откровена лъжа. Това твърди в свое официално съобщение главният свидетел по делото срещу Десислава Иванчева Александър Ваклин, който отговаря на твърдение, че негова фирма е построила сградата, в която жената на зам.-главния прокурор и единствен кандидат за главен прокурор Иван Гешев си е купила апартамент на близо 2,5 пъти по-ниска цена от данъчната оценка.      Мобилно приложение ще известява родителите за оценките, които получават техните деца в училище, или за отсъствията, които са натрупали. Това е едно от условията, на които трябва да отговаря електронният дневник, за да бъде финансирано училището за такъв от Просветното министерство, пише \"Монитор\". \"Считаме, че Иван Гешев е злоупотребил със служебното си положение във връзка с ареста на Десислава Иванчева и Биляна Петрова, за да обслужи бизнес интересите на своят приятел Марио Кръковски и неговият съдружник Александър Ваклин, който пък от своя страна е построил жилището закупено от жената на Гешев – Детелина Ханчева на симулативна и занижена цена далеч под данъчната оценка на имота.\"   \"Нарушава се определен ред, независимо дали ни, харесва или не. Отново излиза въпросът за планинският туризъм, който от години очаква своя дебат и се управлява от една малка група хора, но има и други групи хора, чиито интереси не са отразени адекватно\". По над 5100 българи средно на ден подават заявления-декларации за помощ за отопление. От началото на кампанията на 1 юли до 5 август заявление за отпускане на целева помощ за отоплителен сезон 2019/2020 г. са внесли 139 829 души. Отказ са получили 7176 кандидати, съобщиха пред „Монитор“ от Агенцията за социално подпомагане. На 7 август руският президент Владимир Путин отбеляза 20 години власт. Преди две десетилетия той влезе в голяма политика. За да остане. През юли 2019 година следственият комитет в Русия образува наказателно дело срещу социални работници, допуснали осиновяване на деца от еднополова двойка.  ", "date": "2019.08.08", "title": "Новините: Най-важното за деня, 8 август"}
{"url": "https://www.actualno.com/education/tri-zlatni-medala-za-mladite-ni-shahmatisti-news_775557.html", "text": "      Три шампионски титли спечелиха младите български шахматисти от Първенството на Европейския съюз в Мюрек, Австрия. Емил Узунов, Йоана Кръстева и Ефим Кан спечелиха златните медали в своите възрастови групи.      Състезанието се проведе от 31 юли до 8 август 2019 г. в 4 възрастови групи – до 8, 10, 12 и 14 години. В надпреварата взеха участие общо 9 състезателя от България.   Емил Узунов (ШК „Ан Пасан“, София) завоюва титла и златен медал в групата на момчетата до 8 г. Той спечели 8 партии и записа едно реми.\r\nТака с актив от 8.5 т. от 9 възможни Емил е първи в групата си, като вторият е на точка и половина след него. Румен Мързаков (ШК „Варна“, Варна) се класира на трето място в същата възрастова група и спечели бронзов медал за България.  При момичетата до 10 г. Йоана Кръстева (ШК „Елит“, София) спечели златно отличие. С шестте си победи от 9-те изиграни партии Йоана завоюва титла и златен медал и дели 3-4 място в генералното класиране при момчетата.\r\nТитла и изключителен успех от 7,5 т. постигна Ефим Кан – едноличен победител в групата до 14 г. (ШК „Бургас 64“, Бургас).   След европейската отборна титла за девойки на златните ни момичета през юли, тези резултати са поредно доказателство, че България има заслужено място както на европейската, така и на световната шахматна карта.     ", "date": "2019.08.08", "title": "Три златни медала за младите ни шахматисти "}
{"url": "https://www.actualno.com/bgfootball/cska-ne-uspja-da-pobedi-zorja-vsichko-shte-se-reshi-v-ukrajna-news_775710.html", "text": "      Отборите на и Зоря (Логанск) не се победиха в първа среща от третия предварителен кръг на Лига Европа. Срещата между двата тима завърши при резултат 1:1, като всичко ще се реши в реванша в Украйна.      Момчетата на Люпко Петрович откриха резултата още в 12' чрез Евандро. Звездата на \"червените\" откри след като засече центриране по земя и не остави шанс на противниковия тим. В края на първото полувреме обаче новият защитник в тима на тима от \"Българска армия\" Албентоса игра с ръка в наказателното поле и последва сигнал за дузпа. Юрченко превърна възможността в гол, за да изравни резултата.   През втората част \"червените\" имаха своите положения, но не успяха да стигнат до втори гол. В главно действащо лице на \"Васил Левски\" пък се превърна главният съдия Сандро Шерер, който често подминаваше нарушения срещу българския тим. \r\nВсичко най-интересно около равенството между ЦСКА и Зоря (Логанск) може да прочетете в .   ", "date": "2019.08.08", "title": "ЦСКА не успя да победи Зоря, всичко ще се реши в Украйна"}
{"url": "https://www.actualno.com/analysis/v-turskite-uchilishta-koranyt-po-vajen-ot-vsichko-news_775474.html", "text": "             В турското общество вече от седмици се води дебат за . Тласък на тази дискусия даде един доклад на Министерството на националното образование, който може да се сравни с известните европейски програми за оценяване на ученици PISA. Турското проучване стига до извода, че много турски ученици имат огромни празноти в образованието си, особено по математика и турски език .\r\nРедица опозиционери и експерти твърдят, че виновни за това положение са училищата, известни под общото наименование „Имам Хатип\", в които се изучават главно религиозни предмети – Корана и учението на пророка Мохамед. Първоначално тези училища възникват, за да подготвят имами ( ), но ислямско-консервативната управляваща Партия на справедливостта и развитието , за да ги отвори за цялото общество.      В резултат училищата „Имам Хатип\" започнаха да никнат като гъби из цялата страна. По данни на Министерството на националното образование за пет години броят им се е утроил – от 1099 на 3286. Утроил се е и броят на гимназиите от същия тип и в момента 620 000 гимназисти вече учат по програмите на „Имам Хатип\".\r\nТози ръст се дължи на ускореното преобразуване на държавните училища в религиозни – в повечето случаи, без съгласието на родителите и учениците. Перихан Йозгюн е една измежду многобройните майки, които протестират срещу това внезапно преструктуриране. Тя е особено възмутена от факта, че в истанбулското училище на нейното дете нерелигиозните ученици биват ощетявани. След реформата половината от гимназията останала светска, а другата половина станала религиозна, като в религиозната част класовете били по-малки, помещенията – по-чисти, а таксите - по-ниски, разказва жената.     Според критичните наблюдатели определено съществува връзка между нарастващия брой религиозни училища и влошените постижения на учениците. Показателен е фактът, че учениците в религиозните училища се представят особено слабо на така наречения „централен изпит\" – нещо като кандидат-студентски изпит в края на гимназията, осигуряващ достъп до висше учебно заведение. Статистиката на Министерството на националното образование потвърждава този извод.\r\nДори самото турско правителство осъзнава, че са необходими подобрения. През 2016 година Министерството на националното образование стартира проект „Природни и социални науки\". „Целта е да се повишат шансовете за успех на централния изпит на абитуриентите от „Имам Хатип\" и в същото време в учебните планове да се интегрират повече предмети от областта на природните и социалните науки\", обяснява Йозгенур Корлу от Инициативата за реформа в образованието. За съжаление, успеваемостта още не се е повишила, констатира с огорчение експертът. „Начело в рейтингите продължават да са гимназиите „Anadolu Lisesi\" ( ), както и природо-научните гимназии\", казва Йозгенур Корлу.     Али Айдън, генерален секретар на Синдиката за свободно образование, недоволства срещу факта, че дискусията  се съсредоточава прекалено върху . „Преди да говорим за недостатъците на училищата „Имам Хатип\", по-важно е да решим структурните проблеми на цялата ни образователна система\", казва той.   Като дете и сегашният турски президент Ердоган е учил в истанбулско училище от типа „Имам Хатип\". По онова време такива училища са били рядкост. Откакто е на власт обаче, Ердоган целенасочено ги масовизира – тази идея му лежи на сърцето. Президентът многократно е повтарял, че иска да види израстването на едно „религиозно поколение\". Чрез намесите си в образователната и възпитателната система, Ердоган се опитва да вкорени у младите поколения консервативно-ислямски ценности. А това говори, че за него религиозното образование на учениците е поне толкова важно, колкото и светското.   ", "date": "2019.08.08", "title": "В турските училища: Коранът по-важен от всичко?"}
{"url": "https://www.actualno.com/bgfootball/ludogorec-razgromi-slab-tns-sled-pet-bezotvetni-gola-v-liga-evropa-news_775747.html", "text": "      Българският шампион постигна най-убедителната си победа през новия сезон. \"Орлите\" разгромиха уелския ТНС (The New Saints) с красноречивото 5:0 в първи мач от третия предварителен кръг на Лига Европа.      Двубоят бе изигран в Разград на стадион \"Лудогорец Арена\", като надмощието на домакините в мача бе потвърдено и от крайния резултат. \"Светците\" въобще не успяха да отговорят на играта на разградчани, като показаха изключително слаба игра както в дефанзивен план, така и в атака.   Сблъсъкът започна по отличен начин за \"орлите\", които откриха резултата още в 10-ата минута след автогол на Райън Харингтън. 18 минути по-късно новото попълнение на Лудогорец Мавис Чибота показа, че се намира в отлична форма, правейки резултата 2:0. До края на полувремето Джоди Лукоки реализира и трето попадение, възползвайки се от нова грешка в отбрана на Харингтън.\r\nПрез втората част гостите от Уелс стигнаха до отлична възможност да върнат едно попадение в мача, но отлична намеса на Антон Недялков опази мрежата на \"орлите\" суха. Малко по-късно Клаудиу Кешеру вкара четвърти гол в мача, а в 76-ата минута Козмин Моци оформи крайното 5:0 след дузпа, която бе вкарана от втория път след добавка.    ", "date": "2019.08.08", "title": "Лудогорец разгроми слаб ТНС след пет безответни гола в Лига Европа"}
{"url": "https://www.actualno.com/crime/katastrofa-na-am-struma-mejdu-dupnica-i-blagoevgrad-deca-sa-v-bolnica-za-pregled-news_775537.html", "text": "      Товарен автомобил Мерцедес блъсна спрял в аварийната лента лек автомобил Опел, в него пътували две деца на 1 и 6 г., закарани са за преглед в дупнишката болница, предаде БГНЕС.      Пътният инцидент става в платното за Благоевград срещу село Усойка в 15.10 часа. Товарният автомобил е скъсал над 20 метра от мантинелата. Движението се осъществява само в ускорителната лента,сигнализирано е със знаци.   Пътуващите в лекия автомобил две момчета на 1и 6 години се разплакват, водачът спира в аварийната лента, за да се успокоят.\r\nСлед малко вижда отзад да идва товарен автомобил, навлизащ също в аварийната лента. Следва удар, лекият автомобил се завърта на 360 градуса, товарният продължава и къса около 20 метра от гъвкавата ограда.  На този етап причина за ПТП-то е заспиване на водача на товарния автомобил. ", "date": "2019.08.08", "title": "Катастрофа на АМ Струма между Дупница и Благоевград, деца са в болница за преглед"}
{"url": "https://www.actualno.com/europe/malta-ne-razreshava-na-spasitelen-korab-da-zaredi-gorivo-news_775603.html", "text": "      Малта многократно отказа да приеме на своя територия спасени в морето мигранти. Сега спасителният кораб „Ocean Viking” не може да бъде зареден с гориво в малтийски териториални води, информира „Шпигел”.      Хората, които спасяват мигранти в морето, ще срещат все по-големи трудности да го правят. Влизането на спасителни кораби в европейски пристанища ще бъде отказвано. Италия въведе строги глоби за такава дейност. На свой ред Малта не позволява спасителните кораби на организациите „SOS Méditerranée” и „Лекари без граница” да зареждат в нейни териториални води.   За сряда вечерта е била направена заявка за зареждане с гориво на кораба „Ocean Viking”, която е била потвърдена. Малтийската морска администрация, обаче, е съобщила по радиостанцията, че корабът няма право да зареди. Говорителката на „SOS Méditerranée” заявява, че се търси друго решение на въпроса.\r\nКорабът „Ocean Viking” плава от Марсилия през Средиземно море покрай бреговете на Либия, за да търси изпаднали в беда мигранти. Двете неправителствени организации използват този кораб за първи път. През изминалите години на разположение е бил корабът „Aquarius”.  Темата за спасяване на мигранти от морските води влезе отново във фокуса на световните медии преди няколко седмици. В края на юни капитанът на кораба „See Watch3” Карола Ракете акостира без разрешение в пристанището на италианския остров Лампедуза.\r\nНа борда се намираха около 40 спасени в морето мигранти. Ракете беше задържана и поставена под домашен арест, но по-късно беше пусната на свобода. ", "date": "2019.08.08", "title": "Малта не разрешава на спасителен кораб да зареди гориво "}
{"url": "https://www.actualno.com/crime/tir-se-e-samozapali-na-am-trakija-news_775752.html", "text": "      ТИР се е самозапалил в района на 88 км на автомагистрала \"Тракия\", няма пострадали. Това съобщиха за Радио \"Фокус\"-Пазарджик от ОДМВР-Пазарджик. Получен е сигнал за самозапалил се товарен автомобил в района на 88 км на автомагистрала \"Тракия\" в платното за София.      В момента на мястото на инцидента има екипи на полицията и пожарната. Извършват се действия по гасенето на автомобила. Най-вероятната причина за самозапалването е техническа неизправност. При пожара няма пострадали хора.   Движението в района в посока София се извършва само в аварийна лента, тъй като другите две са заети от пожарникарите и товарния автомобил. От полицията съветват водачите да се движат с повишено внимание и съобразена скорост.    ", "date": "2019.08.08", "title": "ТИР се е самозапали на АМ \"Тракия\""}
{"url": "https://www.actualno.com/society/bdj-otmeni-chast-ot-vlakovete-po-linijata-septemvri-dobrinishte-news_775662.html", "text": "      БДЖ отмени част от влаковете по линията Септември - Добринище. Това предизвика вълна от недоволство и породи нови твърдения за умишлен фалит на , предаде кореспондентът на БГНЕС в Пазарджик.      Днес в писмо до медиите от националния железопътен превозвач заявиха, че влакчето е сред приоритетите на БДЖ и проучват възможностите за подмяна на състава.   С настъпване на лятото и най-силния туристически сезон, от миналата седмица БДЖ започна редовно да отменя най-използвания влак по теснолинейката Септември-Добринище и да го обслужва с автобуси.\r\nЕдинствената у нас теснопътна жп линия се обслужва с дизелови локомотиви, произведени и доставени през 1965 и 1988 година. 54-годишните ветерани са най-старите локомотиви на БДЖ в редовна експлоатация, заяви Иван Вълков - Гражданско сдружение „За теснолинейката. Тяхната поддръжка е ангажимент на държавния жп превозвач и се извършва в Локомотивно депо Септември. Към началото на годината железницата разполага с 6 локомотива за теснолинейката, но изведнъж – поради повреди, броят им е намалял до 3, от които нова авария е изкарала от релсите още 2. За мнозина тези действия приличат на опит за закриване на теснолинейката, добави Вълков.  От БДЖ категорично отрекоха тези твърдения, но признаха, че тяговият подвижен състав, който в момента обслужва теснолинейката, е морално остарял. За осигуряване на услугата в дългосрочен план е извършено проучване и са установени контакти с производители на такъв тип локомотиви за технологична помощ в Германия, както и за нов подвижен състав за теснопътната линия. А иначе интерес към пътуване с теснолинейката има и днес.\r\nОт БДЖ заявиха, че локомотивите се ремонтират, но не се ангажират с конкретен срок, в който ще бъдат пуснати в движение.    ", "date": "2019.08.08", "title": "БДЖ отмени част от влаковете по линията Септември - Добринище"}
{"url": "https://www.actualno.com/europe/zaginali-i-raneni-sled-vzriv-na-poligon-v-rusija-news_775322.html", "text": "      Двама души са загинали, а още четирима имат травми с различна степен в резултат от взрив на реактивен двигател на ракета на полигон в Архангелска област, съобщиха от Министерството на отбраната на Русия, предава ТАСС.      \"В резултат от произшествието са получили травми с различна степен на тежест шестима представители на Министерството на отбраната и предприятието разработчик. Двама специалисти са загинали от получените рани. Всички пострадали са транспортирани оперативно в медицинско заведение, където им е указана необходимата медицинска помощ\", съобщават от ведомството.   Причина за инцидента е станал взрив на реактивен двигател, отбелязва пресслужбата на МО на Русия. „На площадката за изпитване на руското Министерство на отбраната в Архангелск, при изпитване на система за течно задвижване, е станала експлозия и продуктът се е запалил“, се казва в изявлението, допълва агенция Фокус.\r\nМинистерството на отбраната подчерта, че \"няма вредни емисии в атмосферата, радиационният фон е нормален.\"  Според губернатора на Архангелска област Игор Орлов не се налага евакуация на населението след инцидента в Северодвинск. На мястото на произшествието във военното поделение е изпратена санитарна авиация. По-рано източници на ТАСС съобщиха, че пожар е възникнал на кораб на територията на военно поделение край Северодвинск в района на Архангелск, 10 души са ранени.     ", "date": "2019.08.08", "title": "Загинали и ранени след взрив на полигон в Русия"}
{"url": "https://www.actualno.com/europe/predsedateljat-na-polskija-parlament-podava-ostavka-news_775319.html", "text": "      Председателят на полския парламент Марек Кушчински заяви в четвъртък, че си подава оставката, след като бе разкрито, че е използвал държавни самолети за частни пътувания на членове на семейството му, предаде Reuters.      Скандалът се разразява в навечерието на парламентарните избори в страната на 13 октомври и британската агенция очаква той да се отрази на резултата на управляващата партия „Право и справедливост“ (ПиС), отбелязва още агенция \"Фокус\".   „Възнамерявам да си подам оставката утре“, заяви Кушчински на пресконференция, три дни, след като се извини, че е използвал правителствения самолет „Гълфстрийм“ за 23 полета със своето семейство.\r\nПолитическите анализатори заявиха, че до четвъртък от ПиС са възприели изчаквателен подход с надеждата скандалът да замре в разгара на летните ваканции. Но след като полските медии разкриха нови подробности за полетите и посочиха разликите в обясненията на Кушчински и правителството, потенциалните загуби са станали прекалено големи, за да бъдат пренебрегнати.  Анкета, публикувана в местни медии, показва, че близо две трети от поляците искат Кушчински да подаде оставка.\r\nВ проучване на общественото мнение, проведено от агенция IBRiS преди избухването на скандала, ПиС водят с 41,7% преди парламентарния вот през октомври. Основният опозиционен блок, центристката „Гражданска Платформа“, има 25%, а групата леви партии са с 10.2%. ", "date": "2019.08.08", "title": "Председателят на полския парламент подава оставка"}
{"url": "https://www.actualno.com/asia/sagata-atambaev-oshte-ne-e-reshena-news_775306.html", "text": "      Ситуацията около бившия киргизстански президент Алмазбек Атамбаев остава неясна, след противоречащи си медийни информации относно случващото се с него, предаде БГНЕС.      Снощи стана ясно, че е направен опит , но негови привърженици спряха силите за сигурност. Сега Радио \"Свободна Европа\" съобщи, че киргизките специални сили са се изтеглили, след като при схватката бяха ранени 52 души, а 1 загина. Информацията гласи, че изтеглянето е факт, защото привържениците на Атамбаев са се съгласили да освободят шестимата членове на спецотряда, които бяха взети за заложници по време на щурма срещу резиденцията през изминалата нощ.   Последва обаче друга информация - че е започнала нова атака срещу резиденцията на Атамбаев. Твърдението е на депутата Ирина Карамушкина, която е един от поддръжниците на  експрезидента, цитирана от АФП. По думите ѝ  около хиляди офицери са се включили в подновената атака.  Около хиляда  поддръжници на експрезидента пък отбраняват резиденцията в  село Кай-Таш,  разположено в близост до столицата Бишкек. \"Те ще  отбраняват бившия  президент до края\", категорична е Карамушкина.\r\nНа 20 юни киргизкият парламент внесе в прокуратурата списък с обвинения срещу бившия президент Атамбаев, изготвен от специална парламентарна комисия. Надзорният орган излезе със заключение, че бившият президент може да бъде замесен в корупция при модернизацията на ТЕЦ в Бишкек и в други незаконни действия. Ако съдът намери Атамбаев за виновен, той може да бъде осъден на доживотен затвор. Самият Атамбаев нарече обвиненията на парламентаристите \"абсурдни\" и каза, че е чист пред народа и е готов да отговаря за всичките си действия като президент.   ", "date": "2019.08.08", "title": "Сагата \"Атамбаев\" още не е решена"}
{"url": "https://www.actualno.com/society/bdj-njama-da-zakriva-tesnolinejkata-septemvri-dobrinishte-news_775362.html", "text": "      Във връзка с появили се опасения в общественото пространство за закриване на теснолинейката, управленският екип на БДЖ държи да поясни, че в никакъв момент не е имало такива намерения, дори напротив -  работи се в посока за развитие и популяризиране на уникалната по рода си теснопътна линия на територията на страната, съобщават от БДЖ.      Моментните затруднения в обслужването на влаковете по трасето през последните дни са предизвикани от възникнали аварийни необходимости за ремонти по локомотивите. Тяговият подвижен състав, който в момента обслужва теснолинейката, е морално остарял, произведен през 1965 г. и 1988 г., и резервните части за него са изключително дефицитни, което затруднява процеса по тяхната поддръжка.   Текущият договор за доставка на резервни части се изпълнява от румънска фирма, като за последната получена доставка е извършена рекламация на частите. По тази причина се забавя процеса по извършване на ремонти на три локомотива.\r\nЗа осигуряване на услугата в дългосрочен план е извършено проучване и са установени контакти с производители на такъв тип локомотиви за технологична помощ в Германия, както и за нов подвижен състав за теснопътната линия Септември-Добринище.  Обмисля се и вариант за закупуване на шинобуси и на специализирани мотриси. ", "date": "2019.08.08", "title": "БДЖ няма да закрива теснолинейката Септември-Добринище"}
{"url": "https://www.actualno.com/america/zadyrjaha-blizo-700-nelegalni-imigranti-pri-akcija-v-shtata-misisipi-news_775300.html", "text": "      Американските имиграционни власти арестуваха близо 700 души при серия от акции срещу незаконни имигранти в щата Мисисипи, съобщава Би Би Си, цитирана от БГНЕС.      Координираната операция е била насочена към работници в седем фабрики за преработка на селскостопанска продукция, които не са имали редовни документи.   Видеа в социалните мрежи показаха агенти, които слизат от автобуси, за да разпитат и арестуват хората. Деца, прибрали се от училище, които не заварили вкъщи родителите си бяха отведени от съседи в местния училищен спортен салон.\r\nОт Службата за имиграционно и митническо наблюдение заявиха, че „приблизително 680 лица” са били задържани.  Президентът на САЩ Доналд Тръмп обяви новите мерки срещу незаконната имиграция през юни като заяви, че „милиони незаконно пребиваващи хора,които са намерили пътя до САЩ, ще бъдат депортирани”.\r\nРейдовете бяха извършени само часове преди държавният глава да пристигне в Ел Пасо – град с предимно латиноамериканско население, който стана обект на масова стрелба в неделя.    ", "date": "2019.08.08", "title": "Задържаха близо 700 нелегални имигранти при акция в щата Мисисипи "}
{"url": "https://www.actualno.com/asia/sruteni-sgradi-i-raneni-pri-silnoto-zemetresenie-v-turcija-news_775364.html", "text": "      Земетресението с магнитуд 5,9, , е на 227 км източно от Измир и е на дълбочина 7 километра.      Трусът е регистриран в 14:25 българско време. То е регистрирано на 49 километра източно от град Денизли в западната част на страната.   Управлението за бедствия и извънредни ситуации заяви, че земетресението е с епицентър град Бозкурт, провинция Денизли.\r\nПо данни на сеизмологичната обсерватория Кандили в Истанбул трусът е бил с магнитуд 6,5 по Рихтер.  Според информация на телевизия НТВ при труса са се срутили редица сгради, в които имало хора. Спасители са извадили някои хора, които са хоспитализирани.\r\nКметът на град Бозкурт Бирсен Челик посочи пред телевизия НТВ, че засега няма информация за загинали хора, но има ранени. Трусовете са били усетени в южните окръзи Анталия, Бурдур и Ъспарта. ", "date": "2019.08.08", "title": "Срутени сгради и ранени при силното земетресение в Турция "}
{"url": "https://www.actualno.com/dobrich/bg-pop-rok-scena-2019-privlicha-lubitelite-na-roka-v-kavarna-news_775437.html", "text": "       Български поп и рок изпълнители отново са част от тазгодишното издание на „БГ Поп Рок Сцена“ 2019 в Каварна. Три поредни вечери – от 9 до 11 август, в Морска зона ще се носи музиката на популярни музиканти. Първата вечер сцената е „запазена“ за китариста и основател на група D2 Димитър Кърнев, както и групите „AttaXic“, „AXEZ“ и „The Lefties“.      За втората вечер са планирани изпълнения на групите „4Magic“, „Атлас“ и съчетаването на поп и фолклор в изпълнение на Румънеца и „FolkustiX“. Последната вечер сцената ще бъде разтресена от Димитър Христо с група „Сол бемол“ и група „Хоризонт“, както и нашумялата рап група „СкандаУ“.\r\nОчакват се любители на хубавата музика от цялата страна, както и чужди туристи.    ", "date": "2019.08.08", "title": "„БГ Поп Рок Сцена“ 2019 привлича любителите на рока в Каварна"}
{"url": "https://www.actualno.com/europe/venecija-ogranichava-dostypa-na-kruizni-korabi-do-istoricheskija-si-centyr-news_775400.html", "text": "      Властите във Венеция започват да отклоняват круизните кораби от исторически център на града, което се разглежда като победа за местните жители, уморени от гледката на огромните плавателни съдове, закриващи пейзажа пред прозорците им, съобщава Си Ен Ен, цитирани от БГНЕС.      Някои кораби ще бъдат насочвани към терминалите във Фусина и Ломбардия от следващия месец. Това означава, че те повече няма да акостират във Венецианската лагуна и ще стоят далеч от централните венециански острови.   „Целта е да се пренасочат около една трета от круизните кораби, които вече са заявили желание да плават до Венеция до 2020 година”, заяви Данило Тонинели, министърът на инфраструктурата и транспорта на Италия. „Плаващите дворци ще трябва да отидат другаде”, категоричен е той.\r\nРешението идва след протести в гада срещу огромните лайнери, които необезпокоявано плават във венецианските канали и нарушават спокойствието на местните жители. Между април и октомври близо 32 000 туристи са слизали на брега на ден. За да ограничат притока и замърсяването кметските власти на Венеция  въвеждат от септември и нови мерки. Еднократните посещения във Венеция ще се таксуват по 10 евро. Туристите, които остават да преспят няма да плащат тази такса, тъй като тя вече е включена в цената на нощувката в хотел.   ", "date": "2019.08.08", "title": "Венеция ограничава достъпа на круизни кораби до историческия си център "}
{"url": "https://www.actualno.com/crime/chetirima-dushi-sa-v-tejko-systojanie-sled-vzriv-na-gazova-butilka-v-gabrovo-news_775435.html", "text": "      Лекари от Русе се борят за живота на пострадали след тежък битов инцидент в Габрово. Баба, дядо и внуците им са със сериозни изгаряния след взрив на газова бутилка.      Четиримата пациенти - момче и момиче – на 17 и 20 години, както и техните баба и дядо са транспортирани до Университетската болница „Медика“ в Русе. Лекарите са извършили хирургична обработка на изгарянията на пациентите, на които в следващите дни им предстоят кожни пластики, съобщи БНР.   Пострадалите се нуждаят от кръвопреливания и близките им помолиха желаещите да помогнат, да се обърнат към центровете в Русе, Велико Търново и Габрово.\r\nПродължава кампанията за кръводаряване и в помощ на 31-годишен мъж от Трявна, който е със 70% изгаряния след случилия се преди десетина дни тежък битов инцидент.  Специалистите съветват да бъдем особено внимателни, когато използваме газови бутилки. ", "date": "2019.08.08", "title": "Четирима души са в тежко състояние след взрив на газова бутилка в Габрово"}
{"url": "https://www.actualno.com/analysis/20-godini-v-politikata-putin-rusija-i-svetovnite-veterani-vyv-vlastta-news_775283.html", "text": "                изостава в класацията за най-дълго служил управник спрямо мнозина все още живи лидери, като към момента най-дълго управлявалият президент – 40 години, е държавният глава на Екваториална Гвинея Теодоро Обианг Нгуема. Британската кралица Елизабет II пък е най-дълго управлявалият монарх в света – 67 години.   Начело в класацията е революционният герой на Куба Фидел Кастро, който оглавява страната си 49 години. Когато предава властта заради напредналата си възраст (80 години) и заради здравословни проблеми, негов наследник става брат му Раул.   Първият президент на Тайван Чан Кайшъ е начело на островната държава в продължение на 47 години до смъртта си през 1975 година.    Основателят на Северна Корея Ким Ир Сен управлява изолираната си държава цели 46 години, преди да почине през 1994 година и все още е наричан „вечният лидер“. управлява Либия с железен юмрук почти 42 години, но беше свален от власт и по-късно убит през 2011 година в разгара на Арабската пролет.\r\nОмар Бонго Ондимба управлява богатия на петрол Габон над 41 години до смъртта си от рак през 2009 година.\r\nАлбанския комунистически диктатор Енвер Ходжа пък е начело 40 години до смъртта си през 1985 година.       Политически анализатори, интервюирани от РИА Новости, разказаха какви качества съхранява стопанинът на Кремъл през последните години, как се променя неговият мироглед, отношенията със Запада и възгледите му по кадровите въпроси.\r\nНа 9 август 1999 г. президентът Борис Елцин обявява оставката на правителството на Сергей Степашин, а на Путин са поверени временните задължения. Кандидатурата му е внесена в Държавната Дума за одобрение като премиер; в същия ден в телевизионно обръщение Елцин нарича Путин приемник. Според Сергей Беспалов, водещ изследовател в Института за социални науки RANEPA, назначаването на Путин за изпълняващ длъжността министър-председател и изявлението на Елцин за него като приемник се оказало пълна изненада. \"Путин не беше съвсем нов човек, защото беше секретар на Съвета за сигурност и ръководител на ФСБ. За Елцин - който с особено внимание се отнася към това, което поддържа баланс между органите на реда и силовите структури, за да не позволи на никоя от силите за сигурност да се засили прекомерно - да назначи един човек на два толкова високи поста наведнъж - това беше проява на най-високо доверие към Путин“, твърди експертът.\r\nБеспалов подчертава, че по това време бъдещият държавен глава е бил практически непознат за обществеността, малцина са вярвали, че ще успее да спечели президентските избори през март 2000 г. Въпреки това за четири месеца той е успял да увеличи рейтинга си и да спечели в първия кръг.\r\nТози успех според експерта е станал възможен поради няколко фактора: умората на руснаците от Елцин, на фона на която Путин е изглеждал негова пълна противоположност; работата на компетентни политически стратези; края на войната в Северен Кавказ. \"Комбинацията от тези фактори доведе до факта, че той успя бързо да повиши рейтинга си и до декември 1999 г., когато Елцин подаде оставка, Путин вече беше кандидат номер 1 на предстоящите избори\", казва Беспалов.    Първият мандат на президента , както отбелязват всички експерти, е бил един от най-успешните, тъй като той е успял да оправдае всички надежди, които са му възлагани: да обедини страната и да подсили икономиката.\r\nРъководителят на \"Политическата експертна група\" Константин Калачев отбелязва, че основните задачи на президента са станали борбата срещу сепаратистките тенденции, поддържането на единството на страната и осигуряването на икономически растеж. \"Тогава Путин беше възприет като човек, който се интересува от превръщането на Русия в модерна, развита демократична държава. Първият мандат - той беше свързан с надеждите към президента, които той оправда\", каза политологът.\r\nВторият, посочва експертът, е бил \"краен срок за резултати\". Путин успява да осигури икономически растеж, да раздели политиката и бизнеса, да изтласка олигарсите от властта. \"Хората започнаха да живеят по-добре и до кризата през 2008 г. страната преживя възход и икономически растеж\", добавя Калачев.\r\nСпоред Беспалов в първите години от престоя му на власт, голяма роля са изиграли хора от екипа на Елцин - ръководителят на правителството Михаил Касянов и оглавяващият администрацията на Кремъл Александър Волошин. „Тези хора, без значение какво говорим за тях сега, се оказаха доста ефективни в този период: например успехите във вътрешната политика бяха до голяма степен свързани с името на Волошин“, отбеляза Беспалов.\r\nЕкспертът допълва, че правителството на Евгений Примаков също е изиграло голяма роля за формирането на икономиката. \"Въпреки че без личния принос на Путин, всичко това нямаше да има резултат и подобен пробив нямаше да се случи в началото на 2000-та. Ако в края на 1999 г. успехът все още може да бъде приписан на политическите технолози, то в бъдеще това е заслуга на самия Путин\", смята Беспалов.    В първоначалния етап, както отбелязва Калачев, Путин е създал впечатление за човек, който изповядва либерални идеи. \"Въпреки че и сега той все още изповядва либерални идеи, но само в икономиката\", обяснява политологът.\r\nСпоред него Путин се е опитал да съчетае либералното и патриотичното. „Ако си спомняте, руския либерализъм, например в лицето на Павел Милюков, тогава руските либерали бяха патриоти, дори национални патриоти“, добавя той. Беспалов отбелязва и желанието на Путин да комбинира патриотизма с либералните икономически възгледи.\r\nЕвгений Минченко, вицепрезидент на Руската асоциация за връзки с обществеността, също коментира, че Путин влиза в голямата политика като либерален реформатор. \"От една страна, той поддържаше териториалната цялост на страната, поставяйки нещата в ред, ограничи влиянието на големия бизнес, но от друга страна се опита да изгради отношения със Запада и да проведе реформи в страната, които биха позволили развитието на икономиката\", казва той.\r\nПрезидентът успял да реализира икономически проекти, но да изгради отношения със Запада и да направи - не, отбелязва Минченко.\r\n\"Това не е негова вина, а вина, както той казва, на нашите партньори. В много отношения това предопредели разочарованието на Владимир Путин, тъй като идеологически той е западняк\", смята експертът.    Ако Путин е запазил либералните възгледи за икономиката 20 години по-късно, то отношението си към Запада президентът е променил коренно, твърдят политическите анализатори.\r\nСпоред Калачев държавният глава вярвал, че ще успее да стане равноправен, пълноценен партньор със западните страни. \"Путин протегна ръка, но ръката, остана да виси във въздуха\", казва той.\r\nИзвестната реч на Путин в Мюнхен започва с точка на равносметка и преоценка на много от идеите на президента, добавя експертът.\r\nОт своя страна Беспалов заявява, че в допълнение към външнополитическия вектор на Путин, за 20 години е претърпяла изменения и неговата кадрова политика. \"И тогава, и сега той разчита на доверени хора, често хора от силовите структури, но в същото време виждаме, че той започва да разчита и на млади технократи\", казва експертът.\r\nПотвърждение за това е последната вълна от губернаторски назначения, заключва експертът. ", "date": "2019.08.08", "title": "20 години в политиката: Путин, Русия и световните ветерани във властта"}
{"url": "https://www.actualno.com/football/na-jivo-posledni-chasove-na-letnija-transferen-prozorec-vyv-visshata-liga-news_775421.html", "text": "      Ден преди официалния старт на сезона в ще затвори и летния трансферен прозорец за английските отбори.      Както е известно, преди две години беше приета промяна на Острова, която сложи край на дългите летни пазари и повече входящи сделки в разгара на сезона няма да има. Така в четвъртък вечер (08.08) се явява последната възможност за подсилване на английските тимове.   Всички интересни слухове, новини и сделки от последните часове на летния трансферен прозорец в Англия  ", "date": "2019.08.08", "title": "НА ЖИВО: Последни часове на летния трансферен прозорец във Висшата лига"}
{"url": "https://www.actualno.com/pleven/v-plevensko-zapochvat-proverki-za-dobrovolno-izklani-praseta-v-zadnija-dvor-news_775470.html", "text": "      От утре, 9 август, започват проверки за е на прасетата в задния двор в селищата, които попадат в 20-километровите зони около двата промишлени свинекомплекси в Плевенска област. При констатирано неизпълнение на заповедта за доброволно унищожаване на животните, проверяващите екипи ще издават предписания с определен срок за изпълнение. Ако предписанието не бъде изпълнено от стопанина, ще му бъде съставен акт за административно нарушение. Това съобщи днес директорът на ОДБХ – Плевен д-р Иван Йорданов на поредното заседание на областната епизоотична комисия.      Той предложи на комисията да задължи кметовете на населените места в двете 20-километрови зони да подготвят заверени списъци на стопаните, които са изпълнили заповедта на областния управител и сами са си заклали домашните прасета. Тези списъци да послужат по-късно за насочване на определените от правителството средства за подпомагане на стопаните, които доброволно са унищожили прасетата си.\r\n„През последните 7 дни в Плевенска област няма регистрирани нови огнища на Африканска чума по свинете /АЧС/. В ОДБХ са постъпили два сигнала за умрели диви прасета. Едното е намерено в землището на село Байкал, другото – в землището на село Въбел. Подаден е и един сигнал за умряло домашно прасе в град Славяново. Веднага са взети проби от мъртвите животни и са изпратени за изследване. До момента няма положителни резултати в нито един от тези случаи. Екипите на ОДБХ са направили дезинфекции в установените огнища на АЧС в региона. Засега се наблюдава тенденция на спиране на разпространението на заразната болест в Плевенска област”, съобщи още д-р Йорданов. ", "date": "2019.08.08", "title": "В Плевенско започват проверки за доброволно изклани прасета в задния двор"}
{"url": "https://www.actualno.com/politics/dyrjavata-iska-da-spasi-armijata-kato-vkluchi-v-neja-poveche-rezervisti-news_775239.html", "text": "      В рамките на следващите 10 – 15 години България няма да разполага с достатъчно подготвени граждани за защита на отечеството, придобили статус на запасни, с които да бъдат окомплектовани военновременните формирования. Това е основният мотив, с който се предлагат промени в Закона за резерва на въоръжените сили на Република България - въвеждане на срочна служба в доброволния резерв.      Какво е предложението – срочната военна служба ще представлява \"определен период от време (до 6 месеца), през който пълнолетен български гражданин преминава военна подготовка и изпълнява задачи в състава на военните формирования от въоръжените сили като резервист\". Допустимата максимална възраст е 42 години, като не трябва да си осъждан и не трябва да имаш военна подготовка.   Предвидена е възможност резервистите, сключили 5-годишни договори за служба в доброволния резерв, да бъдат извикани на активна служба за заместване на отсъстващ военнослужещ или за временно изпълнение на задълженията на вакантна длъжност на военнослужещ. Това може да стане и по действащия в момента закон, но за срок от само 1 година – предлага се този срок да се махне и така да бъде преодолян недостигът на кадри за армията. Когато изпълняваш активна служба в доброволния военен резерв, си в неплатен отпуск от всякаква друга работа, ако в този момент имаш друга професия. Друга идея, касаеща службата на резервистите е, те да могат да сключват договор на възраст не по-малка от 2 години от допустимата възраст за определена служба – според съответния военен чин тя е между 55 и 63 години.\r\nИменно идеята резервът да стане на практика активна част от армията проличава в изменението на чл. 16 на действащия закон. Сега текстът гласи: \"Президентът на републиката обявява обща или частична мобилизация на резерва по предложение на Министерския съвет\", но се предлага да отпаднат думите \"на резерва\". Същото предложение има и за чл. 17, касаещ мобилизацията на на резерва от президента като главнокомандващ.  Има и идея за свободно избираеми часове за военно обучение в гимназията. Предвижда се такава възможност в рамките на не по-малко от 10 учебни часа от определените в учебните планове часове на IX-ти и X-ти клас като допълнително обучение, извън тези часове, което би могло да се осъществява и в избираеми учебни часове.\r\nКакво каза военният министър Красимир Каракачанов за състоянието на армията ни на Гергьовден - припомнете си в !    ", "date": "2019.08.08", "title": "Държавата иска да спаси армията, като включи в нея повече резервисти"}
{"url": "https://www.actualno.com/silistra/likvidirat-svinete-v-silistrensko-s-1566000-lv-news_775386.html", "text": "      Българската асоциация по безопасност на храните по свинете в Силистренско. На умъртвяване подлежат всички свине, отглеждани в огнището на зараза, както и в 3-километровата надзорна зона около тях, става ясно от обявена от БАБХ обществена поръчка.      Там са регистрирани два свиневъдни обекта с общ брой приблизително 30 000 животни.\r\nПоръчката за ликвидиране на огнищата и зоната около тях се възлага с пряко договаряне. Разделена е на две позиции като общата й прогнозна стойност е 1 566 000 лв. с ДДС (1,3 млн. лв. без ДДС).\r\nПървата е за евтаназиране и загробване на животни, фуражи и други, почистване, дезинфекция и дезинсекция на сгради и помещения, техника и съоръжения в индустриални свинекомплекси село Попина (община Ситово) и село Ветрен (община Силистра).  Ангажимент да се справи със задачата има фермата в Попина – „Екопродукт“ ЕООД срещу 1 145 000 лв. без ДДС.   \r\nВтората позиция включва дезинфекция и обеззаразяване във всички засегнати обекти на територията на област Силистра. Задачата се възлага на „Биоконтрол Корпорация“ ЕООД – Разград. Тя е на стойност 160 000 лв. ", "date": "2019.08.08", "title": "Ликвидират свинете в Силистренско с 1 566 000 лв.  "}
{"url": "https://www.actualno.com/crime/vyrnaha-shefa-na-tad-grup-ivan-todorov-v-aresta-news_775477.html", "text": "      Апелативният спецсъд обвинения в подбудителство за кибертероризъм собственик на TAD Group Иван Тодоров, предаде БГНЕС.      По-рано по делото за мярката за неотклонение на собственика на TAD Group се появи и служителят на фирмата Кристиян Бойков, който е извън ареста. Извън ареста е и другият обвиняем – търговският директор Георги Янков.   Искането на адвокатите на Тодоров Бойков да бъде разпитан не беше уважено. Отхвърлено беше и искането на прокуратурата делото да се гледа при закрити врата.\r\nФрапиращо или не обаче Тодоров се отзова зад решетките с мотив, че той говори с Кристиян Бойков на терасата в офиса на фирмата за ефекта от разпратените до медиите данни от НАП. Само че , пускайки доказателства по делото в медиите, включително снимки от въпросния разговор, посочи, че вторият човек в разговора е Георги Янков!  \"Съдът направи фактическа грешка. Той се позова на снимки, в които участват други лица. На практика той се позова на доказателства, които не касаят Иван Тодоров\", заяви пред журналисти адвокатът му Георги Стефанов.\r\nПрипомняме, че фирма TAD Group, чийто собственик е Тодоров, е заподозряна за хакерската атака срещу НАП. Изтичането на данни след хакерската атака на сървърите на НАП засегна около 5,1 млн. български граждани. Около 4 млн. от тях са на живи хора, останалите са на починали лица.   Миналата седмица Тодоров беше задържан на Летище София, а след това – освободен от спецсъда срещу гаранция от 100 хиляди лева.    Прокуратурата протестира мярката за неотклонение парична гаранция. Вече стана ясно и че защитата на собственика на TAD Group иска намаляване на гаранцията му. Обвинението на Тодоров е за кибертероризъм.\r\nOт прокуратурата разпространиха част от доказателствата, събрани по делото. Това доведе до нов теч на лични данни. В разпространения имейл от обвинението не бяха заличили ЕГН-та. Адвокат Ина Лулчева посочи точно това обстоятелство в защитата, след като прокурор Евгения Станкова, която каза как били хакнати пръскачките пред Народното събрание (според Столична община там се полива с водоноска), обясни, че Тодоров трябва да остане в ареста, за да се предотврати опасност да се всява смут в населението. Лулчева заяви, че с \"изпускането\" на ЕГН-тата също се внася смут. А фактическата причина Тодоров да си остане в ареста е представен негов разговор с Бойков - през чат. В него Бойков казва: \"Тая вечер НАП заминава, ударихме на бате Бойко машината и окрадохме всички документи\". Тодоров отвърнал: \"Да ги копираме целите, пък после ще ги питам за киберсигурност. Даже въобще няма да ги питам\". Има и свидетелски показания, че Бойков на практика ръководел оперативно фирмата.\r\nСпоред прокуратурата, сайтът на Агенция \"Митници\" също бил ударен от TAD Group, пострадали били и \"Нет Инфо\". ", "date": "2019.08.08", "title": "Върнаха шефа на „ТАД Груп“ Иван Тодоров в ареста"}
{"url": "https://www.actualno.com/velikotarnovo/obshtina-veliko-tyrnovo-investira-450-000-leva-v-podobrjavane-na-infrastrukturata-v-selata-news_775418.html", "text": "       Проектите на отделните кметства и кметски наместничества са на стойност между десет и петнадесет хиляди лева, в зависимост от установените нужди и приоритети.        Те са в населените места Предстои пикът на строителните дейности, а   Те са в следните села:  - - разширяване на парка и изграждане на нова детска площадка;\r\n- - облагородяване на футболното игрище;\r\n- – монтиране на ново улично осветление;    - – ремонтиране на площада и тротоарите;\r\n- - подмяна на дограмите на читалищните сгради.  Инициативата е за другите български общини относно провеждането и финансирането на местната благоустройствена политика в населените места извън общинския център. Средствата по програмата „Местни инициативи“  за този мандат възлизат на 1,7 милиона лева. ", "date": "2019.08.08", "title": "Община Велико Търново инвестира 450 000 лева в подобряване на инфраструктурата в селата"}
{"url": "https://www.actualno.com/society/uchenicite-znajat-vse-poveche-za-sigurnostta-i-virusite-v-internet-news_775236.html", "text": "      Учениците в страната имат все повече знания за сигурността в интернет и защитата от вируси. Това показва анализът на резултатите от тазгодишното национално външно оценяване по информационни технологии след десети клас. То се проведе в 928 училища в страната и в него участваха близо 45 000 десетокласници, съобщиха от министерството на образованието.      Тестът беше разделен на две части. Първата съдържаше 20 задачи с избираем отговор, които се генерират на случаен принцип по време на самото изпитване. Така се изключва възможността от преписване и подсказване, тъй като учениците решават различни задачи.   Най-добре учениците са се справили с въпросите за безопасна работа в мрежова среда, защита от вируси и работа със споделени документи, показват резултатите.\r\nВтората част на оценяването беше практическа, като отново всеки получи персонален вариант на задачата. 98% от явилите се са работили по нея, а повече от половината ученици не са се затруднили при решаването ѝ. Най-добре се представиха десетокласниците в Търговище, Русе и Ловеч.  73% от положилите изпита получиха сертификати за владеене на дигитална компетентност по Европейската рамка за оценяване. Те са успели да отговорят вярно на 50% или повече от въпросите.\r\nСредният резултат от външното оценяване тази година е 35,88 точки, което е почти 60% успеваемост. Това е и най-високото постижение досега.    ", "date": "2019.08.08", "title": "Учениците знаят все повече за сигурността и вирусите в интернет "}
{"url": "https://www.actualno.com/plovdiv/razprostraniha-falshivi-nekrolozi-na-plovdivski-kandidat-za-kmet-news_775252.html", "text": "      На 27 юли, вторник, аязмото в жк \"Тракия\" осъмна с некролог , обявяващ смъртта на Георги Гюлеметов. Аязмото и параклисът до него са тясно свързани със строителния предприемач, който през 1999-та година с лични средства и помощ от дарители издигна духовните сгради- единствени тогава в 80-хилядния комплекс.       При въвеждането си те бяха благословени от тогавашния митрополит Арсений, а земята, на която са построени от Гюлеметов, бе общинска.\r\nДесет години по- късно първото дело на новия митрополит Николай бе да отнеме двете сгради и да смени свещеника. Днес жк \"Тракия\" има друга голяма църква, но мнозина от жителите продължават да идват да се черкуват тук и да свързват доброто дело с името на човека, който го сътвори.   И точно там неизвестен засега зложелател разлепи фалшивата скръбна вест. Коментарът на Георги Гюлеметов, който е не само жив и здрав, но е решил да участват в местните избори за кмет на Пловдив е: \"Ще продължавам да казвам истината\". В предаване по местната Пловдивска обществена телевизия скоро той остро разкритикува изпълнението на два големи строителни обекта в града- площада пред Хуманитарната гимназия и цялата улица \"Отец Паисий\".     Гюлеметов е от Брацигово, известно със своята школа за майстори каменари. Участвал е с облицовки и плочи в редица емблематични за Пловдив обекти, които все още, след 30 години, продължават да служат вярно на хората- сред тях са стъпалата и постаментът на Паметника на Съединението, каменните облицовки на всички подлези по Главната, кулата на Международен панаир Пловдив, стъпалата на мемориалния комплекс около паметника на Христо Ботев в Калофер, а в последните години участва във възстановяването на жп гарата в Харманли, съдебната палата на Панагюрище. В Дания работи по сграда, обявена за най- добра в страната за 2017 година. Дали недопустимото посегателство е причинено от критиката му към работата на големи строителни компании, печелещи обществените поръчки в Пловдив или от намеренията му да се бори за кметския пост, подкрепен от партия \"Възраждане\", може и да не се разбере, но е ясно, че някой отговаря нечестно. Кампанията си Георги Гюлеметов ще открие на 15 август в зала \" Тракия\" на хотел \"Тримонциум\". ", "date": "2019.08.08", "title": "Разпространиха фалшиви некролози на пловдивски кандидат за кмет"}
{"url": "https://www.actualno.com/bgfootball/kyde-da-gledame-machovete-na-cska-ludogorec-i-loko-v-liga-evropa-dnes-news_775258.html", "text": "      Днес от 20:30 часа посреща украинския Зоря Луганс в среща от третия предварителен кръг на Лига Европа. Двубоят ще се играе на Националния стадион \"Васил Левски\", тъй като \"Армията\" не покрива изискванията на УЕФА.           ще се изправи срещу уелския ТНС в третия предварителен кръг на Лига Европа. Срещата е на \"Лудогорец Арена\" от 20:30 часа.   Третият български участник излиза срещу френския Страсбург в първи мач от третия квалификационен кръг на Лига Европа. В предходния кръг пловдивчани отстраниха Спартак Търнава.  ", "date": "2019.08.08", "title": "Къде да гледаме мачовете на ЦСКА, Лудогорец и Локо в Лига Европа днес"}
{"url": "https://www.actualno.com/politics/vodesht-ot-bnt-slavi-e-obiknoven-selski-lizach-na-mafiotski-zadnici-news_775286.html", "text": "       Дългогодишният водещ от БНТ и преводач от френски език Георги Ангелов използва личния си профил във Facebook, за да изрази позицията си относно .        Ангелов е част от БНТ още от 2010 г., когато води предаването \"Денят започва с култура\", а от 2013 г. - \"История.бг\". Две години по-късно сменя отново проекта, в който работи и става лице на \"Библиотеката\", който отново се излъчва по БНТ.   Един от интересните факти около Ангелов е, че има три дъщери от три различни брака.      ", "date": "2019.08.08", "title": "Водещ от БНТ: Слави е обикновен селски лизач на мафиотски задници"}
{"url": "https://www.actualno.com/dobrich/vyzstanovjavat-avtentichnata-kyshta-na-adriana-budevska-v-dobrich-news_775260.html", "text": "      Къщата на в Добрич, която от години се руши, най-после ще бъде реставрирана. На пресконференция в общината беше съобщено, че сегашната сграда ще бъде съборена и на нейно място ще се изгради родният дом на актрисата , която е сред основоположниците на професионалния театър в България.       Сградата е исторически паметник на културата от национално значение, обявена на 17 август 1976 г.   Това не е автентичната къща на Будевска, а е реплика, изградена през 1976-1977 г. във връзка със 100-годишнината на актрисата, каза директорът на Регионалния исторически музей Добри Добрев. Според архивни документи, цитирани от главния уредник в музея Кремена Митева, състоянието на родната къща на Будевска през 70-те години на миналия век, строена в началото на XIX в. с кирпич и плетени пръти,  наложило тя да бъде отчуждена и изградена отново. Но с годините, в резултат на няколко земетресения и наводнението през юни 2014 г., постройката е компрометирана и укрепването ѝ е невъзможно. От Министерството на културата са отпуснати 64 000 лв., но досега нямаше интерес от фирми, които да се ангажират с възстановяване на сградата, тъй като търсеха суми над 100 000 лв., обясни Добрев. От Регионалния исторически музей са осигурени още 12 000 лв. Строителните дейности са поверени на „Реставрация“ ЕАД. Проектът трябва да приключи до 15 ноември.     Във възродената сграда, освен експозиция от лични вещи на актрисата, е предвидена и зала за обучение на деца по сценична и публична реч, правоговор, изработка на сценични декори и др. ", "date": "2019.08.08", "title": "Възстановяват автентичната къща на Адриана Будевска в Добрич"}
{"url": "https://www.actualno.com/ruse/brojat-na-evtanaziranite-praseta-v-rusensko-veche-e-79-300-news_775276.html", "text": "      Днес, в Русе се проведе заседание на междуведомствена областна епизоотична комисия във връзка с по свинете на територията на региона. Актуалната обстановка разясниха областният управител Галин Григоров заедно със своя заместник Валентин Колев и директора на Областната дирекция по безопасност на храните д-р Георги Дяков.      На срещата бе посочено, че умъртвяването и обезвреждането на труповете на евтаназираните животни в свинекомплекса в Николово е приключило на 1 август, а в свинефермата в Бръшлен на 4 август. Към момента процедурата е в ход и в свинекомплекса в Голямо Враново, като до 7 август са умъртвени 6000 свине, с което общият брой на евтаназираните към момента животни на територията на областта е 79 300 .   За прасетата, намираща се в лични стопанства, тип „заден двор“, бе отчетено, че понастоящем в община Бяла броят на регистрираните прасета е 13, като те са в 8 стопанства, които са разположени съответно в 3 населени места. По официална информация в община Ветово 14-те регистрирани прасета са умъртвени. В община Две могили ситуацията е същата като от миналата седмица и там има 3 прасета, отглеждани от двама стопани. В Ивановска община има 2 свине в село Кошов, като днес би трябвало и те да бъдат умъртвени. Броят на прасетата в лични стопанства в община Русе е 3, като в Червена вода са 2 регистрираните, а в село Тетово има 1 нерегистрирано. На територията на общините Сливо поле и Ценово към момента не се отглеждат прасета за лична консумация. В неофициални разговори същото е потвърдено и от община Борово, но все още официално такава информация не е постъпила в Областната управа. ", "date": "2019.08.08", "title": "Броят на евтаназираните прасета в Русенско вече е 79 300"}
{"url": "https://www.actualno.com/sciencelogy/podlygvat-li-ni-s-imeto-na-amazon-da-davame-pari-za-bokluci-prez-facebook-news_775270.html", "text": "      Мами ли някой с името на световноизвестната марка Amazon в България? Въпросът става особено актуален предвид съществуването на Facebook страница с името Amazon Bulgaria Giveaway, която буквално до вчера публикуваше апетитни реклами за Amazon.com кутия.      Офертата е следната: \" \".\r\nРекламата е придружена със съответната хубава, цветна картинка и уточнение, че цената на една кутия е 60 лева. И редовната \"маркетингова\" дъвка – купи 2 кутии, получи третата безплатно.   Всъщност, услугата изобщо не предполага такова поведение. Това представлява практика да се раздават награди при участие в игри, като Amazon Giveaway осигурява платформа за развитие на такъв тип услуга от предприемачи и търговци, искащи да привлекат чрез маркетинг тип \"игра с награда\" клиенти за своя продукт. Amazon пък дава гаранция, че всичко е автентично – но това не става през Facebook страница като Amazon Bulgaria Giveaway. Предлаганото от  Amazon Bulgaria Giveaway всъщност наподобява практиката \"Mystery box\" – да купиш нещо на сляпо за определена цена и да разчиташ, че стоката може да се окаже далеч по-скъпа и ценна, отколкото дадените пари – но може и да не стане.\r\nА оплаквания от ужилване вече има. Във форума на bgmama излиза предупреждение от жена, която си е поръчала и платила 129 лева три кутии, само че вместо някои от описаните в рекламата продукти, се сдобила с ... usb кабел на iPhone и две зарядни устройства, които не работят. Съответно жената казва, че обратна връзка от стоящите зад  Amazon Bulgaria Giveaway няма, а пострадалата е уведомила Комисията за защита на потребителите, пратила е и сигнали до прокуратурата и Amazon, като търси и други пострадали, за да се включат в колективна жалба.\r\nДруг косвен признак, че нещата не са както трябва, извън оплакването, е, че възможността да контактуваш с поддържащите Facebook страницата през лични съобщения вече е затворена.     ", "date": "2019.08.08", "title": "Подлъгват ли ни с името на Amazon да даваме пари за боклуци през Facebook?"}
{"url": "https://www.actualno.com/asia/moshten-tajfun-se-nasochva-kym-tajvan-i-japonija-news_775284.html", "text": "      Жителите на Тайван и Япония се подготвят за тайфуна Лекима, която може да се превърне в супертайфун, когато достигне крайбрежието на островите, съобщава CNN, цитиран от   БГНЕС.      В момента Лекима се движи в северозападна посока в Тихия океан с ветрове със скорост от 205 километра в час – които са характерни за ураган от трета категория.   Очаква се да се стихията да се усили до супертайфун с ветрове със скорост от 240 километра в час.\r\nЯпонските южни острови Рюкю, които се простират северно от Тайван до японския остров Кюшу, се очаква да понесат най-тежкия удар на стихията. На архипелага, който включва и Окинава, живеят около 1,4 милиона души.  Стихията се очаква да достигне до Тайван в петък, след което да се насочи към Китай и да удари южно от Шанхай в събота. До тогава силата на Лекима вероятно ще е намаляла до тайфун от втора категория с ветрове със скорост от 160 километра в час. ", "date": "2019.08.08", "title": "Мощен тайфун се насочва към Тайван и Япония "}
{"url": "https://www.actualno.com/healthy/medicinskite-sestri-shte-syzdadat-svoj-sindikat-news_775273.html", "text": "      \"Ще регистрираме синдикат на българските медицински специалисти, така че да можем сами да се представляваме, а не да сме зависими от синдикати, които защитават правата и интересите не на работещите, а на работодателите.\" Това каза уволнената Мая Илиева по време на протеста пред Министерството на здравеопазването в София, предаде БГНЕС. Той започна по-рано днес от болницата, от която беше уволнена Илиева, премина през министерството на здравеопазването, и завърши пред КНСБ, където протестиращите поискаха оставката на д-р Иван Кокалов, но вместо това бяха поканени на разговор.      Макар и безработна в този момент,  тя ще продължи да се бори за по-добри възнаграждения на медицинските сестри и увери, че няма да замине в Западна Европа. Илиева каза, че вече има много предложения къде да започне работа и получава широка подкрепа от други медицински в цялата страна.   \"Продължавам да се боря за достойни условия на труд, адекватно възнаграждение, по-добро здравеопазване като цяло, и да няма привилегии за частните болници. За това се борим от март месец. Една оставка не решава нищо, но на практика той трябва да си тръгне вече. Съмнявам се, че не може да ни реши проблема. Най-вероятно така му е наредено. Множеството възникнали частни болници се съпротивляват срещу това нещата да се канализират и да тръгнат по законовия ред\", допълни още Илиева.\r\nПред здравното министерство протестиращите поискаха оставката на министър Кирил Ананиев, който по техни думи не е изпълнил обещанието си да увеличи възнагражденията им от 1 юли.  Илиева заяви, че е крайно време да се преустанови порочната практика частните болници да се финансират от държавата през Националната здравноосигурителна каса.\r\n\"Нека има частни болници, но нека те се самофинансират. Защо трябва да се финансират от държавата. Нека да работят със здравни фондове, друго финансиране, нека има доплащане от страна на пациентите\", предложи Илиева.   Недоволството на медицинските сестри беше подкрепено и от омбудсмана Мая Манолова. Тя алармира,  че с воденето на тази недалновидна политика спрямо медицинските сестри ще дойде ден, в който няма да има такива у нас.    Манолова остро осъди уволнението на водача на протеста. Според нея това е за назидание на останалите, които да не смеят да протестират и да си кажат мнението. Омбудсманът заяви, че ще помогне на медицинските сестри с разработването и внасянето на проектозакон за съсловните организации в здравеопазването.\r\n\"Промяната в закона го искаме, така че всяка една асоциация да бъде самостоятелна и тя да може да решава проблемите на съсловието си\", каза в допълнение организаторът на протеста Мая Илиева.\r\nАко промените се приемат те ще позволят създаването на отделни организации, които да защитават правата на медицинските сестри, рехабилитаторите, фелдшерите,  акушерките. Това, от своя страна, ще даде избор на специалистите да си изберат къде да членуват. В момента те са принудени да членуват само в една синдикална организация.   На въпрос дали Манолова подкрепя протестите в града като част от предизборната ѝ кампания за кмет на София, тя обясни, че това е опит за отклоняване на вниманието от темата и в момента това не е на дневен ред. ", "date": "2019.08.08", "title": "Медицинските сестри ще създадат свой синдикат"}
{"url": "https://www.actualno.com/books/izliza-luksozno-dvuezichno-izdanie-na-imagine-s-teksta-na-pesenta-na-djon-lenyn-news_775301.html", "text": "      „Imagine“ е изключително могъщо заявление, написано с невероятно дълбока любов към човечеството и неговото бъдеще.      Тази книга е много специална за мен. Текстът е на съпруга ми Джон и аз съм много щастлива да го видя така прекрасно илюстриран. Джон написа песента „Imagine“ като призив за мир в света. Днес мирът ни е по-нужен отвсякога, затова думите му са все така важни…   Трябва да се отнасяме с всички еднакво, независимо откъде са и на какъв език говорят. Та нали гълъбът в тази книга приветства всички останали птици – независимо от цвета на перата им и от формата на клюна им.\r\nТака ще изпълваме със смисъл всеки свой ден. Всяко добро, което сме сторили, дори и най-дребното, помага да направим света по-добър. Вие можете да го направите, аз мога да го направя, всички можем.  Представете си... Заедно можем да постигнем мир. И тогава светът наистина ще е обединен.    Част от печалбата от продажбата на книгата ще бъде дарена на „Амнести Интернешънъл“.     Жан Жулиен е френски графичен дизайнер, който понастоящем живее в Лондон и в САЩ. Роден е в Нант и е завършил графичен дизайн в Кемпер, преди да отиде в Лондон и да завърши Централния колеж за изкуство и дизайн „Св. Мартин“ през 2008 г. и Кралския колеж по изкуствата през 2010 година. Той работи в множество различни области – илюстрации, фотография, видео, костюми, инсталации, книги, постери и дрехи.     ", "date": "2019.08.08", "title": "Излиза луксозно двуезично издание на  \"Imagine\" с текста на песента на Джон Ленън"}
{"url": "https://www.actualno.com/smartguide/samsung-predstavi-chasovnicite-galaxy-watch-active-2-news_775297.html", "text": "      Koмпaниятa Ѕаmѕung пpeдcтaви пoдoбpeнa вepcия нa cмapт чacoвниĸa Gаlаху Wаtсh Асtіvе 2. Hoвият мoдeл e cъздaдeн cъвмecтнo c бpaндa Undеr Аrmоur, пише специализираното издание .      Cмapт чacoвниĸът Gаlаху Wаtсh Асtіvе 2 Undеr Аrmоur Еdіtіоn ce пpeдлaгa във вepcии c paзмep 40 и 44 мм. Kopпycът нa ycтpoйcтвoтo e aлyминиeв, a ĸaишĸaтa e гyмeнa. Решена е в чepeн или cив цвят. Bepcиятa c пoддpъжĸaтa нa LТЕ мoбилнa вpъзĸa имa двoйнo пoвeчe oпepaтивнa пaмeт – 1,5 GВ.\r\nДиaгoнaлът нa АМОLЕD eĸpaнa нa 40 мм мoдeл e 1,2 инчa, a нa 44 милимeтpoвия – 1,4 инчa, ĸaтo и в двaтa cлyчaя peзoлюциятa e 360x360 пиĸceлa. Kpaищaтa нa paмĸaтa ca чyвcтвитeлни ĸъм дoĸocвaнe и тя ceгa нe ce въpти, ĸaтo пo тoзи нaчин ca нaмaлeни гaбapитнитe paзмepи и тeглoтo нa cмapт чacoвниĸa.      Уcтpoйcтвoтo paбoти пoд yпpaвлeниeтo нa oпepaциoннaтa cиcтeмa Тіzеn. Hoвитe cмapт чacoвници мoгaт дa ce изпoлзвaт ĸaтo фитнec тpaĸepи и мoгaт дa извъpшвaт мoнитopинг нa 39 видa cпopт, 7 oт ĸoитo ce paзпoзнaвaт aвтoмaтичнo. Bcичĸи дaнни, вĸлючитeлнo и oт вгpaдeния EKГ cĸeнep, ce cинxpoнизиpaт c пpилoжeниeтo Ѕаmѕung Неаlth. Hoвитe чacoвници мoгaт дa пoĸaзвaт yвeдoмлeниятa и мoгaт дa ce изпoлзвaт зa oтдaлeчeнo yпpaвлeниe нa cмapтфoнa – нaпpимep, зa пpaвeнe нa cнимĸи.\r\nTaзи вepcия нa cмapт чacoвниĸa e ocoбeнo пoдxoдящa зa xopaтa, ĸoитo oбичaт дa тичaт. Уcтpoйcтвaтa ce пpoдaвaт c инcтaлиpaнoтo пpилoжeниe МарМуRun c бeзплaтeн aбoнaмeнт зa 6 мeceцa.      ", "date": "2019.08.08", "title": "Samsung представи часовниците Galaxy Watch Active 2"}
{"url": "https://www.actualno.com/analysis/za-ednopolovite-semejstva-ot-praktikata-i-bez-isterija-news_775296.html", "text": "      През юли  2019 година следственият комитет в образува наказателно дело срещу социални работници, допуснали осиновяване на деца от еднополова двойка. По информация на медиите мъжете са в официален брак и са регистрирали отношенията си в европейска държава. Но това се е случило, след като единият от тях е осиновил две момчета-сирачета през 2010 година. По този начин двамата не нарушават закона, приет през 2013 година, който забранява осиновяването на деца от еднополови двойки. Според следствието, обаче социалните работници не са направили нищо, за да защитят децата от вредна за тях информация.      Всичко започнало след посещение при лекар, когато едно от момчетата се оплакало от болка в корема и по време на прегледа разказал, че неговите татковци спят в едно легло. Лекарят, заподозрял педофилия и съобщил, \"където трябва.\" След обиска не било открито нищо нередно.   Съседите се изказват за осиновителите - казват, че и двамата са интелигентни, един от тях е преподавател в московски университет. Самите деца са имали множество неврологични проблеми, които вече значително са се подобрили след осиновяването.\r\nОт съвета за правата на човека в Русия излязоха със становище, че в страната има много семейства, в които децата се възпитават от три жени - майка, баба и леля,  както и че повод за образуване на дело може да бъде насилието в семейството, но не и ориентацията на родителите и техните лични отношения.  Колко еднополови двойки има в Русия - не е известно. Някои от тях имат проблеми, заплашвани са и се е наложило да емигрират. Детският психолог от Центъра за медицинска профилактика в Челябинск Дмитрий Лазарев привежда данни, според които 60% от осиновителите на всички деца в Русия са хора с хомосексуални контакти. Това са мъже и жени, за които социалните служби и психолозите знаят. Но тази статистика не е официална и данните не присъстват в никакви отчети, а се появяват при анонимни анкети. Затова , които възпитават деца са повече, отколкото изглежда.       Според Лазарев психолозите се интересуват от медицински отклонения при осиновителите, като склонност към ексхибиционизъм, воайорство, а не сексуалната им ориентация. Психологът смята, че детето, възпитавано в еднополово семейство може да усеща дисбаланс.\r\n\"Какво е семейството от гледна точка на детската психология? Това е мъжкото и женското поведение, дадени роли. Това е особено важно за детето в периода преди пубертета. В никакъв случай не смятам, че семейството може да е само хетеросексуално. Майката - това е топлината, грижата. Бащата - силата и защитата. В едно еднополово семейство може да възникнат проблеми с предаването на тези роли, както и в , в което майката отглежда сама детето си. Важното е тези роли да се предават\"\r\nЕдин от директорите на детски дом споделя анонимно, че не вижда нищо лошо в еднополовите семейства. \"Нито веднъж не съм видяла и не зная за случаи, в които гей-осиновители да насилват децата си или да им навредят по някакъв начин. А именно от това се плашат и онези, които предлагат да се взимат децата от такива семейства. Повярвайте ми, всеки осиновител минава през сериозни тестове - съгласувания, анализи, събеседвания, проверки.  Тези хора наистина мечтаят за деца.\"\r\nПо думите ѝ тя вече се е научила от пръв поглед да преценява с каква ориентация е човекът. Хомосексуалните са по-малко взискателни към потенциалния син или дъщеря. Докато някои семейства търсят дете, което да прилича на тях, да е здраво или дори русокоса красавица с талант.       Има различни изследвания за еднополовите семейства. Най-много от тях са проведени в САЩ. През 2006 година там е  публикуван подробен анализ за ЛГБТИ семейсвата с деца  по поръчка на американсата академия по педиатрия. Над 25 години изследвания показват, че няма никаква връзка между сексуалната ориентация на родителите  и степента на емоционалната, психосоциалната и поведенческата адаптация на детето, гласи основният извод на анализа. Според него най-важната потребност на детето е привързаността към предани, въвлечени и компетентни родителите. Оценката на личността или двойката по тези родителски качества трябва да се провежда без връзка със сексуалната ориентация.\r\nВ анализа се допълва още, че в семействата, където двамата родители са жени децата нямат проблем с половата си идентичност - момчетата се смятат за момчета, а момичетата за момичета. Те по-добре се отнасят към идеята да имаш партньор от същия пол, в сравнение с децата от хетеросексуални семейства, но процентът хомосексуални сред тях е съпоставим с този в другите изследвани групи.\r\nДанните за децата, възпитавани от двама мъже не са много, но според едно изследване 9% от момчетата, израснали с двама бащи се смятат за хомо и бисексуални.\r\nМащабно изследване сред еднополови двойки, публикувано през 2009 година в Германия твърди, че децата от тези семейства не отстъпват на връстниците си в своето полово развитие, не се различават в междуличностните  и интимни отношения, социалната адаптация и независимост от родителите.\r\nДо подобни изводи са стигнали и учени от Холандия и Австралия, като става въпрос за дългосрочни изследвания.   Проучване от 2012 година на университета в Остин представя данни за това, че деца от хомосексуални семейства значително по-често се обръщат към психотерапевти, по-податливи са на суицидни мисли, страдат повече от полово предавани болести и им е присъщо разстройство на половата идентификация.\r\nТова проучване е критикувано, макар ръководителят му Марк Регнерус да признава, че то не е дългосрочно и не може да бъде използвано за установяването на причинно-следствени връзки.\r\nСпоред психолога Алина Степнова еднополовите бракове са легализирани сравнително скоро и еднозначно мнение по въпроса няма.\r\n\"Трудно ми е до повярвам, че полът на родителите е несъществен фактор, защото той води след себе си много различия: в нетрадиционните семейства децата са или осиновени, или имат родство само с единия родител; пред тях няма ролеви модел за междуполово общуване; често са подложени на насмешки от страна на връстниците си. Всичко това не може да не повлияе върху психиката по един или друг начин. И макар любящото семейство да е за предпочитане от детския дом, тези деца имат нужда от психологическа подкрепа, която да предотврати възможни нарушения в тяхната психика\", смята Степнова.  ", "date": "2019.08.08", "title": "За еднополовите семейства - от практиката и без истерия"}
{"url": "https://www.actualno.com/politics/ivan-bakalov-goljamo-chudene-che-shoumen-pravi-partija-de-da-beshe-taka-i-za-pojarnikar-news_775295.html", "text": "       \"Няма нищо чудно шоумен да направи партия и тя дори да се окаже влиятелна. Шоумен стана президент на Украйна, шоумен направи партия в Италия и тя стана част от управлението. Киноактьор-супермен стана губернатор на Калифорния. Има и др. примери, ще стават все повече.      Май не се чудиха толкова, когато пожарникар и бодигард от средите на криминални групировки направи партия. И още управлява\", с публикация в социалните мрежи журналистът Иван Бакалов. \r\n\"Въпросът е дали и новата партия няма да разочарова и бързо да стане част от статуквото. То в България не е просто статукво, то е плутокрация, власт на забогателите от властта\", допълни той.     ", "date": "2019.08.08", "title": "Иван Бакалов: Голямо чудене, че шоумен прави партия - де да беше така и за пожарникар"}
{"url": "https://www.actualno.com/society/izdirvat-10-godishno-dete-izcheznalo-v-reka-iskyr-news_775203.html", "text": "      Издирват 10-годишно дете, изчезнало във водите на река Искър край ВЕЦ \"Варуна\", съобщи ОД МВР Враца.      Майката на детето е подала сигнал, че по време на къпане в района на бента на река Искър, момчето било повлечено от водата в канал захранващ ВЕЦ \"Варуна\".   Детето е било заедно с вуйчо си.\r\nПретърсено е протежение на канала, както и в района на ВЕЦ, но към момента момчето не е открито.  Издирването продължава. ", "date": "2019.08.08", "title": "Издирват 10-годишно дете, изчезнало в река Искър"}
{"url": "https://www.actualno.com/smolyan/smoljan-chestva-100-g-ot-rajdaneto-na-naj-strogija-zevzek-kat-adjija-v-bylgarija-news_775202.html", "text": "      100 години от раждането на Стефан Бадев – Маршала, известен като най-строгия зевзек КАТ-аджия в България, чества Смолян снощи. Организатор на събитието бяха негови близки, сред които внука му, бившият кмет на Смолян Костадин Чаталбашев и читалище „Орфееви гори“.      Председателят на читалището Цецка Илиева разказа, че Стефан е седмото дете на Георги и Василка Бадеви. Роден е на 7 август 1919 г. Починал е на 92 г.\r\nПрякорът Маршала му е даден в гимназията от негов съученик Сава Попсавов от Момчиловци. Униформите тогава били с фуражки и колани. Неговата била по-голяма, а с повдигнатото си чело приличала на маршалските. В онова време помествали снимки на съветски военни с подобни фуражки. Съученикът му казвал, че прилича на маршал. Така Стефан Бадев се сдобива с прякора Маршала. \r\nОт септември 1944 до юни 1945-та участвал в Отечествената война, преминавайки Сърбия, Хърватия, Унгария, Австрия като военен шофьор в 8-ма инженерно-щурмова дружина. С камион превозва войниците по бойните позиции . Участва в сражения при река Драва и Мур. Краят на Втората световна война го сварва в гр. Лайбниц, Австрия. За участието си в нея получава медал и значката на Първа българска армия.  След войната работи при частници шофьори. Членува в шофьорската организация \"Стоп\" и шофьорската кооперация \"Родопски транспорт\".\r\nВ продължение на две години между трите общини - Смолян, Райково и Устово, имало само един автобус. Наричали го „Огненият рейс“ и представлявал открит камион, приспособен с пейки за автобус. Движел се сутрин, обед и вечер. Негов шофьор бил Стефан Бадев.  \r\nПосле станал шофьор на старшинска длъжност в Околийското поделение на МВР. Там му дават офицерско звание лейтенант, тъй като по онова време е с  най-голямото образование в МВР.     Назначават го и на длъжност автоконтрольор, после началник група КАТ и зам.-началник „Пътен контрол“ в КАТ до пенсионирането му като почетен служител на МВР през 1975 г.\r\nПродължава да работи още 16 години като нещатен автоконтрольор в КАТ. За кратко е главен редактор на издаваното по онова време вестник \"Безаварийко\".\r\nИзвестен със своя висок професионализъм , строгост при спазване на Закона за движение по пътищата, безкомпромисно отношение към нарушителите, независимо от ранга, неподатлив към рушвети, богата душевност и несравнимо чувство за хумор.\r\nМногократно е награждаван за своята добра служба, носител е на званието Почетен служител на МВР. За 85-тата му годишнина министър Георги Петканов го награждава с кортик с личните му инициали.   Маршала е единственият КАТ-аджия, на който било разрешено да ползва бинокъл . Той си избрал място, което е όгледно – на Рожен . И един от завоите на този път е известен като Маршаловия завой.   \r\nРазказват, че веднъж след тежка смяна поискал да пие чаша вино. Барманът му казал, че вино няма, но има хубава бира, която обаче няма да му хареса. Маршала попитал защо, а онзи му отговорил, че е немска. \" Аз няма да говоря с нея, ще я пия \", отсякъл КАТ-аджията.\r\nКолега веднъж му казал, че хванал негов познат пиян, а Маршала отговорил: \"Ти ми го хвани трезвен, тогава ми кажи да те наградя!\".\r\nНа главната улица в Смолян спрели движението и обособили улицата само за пешеходна зона. Христо Бонев - капитан в МВР и Държавна сигурност си позволил да мине с колата. Маршала му направил акт, въпреки че онзи му представил картат а. Станал скандал в управлението, но той не отстъпил. А и ръководството не посмяло да отмени наказанието. „Аз имам малко срещи с този човек, но качествени. За съжаление нямаме личности в днешно време, а вицът се ражда в ситуация. Всички сега сме виртуални. Добре, че ги е имало тези хора, които са ни дали бял хляб за години напред“, каза родопската зевзечка Веселина Бабаджанкова.\r\n„Нашият град има нужда от споменаването на такива хора и да се събират такива хора заедно“, подчерта Бабаджанкова.\r\nТя разказа легендарната случка, когато Маршала спира софиянец на Рожен, глобява го с 5 лева. Онзи негодува, а КАТ-аджията отсича: „От София дотук няма как поне веднъж да не си настъпил осовата линия!“\r\nСпира шофьор и той пита Маршала: \"Къде ме видя, др. Бадев?“. \"Ей тия огледала да не са турени за бръснене!?\", гласял отговорът.\r\nСпира един и му вика: \"Къде си форкнал, бе?\". Шофьорът отговаря: “ Ам, ядох на обед пиле!\". А Маршала: „Ако беше ял риба, в дерето ли трябваше да те тросям?\"\r\nНякакъв човек се оплакал от бирата на Бункера, че имало парцали вътре, а Маршала го утешава: \"Ти да не искаш кичено халище да има!?\"\r\nНа Рожен спира един идващ от Смолян и го пита: „Къде яде?“.  „На Бункера“ - отговаря той. “Колко бири изпи? – пита Маршала. „Две“, отговаря шофьора. „Давай!“ – наредил КАТ-аджията. Спира следващ откъм Пловдив. Същите въпроси, бирата била една, но изпита на друго място. \"Дай книжката!\" – нарежда Маршала. Шофьорът: \"Чакай, ама онзи е изпил две бири!\". А родопският началник: „Ти смолянските бири за бири ли ги имаш?\"\r\nСпира жена с Москвич 7-ица по средата на осовата линия я и пита: \"Защо настъпи осовата линия?\". Тя му отговаря шеговито: \"Като съм я настъпила, да не съм я строшила! И веднага: \"Не си я строшила, ама главата си може да строшиш. Дай книжката!\". \r\nЗа Маршала казват още, че бил изключително интелигентен и невероятно магнетичен човек.\r\nИмал интересни наказателни практики в своя арсена. Първа степен на наказание било да прати шофьор на неделно училище. Втората степен обаче - да прати ДАП-овски началници на неделно училище.\r\nНа пътя Хвойна-Павелско го питали: Другарю Бадев, какво правиш тука, в нашия район?\". „В командировка съм, много тежка задача - да откажа павелските пияници да карат\" – отвърнал Маршала.\r\nВ Подвис гледа с бинокъла, че един се е засилил, маха палката и го спира. Пита го: \"Къде си се засилил, бе?\". Онзи обяснил каква важна работа имал. Маршала му казва: \"Ха сега се върни в началото на завоя, натискаш газта до дупка и тук пред мен ще заковеш да видим имаш ли спирачки?\"- „Имам, другарю Бадев, имам\" -  категоричен е водачът. Връща се на заден ход, удря спирачка, колата не спира. Удря се в някаква ограда, влиза в ливада и после в нивата. Жертва няма. Излиза шофьорът и идва при него. Маршала го пита: \"Аз казах ли ти да заковеш спирачките\". „Ам, другарю Бадев, те са отковаха\"- смутолевя бързакът.\r\nШофьор влязъл в забранена улица и КАТ-аджията го спрял за нарушението. Направил му дупка в талона. А онзи пита: „Ами сега откъде да мина?“. „Е, през ейсая дупка мини“ и му показва талона.\r\nПроверявал шофьор и го глобил 5 лв. Онзи доволен му казва: „Другарю Бадев, добре, че не ме хвана Маршала, кожата ми щеше да одере“. Тогава зевзека му направил дупка в талона и му рекъл: „Глобата ти е от Бадев, дупката – от Маршала“. ", "date": "2019.08.08", "title": "Смолян чества 100 г. от раждането на най-строгия зевзек КАТ-аджия в България  "}
{"url": "https://www.actualno.com/society/10-dushi-sa-zadyrjani-pri-akcija-sreshtu-narkodilyri-news_775292.html", "text": "      При специализираната акция на прокуратурата срещу наркодилъри в страната са задържани около 10 човека, предимно в София, съобщи БНР.\\      Акцията е насочена срещу организирана престъпна група, която се занимава с наркоразпространение в столицата и в района около Бургас.   Освен с наркоразпространение, разбитата престъпна група се е занимавала с насилствени действия спрямо дилъри, които не са отчитали оборота от продажби.\r\nПретърсванията продължават и към този момент.   ", "date": "2019.08.08", "title": "10 души са задържани при акция срещу наркодилъри  "}
{"url": "https://www.actualno.com/shumen/v-shumensko-njama-polojitelni-probi-za-afrikanska-chuma-po-svinete-news_775195.html", "text": "      В областта няма положителни проби за африканска чума по свинете до момента, съобщи Петко Шаренков , заместник-областен управител в началото на заседанието на Областната епизотична комисия, предаде репортер на Радио Фокус – Шумен.      Д- р Наташа Баева от ОБДХ информира за извършен масиран контрол в промишлени свинеферми. С отрицателен резултат за АЧС са 66- те органни проби, 171 кръвни проби, пробите от 4 отстреляни диви свине, както и проба от пасивен контрол.    ", "date": "2019.08.08", "title": "В Шуменско няма положителни проби за африканска чума по свинете"}
{"url": "https://www.actualno.com/bgfootball/zastreljaha-lidera-na-agitkata-na-lacio-news_775227.html", "text": "      Лидерът на най-голямата фракция на Irriducibili - Фабрицио Пискители, е бил убит в столицата Рим от неизвестен нападател. Трагедията се е случила на \"Виа Тусколана\", в близост до \"Парко дели Акуедоти\" в предградията на Рим.      Информацията е, че известният с прозвището си \"Диаболик: фен, е бил застрелян с един куршум отзад в лявата част на главата. Според италианските медии тарторът на феновете на Лацио наскоро е бил обект на разследване за търговия с наркотици, а убийството му вероятно е свързано със съперници в незаконната дейност.   Убийството на Пискители е само няколко месеца след като в сградата на фенклуба на Лацио бе взривена малка бомба.     ", "date": "2019.08.08", "title": "Застреляха лидера на агитката на Лацио"}
{"url": "https://www.actualno.com/starazagora/njama-otstreljani-divi-praseta-ot-starozagorskite-drujinki-news_775209.html", "text": "      През последните 10-ина дни няма отстреляните диви прасета от ловците на старозагорските дружинки. Това съобщи пред Радио Стара Загора Стефан Димитров, председател на Ловно-рибарския съюз в областния град. В момента се излиза на лов и самите ловци искат да отстрелят диви свине, за да могат да вземат проба от тях, защото проблемът не е само в редуцирането на броя на животните. От членовете на съюза са засилили наблюдението около два свинекомплекса - в Пъстрен и в Боздуганово, защото свинефермите се сочат като допирни точки на диви и домашни прасета. Край промишлените комплекси в Хан Аспарухово и Оряховица няма възможност да се обикаля, уточни той.      \"Върху ловците в България се прехвърли основната отговорност за разпространението на (АЧС), въпреки че болестта беше на границата ни дълго време\", каза още Димитров.   На 10 август се открива ловът за пернат дивеч, но в районите с открити огнища на АЧС той ще бъде забранен, за да не се разпръскват глиганите, с което може заразата да се разпространи и извън района на огнището. ", "date": "2019.08.08", "title": "Няма отстреляни диви прасета от старозагорските дружинки "}
{"url": "https://www.actualno.com/burgas/nov-riben-bukvar-pokazva-koi-ribi-sa-zastrasheni-ot-izchezvane-news_775211.html", "text": "      Рибарско корабче е част от мащабна европейска кампания, свързана с . Съдът акостира на пристанище Бургас и ще бъде тук до 11 август. Преди крабът е ловувал по река Дунав, а сега е оборудван с образователна цел и е част от европейска кампания, която е свързана с опазването на живота в океана и съхраняването на древния поминъка на хората, които живеят край морето.       Actualno.com разговаря с Константин Христов, говорител и част от екипажа на кораба:“Кампанията е на WWF България „Световен фонд за дивата природа“. Тя е свързана със свръх улова в океаните и иска да насърчи рибарите да практикуват устойчив риболов. Всеки може да се качи на борда и да получи интересна информация. Част от нея е, да хората да разберат повече за улова на риба и кои видове са добри за консумация. Имаме нов „Рибен буквар“, който е най-вече за членовете на домакинствата, които зареждат хладилника. В него се дават съвети за по-отговорно потребление на риба. Това е един джобен наръчник, може да се носи, когато сме в магазина. Изработен е на принципа на светофара, а различните цветове показват коя риба е добра за консумация, по показател каква е нейната популация и дали е застрашена в световен мащаб“.    Кампанията се провежда в 18 европейски държави. Европейският съюз е най-големият вносител на морска храна в целия свят. „Не е нужно да се отказваме от консумирането на риба изцяло, а само да избираме морски продукти, които са уловени и отгледани по начини, които запазват рибните ресурси. Заради неразумното потребление над 800 милиона рибари по света ще изгубят препитанието си, защото няма вече додстатъчно риба, на която да разчитат“, добавя Константин Христов. Заради голямото потребление на риба и морски продукти, запасите от този вид храна са намалели, а свръх уловът е един от най-големите проблеми, след глобалното затопляне. Оказва се обаче, че всеки човек може да помогне като избира правилно храната си.     ", "date": "2019.08.08", "title": "Нов „Рибен буквар“ показва кои риби са застрашени от изчезване"}
{"url": "https://www.actualno.com/asia/damask-ne-priznava-sdelkata-mejdu-sasht-i-turcija-news_775213.html", "text": "      От Дамаск обявиха в четвъртък, че отхвърлят категорично за установяване на зона за сигурност в Северна Сирия, като обвиниха сирийските кюрди за предложението, предаде AFP.      \"Сирия категорично и твърдо се противопоставя на споразумението между американските и турските окупанти за установяването на т.нар. \"зона за сигурност\" в Северна Сирия\", заяви източник от правителството пред държавната агенция САНА.\r\n„Сирийските кюрди, които приеха да се превърнат в средство в този агресивен американско-турски проект, носят историческа отговорност за това“, добавя източникът, отбелязва още агенция \"Фокус\".   Припомняме, че по-рано стана ясно, че Турция и САЩ се договориха да създадат координационен център за съвместни операции, както и планираната зона за сигурност в Северна Сирия.  Районът с ширина от 30 до 40 километра по протежение на сирийско-турската граница ще бъде контролиран от Анкара в координация със Вашингтон. Освен това членовете на кюрдските формирования ще трябва да напуснат тази територия и да предадат тежкото въоръжение. Всички тунели, позиции и укрепления, изградени от тях в зоната за сигурност, ще бъдат унищожени.     ", "date": "2019.08.08", "title": "Дамаск не признава сделката между САЩ и Турция"}
{"url": "https://www.actualno.com/asia/stotici-aresti-na-vidni-intelektualci-v-kashmir-video-news_775201.html", "text": "      Над 500 души бяха задържани в индийския щат Кашмир при най-новия опит за смазване на опозицията след като дясноцентристкото правителство в Ню Делхи отне автономията на района, съобщава AFP, цитирана от БГНЕС.      Университетски преподаватели, бизнесмени и активисти са сред 560-те арестувани и отведени в току-що откритите центрове за задържане. Някои от задържаните са изведени от домовете им при среднощни операции на полицията в градовете Шринагар, Барамула и Гуез.\r\nАрестите идват на фона на очакваното обръщение към нацията на премиера Нарендра Моди, който трябва да обясни решението на своето хиндуиско-националистическо правителство да отнеме 70-годишния специален статут на региона с президентски декрет.\r\nПарламентът също одобри закон, с който раздели региона, в който се води въоръжен конфликт срещу индийското управление от 1989 година – на две територии, които преминават под директното управление на Ню Делхи.    Десетки хиляди индийски военни наложиха стриктен полицейски час – който включва: никакъв интернет достъп и мобилни комуникации и налага ограничения на движението по улиците, които обикновено гъмжат от туристи.\r\nАнализатори предупредиха, че в долината на Кашмир се очаква съпротива срещу едностранното правителствено решение в момента, в който рестрикциите бъдат вдигнати, което се очаква да стане по време на започва започващият в понеделник мюсюлмански празник Курбан байрам.    Късно в сряда индийската агенция за авиационна сигурност издаде предписание към летищата в страната да затегнат сигурността „тъй като гражданските аерогари са най-лесната мишена за терористични атаки“ на фона на напрежението в Кашмир.  Решението за отнемането на автономията на Кашмир предизвика и реакция от страна на съседен Пакистан, който обяви, че прекъсва дипломатическите отношения с Делхи. Отговорът на Ню Делхи към Исламабад беше, че Кашмир е „вътрешен въпрос“, който не го касае. Пакистан обаче предупреди, че ще отнесе въпроса към Съвета за сигурност на ООН.\r\nИсламабад също има претенции към Кашмир и води две войни с Индия за контрола над живописния Хималайски регион.     ", "date": "2019.08.08", "title": "Стотици арести на видни интелектуалци в Кашмир (ВИДЕО)"}
{"url": "https://www.actualno.com/society/nsi-strojat-se-vse-po-malki-po-plosht-jilishta-news_775210.html", "text": "      632 нови сгради са въведени в експлоатация само за три месеца през второто тримесечие на годината, сочат предварителните данни на Националния статистически институт. Новопостроените жилища в тях са 2 250. Спрямо второто тримесечие на 2018 г. сградите са с 60 повече, или с 10.5%, а жилищата в тях намаляват с 34, или с 1.5%.      От въведените в експлоатация новопостроени жилищни сгради през второто тримесечие на 2019 г. със стоманобетонна конструкция са 77.4%, с тухлена - 19.3%, с друга - 2.5%, и с панелна - 0.8%.   Най-голям е относителният дял на новопостроените къщи (75.9%), следвани от жилищните кооперации (14.9%). В сравнение с второто тримесечие на 2018 г. се наблюдава увеличение в броя на новопостроените къщи, жилищните блокове и сградите от смесен тип, докато броят на новопостроените вили намалява.\r\nНай-много жилищни сгради са въведени в експлоатация в областите Варна - 101 сгради с 569 жилища, Пловдив - 63 сгради с 211 жилища в тях, и Бургас - 56 сгради с 369 жилища в тях.  Най-висок е делът на новопостроените жилища с две стаи (35.8%), следват тези с три стаи (34.0%), а най-нисък е делът на жилищата с шест и повече стаи - 3.1%.\r\nОбщата полезна площ на всички новопостроени жилища през второто тримесечие на  2019 г. е 201.7 хил. кв. м, или с 2.5% по-малко в сравнение със същото тримесечие на 2018 г., а жилищната площ се увеличава с 14.3% до 144.8 хил. кв. метра.   Същевременно средната полезна площ на едно новопостроено жилище намалява от 90.6 кв. м през второто тримесечие на 2018 г. на 89.6 кв. м през същото тримесечие на 2019 година.    Най-голяма средна полезна площ на едно новопостроено жилище е регистрирана в областите Видин - 225.5 кв. м, и Силистра - 192.8 кв. м, а най-малка - в областите Благоевград - 56.2 кв. м, и Велико Търново - 64.3 кв. метра. ", "date": "2019.08.08", "title": "НСИ: Строят се все по-малки по площ жилища"}
{"url": "https://www.actualno.com/smartguide/samsung-predstavi-novite-modeli-galaxy-snimki-news_775235.html", "text": "      Технологичният гигант Samsung представи снощи новите си телефони Galaxy 10 и Galaxy 10+, предадоха световните агенции, цитирани от .      Една от версията на телефоните е с още по-голям екран от преди. Компанията представи два размера телефони – 6,3 инча и 6,8 инча с цел да изпреварят техния основен конкурент Apple, който предстои да пусне на пазара новия си телефон през есента.\r\nЕдна от най-големите новости е, че една от версиите на Galaxy 10+ поддържа 5G мрежа.   Друго голямо подобрение е върху писалката на телефоните. Новият stylus работи без да бъде допиран до екрана на телефона, правейки връзка чрез Bluetooth с апарата. По този начин писалката може да бъде използвана повече като “магическа пръчка” и във въздуха да сменяте песни, да увеличавате снимки и много други.\r\nНовите телефони са първите от портфолиото на Samsung, които нямат жак за слушалки – нещо, което от Apple представиха преди три години.\r\nОт компанията са успели да премахнат черната лента за камерата на екрана, като там има само една малка дупчица, в която е лещата. Това означава, че екраните изглеждат още по-големи, тъй като са открай-докрай.     Цените на новите телефони започват от 949 долара и се повишават в зависимост от паметта и модела.  ", "date": "2019.08.08", "title": "Samsung представи новите модели Galaxy (СНИМКИ)"}
{"url": "https://www.actualno.com/education/mobilno-prilojenie-veche-shte-izvestjava-roditeli-za-ocenki-i-otsystvija-news_775155.html", "text": "      Мобилно приложение ще известява родителите за оценките, които получават техните деца в училище, или за отсъствията, които са натрупали. Това е едно от условията, на които трябва да отговаря електронният дневник, за да бъде финансирано за такъв от Просветното министерство, пише \"Монитор\".      Средствата ще бъдат отпускани по специален механизъм на МОН на грантов принцип, обясни директорът на столично 51 СУ„Елисавета Багряна“ Асен Александров. „Училищните директори ще кандидатстват за електронен дневник, който трябва да отговаря на няколко условия. Най-важното е възможност за комуникация с родителите и налично мобилно приложение“, уточни той.   В трябва да са включени и повечето документи, тъй като според промените в наредбите те могат да бъдат онлайн или на хартия. Това се отнася до седмичното разписание, годишното разпределение, което би трябвало да отпадне следващата учебна година, както и за забележките и годишните оценки. По този начин в голяма степен ще се намали бумащината.\r\nТретото важно нещо за електронния дневник е сигурността. Това обаче не се отнася толкова за кражбата на лични данни, както бе скорошният случай с НАП, а по-скоро за възможността за резервно копие. Всеки ден на електронния дневник трябва да бъде направено огледално копие и по този начин няма опасност да се загуби част от информацията. Ако хартиен дневник изчезне, то класният ръководител ще трябва да вкарва набор от данни, сравнявайки информация от бележниците на учениците. Ако обаче се случи срив в системата и това се случи с електронния, то ще има негово резервно копие и ще трябва да се добавят данни само от деня на проблема.  В различни варианти в 51-о СУ има от 8-9 години, но от 2 е усъвършенстван. Александров посочи, че благодарение на него присъствието на гимназистите в клас се е увеличило с 10-20%. „Понякога децата тръгват към училище, по пътя успяват да се снабдят с медицинска бележка и така и не влизат в час, а родителят често не разбира за това. В електронния дневник настойниците могат да видят веднага, че детето е закъсняло за даден час или отсъства третия ден“, заяви още директорът.\r\nВ училището използват дневник, в който учителите са въвели критериите за оценяване по своя предмет, посочено коя оценка каква тежест има (например най-малка е устното изпитване, а най-голяма изходните и класните), върху какъв учебен материал. Налични са и падащи менюта, от които да се избира видът оценка – от класно, от групова работа, индивидуална.    ", "date": "2019.08.08", "title": "Мобилно приложение вече ще известява родители за оценки и отсъствия"}
{"url": "https://www.actualno.com/society/dvama-kolabiraha-v-montana-ot-goreshtinite-news_775302.html", "text": "      Двама души са колабирали заради горещините днес. Това съобщиха пред „Фокус“ от Център за спешна медицинска помощ - Монтана.      През последните дни в област Монтана са регистрирани 4 случая на припаднали хора заради горещините, а днес от сутринта до 14.00 часа следобед има още 2 случая на припаднали. ", "date": "2019.08.08", "title": "Двама колабираха в Монтана от горещините"}
{"url": "https://www.actualno.com/society/goljama-e-opasnostta-ot-slynchevi-izgarjanija-v-planinite-news_775204.html", "text": "      Голяма е опасността от слънчеви изгаряния в планините. Това каза в интервю за Агенция „Фокус“ Иван Драгошинов, планински спасител в централния денонощен пост на Планинската спасителна служба (ПСС) при Българския червен кръст (БЧК) за опасността от изгаряния в планините.      „Колкото повече човек се издига над морската повърхност, толкова повече слънцето и UV лъчите са по-сериозни“, категоричен бе той. Драгошинов каза, че хората трябва да преценяват добре дали времето е подходящо за излет и даде съвети как да се предпазим от слънчевите лъчи. \"Хората винаги да излизат със слънчеви очила във високата част на планината, да пият много вода, защото човешкият организъм бързо се дехидратира, както и да се използват кремове, защото при една разходка с лек ветрец може да се получат много сериозни изгаряния“, поясни планинският спасител. По думите му през лятото по-голяма част от тялото ни е изложено на слънце.   „Тогава вече очите и лицето са изложени на пряка слънчева светлина и ако няма очила, става много неприятно. Лятото има много изложени части – вратът особено ушите. Имали сме случаи и на такива изгаряния. Крайниците също – ръцете, голи крака и особено не обръщат внимание на свивката отзад на крака зад коляното – човек като върви слънцето е зад него, не се усеща и после се получават много неприятни болезнени изгаряния“, обясни Драгошинов. ", "date": "2019.08.08", "title": "Голяма е опасността от слънчеви изгаряния в планините"}
{"url": "https://www.actualno.com/showbusiness/mila-jovovich-ochakva-tretoto-si-dete-snimka-news_775141.html", "text": "      43-годишната актриса публикува снимка в Instagram, за да разкрие, че очаква третото си дете. Със съпруга й Пол У.С. Андерсън имат вече две деца - Евър, на 11 и Дашиел, на четири. Йовович съобщи на феновете си, че очаква момиче, съобщи \"Контакт мюзик\".      На снимката се вижда, че актрисата е в напреднала бременност. Под нея тя написа: „След като разбрах, че съм бременна преди 13 седмици, иизпитах смесени чувства, които варираха от пълна радост до пълен ужас. Поради възрастта и загубата на последното ми бебе не исках да се привързвам към това потенциално бебе твърде бързо. Това очевидно не беше забавно и през последните няколко месеца семейството ми и аз живяхме на тръни, в чакане на резултати от изследвания и престои по лекарски кабинети. Слава богу, че всичко е наред и разбрахме, че сме били благословени с още едно момиче! Както и да е, пожелайте на мен и на моето бебе късмет! Изпращам на всички много любов и ще ви държа в течение.”  Актрисата от „Заразно зло” разкри през май тази година, че е претърпяла \"ужасяващ\" спонтанен аборт в четвъртия месец на бременността си.  Мила сподели опита си в отговор на законопроекта, който забранява абортите след шест седмици, и написа в Instagram: „Самата аз претърпях спешен аборт преди 2 години. Бях бременна в четвъртия месец и снимах на място в Източна Европа. Направих спонтанен аборт и бях в съзнание по време на цялата процедура. Това беше едно от най-ужасяващите преживявания, които съм имала. Все още имам кошмари за това. Бях сама и безпомощна. Когато се замисля върху факта, че жените може да се наложи да направят аборт при още по-лоши условия поради новите закони, стомахът ми се обръща. Преживях една от най-тежките депресии в живота си и трябваше да работя изключително усилено, за да намеря изход. Месеци се изолирах и трябваше да бъда силна заради двете си деца. Започнах да се занимавам с градинарство, да се храня по-здравословно и да ходя на фитнес всеки ден, защото не исках да посягам към антидепресантите преди да съм опитала нещо различно. Слава Богу, че успях да намеря своя изход от този личен ад, без да се насоча към лекарства, но споменът за това, което преминах и какво съм загубила, ще бъде с мен до деня на смъртта ми”, сподели Йовович.\r\nИзточник: БГНЕС ", "date": "2019.08.08", "title": "Мила Йовович очаква третото си дете (СНИМКА)"}
{"url": "https://www.actualno.com/sofia/nemarlivost-dovede-do-seriozen-problem-po-edna-ot-tramvajnite-linii-v-sofija-news_775243.html", "text": "      Сериозен проблем възникна по трасето на трамвайна линия номер 20, близо до плувен комплекс \"Червено знаме\" в София.      Очевидец е качил снимка във Facebook групата \"Забелязано в София\" ( ), на която се вижда, че багер е ударил жиците на трамвая и те са скъсани. \"Паднали жици върху коли, счупени огледала ...“, коментира авторът на снимката. А първият коментар под поста е доста язвителен и касае наличието на достатъчно интензивна мозъчна дейност в случая.    ", "date": "2019.08.08", "title": "Немарливост доведе до сериозен проблем по една от трамвайните линии в София"}
{"url": "https://www.actualno.com/moresport/veselin-ovcharov-sybira-naj-dobrite-paraplaneristi-v-sveta-na-unikalno-systezanie-v-bylgarija-news_775225.html", "text": "             Развълнувани сме да съобщим, че от 30 август до 1 септември в Сопот ще се състои събитие, което не се е случвало никъде в света до сега. Единственото по рода си състезание Red Bull Acro Cross  ще представи изцяло нова дисциплина в спорта парапланеризъм. Наречена е \"акро крос\", защото е симбиоза между двете главни направления в този спорт - крос кънтри и акробатика.  \r\nЦялата концепция е измислена от българския топ пилот и световен рекордьор в акробатичните дисциплини - Веселин Овчаров - и вече предизвика световен интерес в средите. По негово желание това уникално състезание ще се случи в Сопот, България, като вече е потвърдено присъствието на няколко световни шампиони и легенди в спорта. \r\nСопот отдавана е известен в сферата на безмоторното летене и след провеждането на световното първенство в дисциплината Cross Country през 2013 г., сега Весо продължава да привлича вниманието на света към градчето със страхотна природа, вярвайки, че това е едно от най-добрите места за летене, което може да се намери на земята.  Цялата световна общност, свързана с този спорт, е развълнувана от възможността за изживяване на нещо напълно ново. Навлизането в непознати среди предизвиква най-добрите в спорта и затова не е изненада, че някои от най известните парапланеристи в света вече заложиха в календара си последния уикенд на август да бъдат в Сопот. \r\nДо момента потвърдилите участие топ пилоти са от близо десет държави, сред които Бразилия, Испания, Франция, Англия, Германия, Русия и Турция. Те  ще се борят за наградния фонд, осигурен от Red Bull, но истинската им цел е да се запознаят с идеята на техния колега и приятел и да бъдат част от този исторически в световен мащаб, момент.     Състезанието е официално събитие от световния календар на Red Bull, а Vivacom са официални партньори.\r\nПовече снимки на Весо Овчаров  ", "date": "2019.08.08", "title": "Веселин Овчаров събира най-добрите парапланеристи в света на уникално състезание в България"}
{"url": "https://www.actualno.com/society/otkriha-i-vtorija-izcheznal-v-pirin-turist-news_775216.html", "text": "      След продължило денонощие и половина издирване спасители откриха и турист. Той е в добро здравословно състояние, научи \"Нова телевизия\".      Спасителната акция започна след сигнал, който намереният днес мъж и негов приятел подали до Планинската спасителна служба, след като загубили пътя във вторник вечерта. Спасителите веднага тръгнали към тях. Вместо да чакат на място, двамата мъже продължили да се движат високо в планината. Така връзката с тях се загубила.   В следобедните часове в сряда спасителите достигнаха до единия от изгубилите се мъже. Оказа се, че високо в планината туристите са се разделили. ", "date": "2019.08.08", "title": "Откриха и втория изчезнал в Пирин турист"}
{"url": "https://www.actualno.com/europe/v-slovenija-mobiliziraha-dopylnitelno-policai-zaradi-migrantite-news_775172.html", "text": "      Заради засиления приток на мигранти и увеличения брой на чужденците през доста натоварения туристически сезон, словенското правителство мобилизира голям брой полицаи, за да компенсира липсата на хора заради годишния отпуск на служителите на реда.      Очаква се необходимостта от контрол по границите да нарасне до края на годината, както и обхватът на полицейските задачи в няколко области, заяви правителството. Взето е решение да се наемат допълнително полицейски служители до края на годината, въпреки че по правило законовият лимит за ангажираността им е 30 дни в годината, предаде БГНЕС.   Правителството посочва, че обемът на полицейската работа на границата с Хърватия се увеличава в резултат на нарастването на нелегалната имиграция спрямо миналата година и заради затягане на мерките за безопасност на движението, което се влоши тази година. ", "date": "2019.08.08", "title": "В Словения мобилизираха допълнително полицаи заради мигрантите "}
{"url": "https://www.actualno.com/curious/vijte-kak-slavi-dogan-i-ilija-pavlov-se-zabavljavat-na-kupon-na-multigrup-prez-1996-video-news_775115.html", "text": "              Попаднахме на видео, което показва празненството по случай 45-годишнината на Вежди Рашидов на 14 декември 1996 г. По това време България е управлявана от БСП, а министър-председател на страната е Жан Виденов.   Компанията „Мултигруп“, начело с Илия Павлов, чества празника на Рашидов в ресторант „България“, а сред гостите са най-различни хора, оставили по един или друг начин следа в историята на България.\r\nНа архивните кадри ясно се виждат президентът Желю Желев и неговата съпруга Мария, които танцуват хоро за здравето на рожденика, депутатът от СДС Венцислав Димитров, Ахмед Доган, както и много представители на културните среди у нас  – покойният режисьор Крикор Азарян, илюзионистът Астор и други.  Любопитното е, че сред гостите е и , който наскоро обяви, че започва работа по политически проект. Илия Павлов, Ахмед Доган и техните скъпи гости се забавляват над пищна трапеза в години на страшна инфлация.\r\nСамо седмица след този „купон“ обаче Виденов ще подаде оставка, а в началото на 1997 г. България официално ще навлезе в тежка политическа криза.          ", "date": "2019.08.08", "title": "Вижте как Слави, Доган и Илия Павлов се забавляват на купон на Мултигруп през 1996 (ВИДЕО) "}
{"url": "https://www.actualno.com/crime/prodyljava-izdirvaneto-na-turista-izgubil-se-v-pirin-news_775150.html", "text": "      Спасителната акция по издирването на единия от двамата мъже, които се изгубиха в Пирин, продължава. Във вторник вечерта двама туристи се загубиха в Пирин. Единият от тях беше намерен в сряда, съобщи Нова тв. Той се е държал арогантно със спасителите, обяснил им е, че няма нужда от тяхната помощ и е продължил сам, като преди това е получил съвет накъде да продължи, за да стигне до близка хижа.      На 7 август вечерта издирването на втория турист беше прекъснато, а в четвъртък сутринта то е възобновено.   „Издирването продължава по информацията, която ни даде другият мъж. Местността е доста трудна. Тръгваме натам заедно с допълнителни отряди от Банско, Разлог и Благоевград. Нямаме информация защо двамата туристи са се разделили”, каза Кристиян Урумов от ПСС - Сандански.\r\n„По наша информация издирваният е добре екипиран, има топли дрехи. Има храна. Наблизо има и вода”, посочи още той.  „Мъжът е на около 60 години. С него имахме връзка последно в понеделник вечерта. Оттогава нямаме връзка с него”, каза Урумов. ", "date": "2019.08.08", "title": "Продължава издирването на туриста, изгубил се в Пирин "}
{"url": "https://www.actualno.com/viewpoint/rodish-li-se-v-bylgarija-globa-da-si-mislil-po-rano-news_775146.html", "text": "      В страната на неограничените възможности се случва и невъзможното! Време е да бъде въведена глоба раждане. Мисля, че само такава санкция не е измислена още у нас. Веднага, след като се родиш в България, трябва автоматично да ти се начислява глоба за това, че допринасяш за намаляване на демографската криза. Така, по-височка да е санкцията, че да започнеш живия живот с дълг към държавата. Ама не онзи – патриотичният дълг, ами реален, паричен. Защото не си истински българин, ако нямаш задължения, било то кредитни, данъчни или заради някакви уж нарушения.       Защото животът в този район на Европа, някога наречен България, се връща хилядолетия назад. Тогава, когато над обикновените хора буквално се е издевателствало. Но стига трогателни ретроспективни мисли. Да гледаме напред! И така, предложението ми е глобата за раждане да бъде в размер на поне 3 800 лева – 10 пъти повече от месечното обезщетение за втората година от майчинството. Така е логично, смятам! После, когато проговориш и те попитат „Какъв искаш да станеш, когато пораснеш?”, пак глоба. Откъде накъде ти ще искаш нещо?! Това да не е концерт пожелание! А когато истински пораснеш на възраст и недай Боже, си инициативен и решиш да организираш масово мероприятие – директно в затвора, за да спреш (или по-точно да те спрат) да вършиш своеволия. Да не се намираш у вас?\r\nВ България хората са жадни за събития като това да бъде покорен връх . Само че липсата на връзка между организаторите на такива събития и отговорните институции прави нещата трудни. Комуникацията е основният проблем - трудно разбираме, когато нещо не трябва да се прави, защото трудно ни се получават първите 7 години. Тези 7 години после отиват навсякъде - и като влогър, и като отговарящ за национален парк. А после става неприятно.\r\nДа обобщим какъв е резултатът. Ако си обикновен гражданин и решиш да събереш група приятели да се позабавлявате, си понасяш последствията от великото българско законодателство. Глобяват те, ако искаш да къмпингуваш, да пътуваш, да плажуваш, че дори и да спортуваш, вместо първо да те насърчават да го правиш така, че да не вредиш на околните. Ако обаче съсипеш вековна дюна на морето, изпонарежеш здрави многогодишни дървета от гората, замърсяваш поголовно води и планини в България, но си \"Някой\" (ама само у нас) – всичко е точно!  В заключение да кажа: днес реших чрез социалните мрежи да поканя приятели да поплуваме заедно в реката в моя град. Та, ако случайно дойдат 1 500 души и нивото ѝ се вдигне заплашително, ще ме глобите ли, вместо да ми обясните първо защо може да е опасно? За един приятел питам! Автор:   ", "date": "2019.08.08", "title": "Родиш ли се в България – глоба! Да си мислил по-рано!"}
{"url": "https://www.actualno.com/america/bylgarski-deca-sa-bili-maltretirani-v-kyshta-na-ujasite-v-sasht-news_775162.html", "text": "      Осиновени български деца в „Къща на ужасите” в Мисури. Двете близначки са живели при невъзможни условия, съобщи изданието BG Voice. Те били осиновени преди 7 години от двойка в градчето Съмървил, щата Мисури.      56-годишният мъж и 40-годишната жена били арестувани на 8 юли за тормоз над децата им. Властите открили в дома им 10 деца – 8 техни и две осиновени близначки от България.   Последвалият медицински преглед, проведен в близкия центъра за подкрепа на деца, показал, че 14-годишната българска девойка имала паразити, а сестра ѝ раздут корем поради недохранване. Пред Нова телевизия темата коментира генералният консул на България в Чикаго Иван Анчев. „Това е един изключително неприятен случай, който хвърля сянка върху много други положителни случаи на осиновяване на български деца в САЩ”, заяви в ефира на „Здравей, България” Анчев. „Още в рамките на работния ден се свързахме с компетентните власти, в случая с шерифския офис в окръг Шенън на щата Мисури. Разговаряхме лично с шериф Дарън Браули. Той ни информира подробно за ситуацията”, каза още той.\r\nАнчев посочи, че децата са на сигурно място. „Те се намират на около 1 час път от Съмървил, щата Мисури, в помещение, което е под полицейска закрила. Прегледани са веднага от лекар, който не е установил следи от сексуално насилие, някакви други наранявания или някакви други сериозни здравословни проблеми. Според шериф Браули децата в момента са в добро състояние и за тях се полагат грижи”, подчерта още Иван Анчев.   ", "date": "2019.08.08", "title": "Български деца са били малтретирани в \"Къща на ужасите\" в САЩ"}
{"url": "https://www.actualno.com/sofia/razdavat-mineralna-voda-zaradi-jegite-v-sofija-news_775153.html", "text": "      Заради очакваните високи температури в столицата Столична община осигурява раздаване на минерална вода, съобщиха от общината. От 14.00 часа минерална водата ще се раздава на четири пункта – на площадното пространство при храма „Св. Неделя”, на пл. „Орлов мост“ при езерото „Ариана”, на пилоните на Националния дворец на културата и на пл. „Славейков“.      Инициативата е част от ежегодната кампания на Столична община за предоставяне на вода на гражданите в горещите летни месеци. Водата ще бъде раздавана от служители на общината до изчерпване на количествата. Минералната вода е осигурена като дарение и ще бъде предоставена за горещите дни чрез направление „Социални дейности и интеграция на хора с увреждания”.    ", "date": "2019.08.08", "title": "Раздават минерална вода заради жегите в София  "}
{"url": "https://www.actualno.com/europe/ucheni-proizvedoha-vodka-s-voda-i-ryj-ot-rajona-na-chernobil-news_775158.html", "text": "      „Това е единствената бутилка – треперя, когато я държа в ръце“, посочва професор Джим Смит, внимателно повдигайки бутилката с водка „Атомик“, съобщава BBC.      Домашният алкохол, направен от зърно и вода от Чернобилската забранена зона, е първият потребителски продукт, който идва от изоставената зона около авариралата ядрена централа.   Екип от учени започва проекта по дестилиране на водката като засажда посеви във ферма, разположена в забранената зона. „Идеята ни беше да използваме ръжта, за да правим алкохол“, споделят те.\r\nОсвен професор Смит, който е от Университета в Портсмут, Великобритания, екипът е съставен от изследователи, които работят в забранената зона от години – изучавайки как земята се възстановява с;ед ядрения инцидент през 1986 година.  Надеждите са, чрез продажбата на водката да се помогне на общностите в Украйна, все още  засегнати от икономическите последици от бедствието да се възстановят.\r\n„Нашата водка е не по радиоактивна от всяка друга водка“, посочва професор Смит. „Водата е дестилирана, а всеки химик ще ви каже, че когато едно нещо се дестилира, то се пречиства от всички замърсявания“.   „Помолихме нашите колеги от Университета в Саутхемптън, които имат чудесна лаборатория за радиоактивен анализ да тестват алкохола, за да видим, дали ще открият нещо. Не откриха радиоактивно замърсяване – водката ни беше чиста“, посочва ученият.    Професор Смит, който работи в района на от 90-те години на миналия век е категоричен – все още съществуват предразсъдъци към района, в който природата бавно, но постоянно се възстановява и не е заплаха за живота на хората. Той твърди, че все още има „горещи зони“ с радиоактивно замърсяване, но като цяло районът е безопасен. ", "date": "2019.08.08", "title": "Учени произведоха водка с вода и ръж от района на Чернобил "}
{"url": "https://www.actualno.com/healthy/klinikata-vyv-viena-njama-da-transplantira-chujdenci-news_775189.html", "text": "      Чакащите за на бял дроб българи, няма да могат да я получат във Виенската болница, с която страната ни имаше договор. Малко след добрата новина за успешна трансплантация на бял дроб на Илияна Христова, стана ясно, че Виена вече няма да приема чужденци. Така надеждата, че изход от кризата с белодробните трансплантации има, беше бързо попарена и нашите пациенти имат шанс за спасение само като здравни емигранти, съобщи БНТ.      В интервю за телевизията Росен Иванов, изпълнителен директор на Агенцията по Медицински надзор, заяви, че \"важното е, че в тази част по обучението на съвместни екипи то е в сила и ще се изпълнява. Има график за обучение от началото на 2020 г, формирани са екипи, програмата е ясна. Към момента министерството на здравеопазването предприема решителни мерки да се сключи ново споразумение с друг в Европа. Изключително интензивни разговори се водят.\"   Според Наталия Маева, успешно трансплантирана пациентка, член на УС на Българска пациентска организация, пациентите са изключително притеснени от ситуацията.\r\n\"И миналата година се водеха преговори, пак се търсеха варианти с клиника. Илияна е добър пример, но за жалост, другите пациенти няма да имат шанс\", заяви Маева.  В отговор, Росен Иванов заяви, че ситуацията не е по вина на нашата страна и в момента се прави всичко възможно за споразумение с друга клиника за трансплантации в Европа.\r\nНаталия Маева заяви още, че писмото от Виенската клиника с причините за прекратяването на споразумението трябва да бъде публично оповестено, като даде пример, че това се е случило в Гърция, на чиито пациенти също е отказана възможността за повече трансплантации.   Росен Иванов обаче заяви, че към момента не разполага с текста на писмото.    За последните две седмици у нас е имало три донорски ситуации, за съжаление всички органи заминават за Европа, тъй като у нас няма подходящи реципиенти, допълни Иванов.  ", "date": "2019.08.08", "title": "Клиниката във Виена няма да трансплантира чужденци"}
{"url": "https://www.actualno.com/crime/cacarov-razporedi-proverka-na-babh-po-podozrenija-za-dlyjnostni-prestyplenija-news_775174.html", "text": "      Главният прокурор Сотир Цацаров разпореди на Специализираната прокуратура незабавно извършване на проверка за евентуални длъжностни престъпления и сключване на неизгодни договори от страна на Българската агенция за безопасност на храните (БАБХ).      Причината е принудително умъртвяване на животни, породено от предполагаемо заболяване от африканска чума, като освен това ще изиска обществените поръчки свързани с обезвреждането на животински отпадъци за две години назад.   Искането за спешна проверка е провокирани от , а именно филмът на журналиста Генка Шикерова \"Война на трупове\", който предизвика масово възмущение в социалните медии.\r\nОт прокуратурата съобщават, че в хода на проверката от ръководството на БАБХ ще бъдат изискани всички документи по обществената поръчка за обезвреждане на животински отпадъци, обявена от БАБХ през 2017 г.  Това включва договорите, сключени от БАБХ за обезвреждане на животински отпадъци в процедура по пряко договаряне чрез мобилни инсинератори през 2018 г.; всички анекси към тези договори, подписани до настоящия момент; документи за всички плащания, извършени от възложителя по договорите и анексите /БАБХ/, на изпълнителите.\r\nСъщо така и за осъществените от тях дейности, за които са направени плащанията, за установяване на реално преработени и заплатени количества животински отпадъци; документи, удостоверяващи упражнения върху работата на изпълнителите и количествата унищожени животински отпадъци, подлежащи на заплащане; данни за капацитета на инсталациите; мобилни инсинератори на всяка от фирмите изпълнители,както и данни за конкретните преработени количества от тях по време и място.   В хода на проверката Спецпрокуратурата ще изиска информация за състоянието на наличните екарисажи на територията на страната /според филма - във Варна и Шумен/, както и за причините за неползването им за унищожаване на животински трупове особено в настоящата усложнена обстановка.    На проверка ще подлежат и всички заповеди и указания на БАБХ относно предписания сега начин на унищожаване на труповете на умъртвените животни във връзка с болестта Африканска чума по свинете /АЧС/, с цел установяване на причините, поради които тези трупове се загробват, а не се изгарят или обезвреждат по друг начин, както и с цел преценка на евентуалната опасност за здравето на населението от такива действия.\r\nПрокурори и следователи ще проверят внимателно и документите за ползването на мобилните инсинератори в настоящата усложнена епизоотична обстановка, за ползването им при предни такива епидемии /птичи грип, чума по дребните преживни животни/ и за извършените плащания от БАБХ.\r\nОт прокуратурата уверяват, че ще предоставят своевременно информация за резултатите от проверката и за последващите им действия. ", "date": "2019.08.08", "title": "Цацаров разпореди проверка на БАБХ по подозрения за длъжностни престъпления"}
{"url": "https://www.actualno.com/society/kzp-internet-tyrgovcite-syshto-sa-dlyjni-da-spazvat-standartite-za-bezopasnost-na-stokite-news_775177.html", "text": "      Онлайн търговците също са длъжни да се съобразяват с установените изисквания относно безопасността на стоките. А когато за дадена стока бъде доказано по безспорен начин, че е опасна, потребителят има право директно да поиска връщане на парите, защото е бил поставен в риск. Това обясни по телевизия Bulgaria ON Air Константин Райков, член на Комисията за защита на потребителите (КЗП).      „Освен, че имаме правата си при поръчка от интернет – на отказ в 14-дневен срок без причина, на рекламация при дефект, остава и правото ни да получим безопасна стока. Ако тази стока се окаже опасна, това е още една правна възможност да я върнем на търговеца и да поискаме парите си обратно”, посочи Райков. Той добави, че ако се е стигнало до някакви вреди при ползването на опасната стока, по съдебен ред потребителят може да търси обезщетение над цената на тази стока.   Пазарът е динамичен и затова Комисията за защита на потребителите и останалите отговорни институции в сътрудничество осъществяват постоянен превантивен и ефективен контрол относно безопасността на предлаганите продукти.\r\n„Първият източник, от който можем да научим за наличие на опасни стоки, е Агенция „Митници”. Те следва да ни уведомят, че предстои внос на дадени стоки, за да проверим дали отговарят на стандартите за безопасност. Ако са опасни, ги спираме”, заяви Райков. „Другият вариант е, когато стоката вече е внесена от страна от Европейския съюз или от държава извън него, попаднала е в търговската мрежа и бъде констатирано, че липсват документи за нейния произход и съответствие. Тогава се назначават изпитвания, за да се установи дали тя отговаря на изискванията и е безопасна за потребителите”, допълни той. В противен случай се изтеглят от пазара. По думите на Райков тази хипотеза е предвидена в самия закон и възможността опасни стоки да попаднат в магазините е обективна. Затова са предвидени и мерки от страна на контролните органи, ако това се случи.  На въпрос на водещия Златимир Йочев дали ниската цена може да бъде ориентир за качеството и безопасността на дадена стока Константин Райков отговори, че при всички положения търговците са длъжни да предлагат продукти, които съответстват на европейските стандарти за безопасност. Това важи и за стоките, произведени и внесени в Европейския съюз от трети страни. „Например, за надуваемите артикули стандартът за безопасност е EN 13138. Той трябва да бъде отбелязан на самия продукт, заедно с европейския знак за безопасност CE и с предупрежденията относно възможните рискове и ограниченията за възраст, тегло и ръст на потребителите, които ще ползват изделието”, даде пример Райков. ", "date": "2019.08.08", "title": "КЗП: Интернет търговците също са длъжни да спазват стандартите за безопасност на стоките"}
{"url": "https://www.actualno.com/asia/mnogo-silno-zemetresenie-raztyrsi-tajvan-news_775126.html", "text": "      Земетресение с магнитуд 5,9 е станало близо до остров Тайван, съобщи Американската служба за геоложки проучвания, предаде БГНЕС.      Трусовете бяха регистрирани рано тази сутрин. Епицентърът е разположен на 76 километра югозападно от столицата Тайпе. Центърът на земетресението е на дълбочина 10 километра.   Няма данни за разрушения и жертви, но има прекъсвания на тока, които са засегнали над 1300 домакинства.\r\nНай-страшното земетресение в Тайван е от 1999 година - 7,6 по Рихтер през септември, 1999 година, в резултат на което загинаха 2400 души.   ", "date": "2019.08.08", "title": "Много силно земетресение разтърси Тайван"}
{"url": "https://www.actualno.com/society/prognoza-za-vremeto-8-avgust-chetvyrtyk-news_775095.html", "text": "      Днес ще е слънчево, около и след обед – горещо. Ще духа слаб югоизточен вятър. Максималните температури ще са между 33° и 38°. Това съобщи дежурният синоптик Красимир Стоев от НИМХ, цитиран от агенция \"Фокус\".          Над Черноморието ще бъде слънчево със слаб югоизточен вятър. Максимални температури на въздуха: 27°-30°. Температурата на морската вода е 25°-27°. Вълнението на морето ще бъде 1-2 бала.\r\nНад планините ще бъде предимно слънчево. Ще духа слаб, по билата до умерен северозападен вятър. Максимална температура на височина 1200 метра около 27°, на 2000 метра – около 18°.  Атмосферното налягане е по-високо от средното за август - ще се понижава.\r\nВ петък и събота ще бъде предимно слънчево. В следобедните часове ще има временни увеличения на облачността, главно над планините и планинските райони, но само на изолирани места през първия ден в Западна България, а в събота – в Източна Стара планина, ще превали слаб краткотраен дъжд. За кратко в Дунавската равнина ще се появи северозападен, в събота - североизточен вятър, предимно слаб; температурите ще са почти без промяна, малко по-високи от обичайните за първата половина на август - преобладаващите максимални ще бъдат между 32° и 37°. В неделя ще бъде слънчево и горещо. Дневните температури ще достигнат 33°-38°. ", "date": "2019.08.08", "title": "Прогноза за времето - 8 август (четвъртък)"}
{"url": "https://www.actualno.com/celebrate/sv-miron-chudotvorec-news_688791.html", "text": "      Свети Мирон се родил на остров Крит, тук получил и възпитанието си. Той се оженил още твърде млад. Неговото главно занятие било земеделието, при което, изкарвайки своя хляб “с пот на лицето си”, свети Мирон хранел не само себе си, но и другите, като раздавал на бедните от това, което придобивал. Заради тези негови трудове, Господ благословил свети Мирон: на размерите на неговата милостиня съответствали и неговите добиви.      Свети Мирон бил милостив повече от всички хора, които живеели в тази страна. Веднъж той заварил на гумното си крадци, които вече така били напълнили чувалите си, че не можели да ги повдигнат. А свети Мирон, вместо да ги подложи на телесно или на някакво друго наказание, отишъл при тях и им помогнал да повдигнат чувалите на раменете си. При това строго забранил на крадците да разказват за тази негова постъпка.   Заради своя добродетелен живот свети Мирон бил посветен за презвитер. В този сан той ревностно поучавал своето паство в светия християнски живот, а по време на гоненията, които възбудил нечестивият цар Деций , горещо ги убеждавал да понасят твърдо страданията. Когато, заедно със смъртта на Деций , се прекратило и гонението, свети Мирон бил възведен на епископския престол.\r\nКато станал епископ, той установил празнуването на паметта на светите мъченици, които по време на гонението пострадали за Христа, а също така - със силата Божия - извършил и много чудеса и други дивни дела. Едно от чудесата му е, че спрял течението на една река. Веднъж, когато имало наводнение, на един знатен мъж, на име Тритон, се наложило да премине през реката. Светият епископ спрял нейното течение, докато споменатият мъж не се върнал обратно. Тогава свети Мирон изпратил жезъла си и заповед на реката, нареждайки й да продължи обичайното си течение. Щом пратениците на свети Мирон стигнали до реката и докоснали водата с жезъла на светителя и повторили неговата заповед, реката бързо и стремително потекла в предишното си русло. Много чудеса, подобни по величието си на току-що описаното, извършил светият Божий угодник.  Свети Мирон отминал при Господа, когато бил стогодишен старец, след като посветил целия си живот на Бога, чрез изпълнението на Неговите свети заповеди.     ", "date": "2019.08.08", "title": "Св. Мирон Чудотворец"}
{"url": "https://www.actualno.com/interest/prof-najdenov-virusyt-na-afrikanskata-chuma-izdyrja-v-zamrazeno-meso-do-2-3-godini-news_775157.html", "text": "      Колкото по радикални и адекватни мерки бъдат взети срещу разпространението на , толкова повече ще се скъси периода за борба с тази инфекция. Това каза пред БНТ проф. Христо Найденов - директор на Института по микробиология към БАН. Няма държава, която да се е справила напълно с африканската чума. Вирусът преживява много добре в околната среда, обясни професорът. Много важен е въпросът с утилизация на труповете на животни, като тези мерки трябва да бъдат адекватни, категоричен бе експертът. Той потвърди, че вирусът на африканската чума може да издържи до 3 години в замразено месо.       Нужно е частните стопани да предприемат мерки за биосигурност, да полагат усилия за почистване и дезинфекция, да няма достъп на насекоми, гризачи и т.н.\", каза още директорът на Института по микробиология към БАН проф. Христо Найденов. В близките 6 месеца не съм оптимист за справянето с вируса, допълни проф. Найденов. Той призова държавата да се включи в изследванията на учени по разработването на ваксина срещу африканската чума по свинете.    . Някои изследователи не изключват в един момент той да стане опасен и за здравето на хората, както в известна степен стана с птичия вирус, предупреди директорът на Института по микробиология към БАН проф. Христо Найденов. ", "date": "2019.08.08", "title": "Проф. Найденов: Вирусът на африканската чума издържа в замразено месо до 2-3 години "}
{"url": "https://www.actualno.com/society/jylt-kod-za-opasni-goreshtini-v-16-oblasti-news_774940.html", "text": "      Жълт код за опасни горещини е обявен за 16 области на страната за днес, 8 август. Термометрите ще скочат във Видин, Монтана, Враца, Плевен, Ловеч, Велико Търново, Русе, Силистра, Кюстендил, Благоевград, Пазарджик, Пловдив, Стара Загора, Сливен, Ямбол и Хасково, предаде БГНЕС.      На някои места максималните температури ще достигнат и надхвърлят 38 градуса. Горещо ще бъде и при съседите ни в Сърбия, където на много места ще бъде обявен жълт код.    ", "date": "2019.08.08", "title": "Жълт код за опасни горещини в 16 области "}
{"url": "https://www.actualno.com/business/milionerite-v-bylgarija-se-uvelichavat-no-se-zabavja-rystyt-na-depozitite-na-domakinstvata-news_775140.html", "text": "      Към края на юни тази година, т.е. за полугодието, в България има 916 милионери според статистиката на БНБ. Те притежават общо над 2,26 млрд. лева. От март до юни тази година броят на едрите депозити е намалял с 8, но за една година се е увеличил с 90 от отчетените през юни 826 едномилионни сметки, пише в. \" \".      С 275 повече за година са големите депозити със суми от 500 хил. до 1 милион, сочат данните. За три месеца към тях са се добавили нови 77 депозита.   Последните отчети показват, че броят на всички по-големи депозитни сметки расте - и на годишна база, и спрямо предходното тримесечие. Намаление има само при най-малките сметки, в които е имало до 1000 лв.\r\n3402 са фирмените депозити с над 1 милион лева в тях към края на юни. Те са с 52 повече от края на март и с 287 повече от преди една година.  147 сметки по-малко със заеми над 1 милион е отчетът на банковата статистика този юни в сравнение с миналия, а само за три месеца - от март до юни, броят им е намалял с 44.\r\nПри фирмените кредити обаче спад няма - напротив, има увеличение с 56 за тримесечие през тази година и със 172 за една година.\r\nОбщият брой на всички депозити е намалял в края на юни до 10,190 млн. броя. Размерът на спестяванията в тях расте и вече е 76,3 млрд. лв. Има обаче отчитат леко забавяне в темповете на увеличението - за една година ръстът е 6,4% срещу 8,6%, отчетен три месеца по-рано, също на годишна база.       С 4,7% е намалял броят на фирмените депозити. Така към края на юни депозитните сметки на компаниите са 600 хил. броя. Общо в тези сметки има 23,24 млрд. лева. Размерът на средствата, които се държат в по-малкия брой сметки, обаче расте - с 2,6% за година.\r\n9,5 милиона броя са сметките на домакинствата в банки. Броят им също намалява, макар и по-слабо от тези на фирмите - на годишна база с 1,5% при годишно понижение от 2.6% в края на март 2019 г. Така в края на юни 2019 г. спестяванията на домакинствата са малко над 53 млрд. лв. Ръстът им на годишна база леко се забавят към юни 2019 г. той е 8,2%, при 8,9% годишен ръст в края на март.\r\nИзтеглените от домакинства и фирми кредити са за 56,6 млрд. лв. - близо половината от прогнозния БВП. Увеличението е с 6,1% на годишна основа в сравнение със 7,5% годишно увеличение, отчетено към края на март.\r\nФирмените заеми продължават да намаляват като брой, но размерът на отпуснатите пари расте. Към края на юникредитите за компании са разпределени в 151 хил. броя сметки. През тях са отпуснати 33,8 млрд. лв., което е с 4,8% повече на годишна база срещу 5,4% към март тази година.\r\nЗаемите за домакинствата се увеличават на годишна база с 2%. Те вече се приближават до 22,7 млрд. лв., което е с 8,1% повече отпреди година, но при 11% годишен ръст, отчетен към края на март.    ", "date": "2019.08.08", "title": "Милионерите в България се увеличават, но се забавя ръстът на депозитите на домакинствата"}
{"url": "https://www.actualno.com/europe/naj-golemijat-kruizen-operator-vyv-velikobritanija-spira-biznesa-v-persijskija-zaliv-news_775147.html", "text": "      Най-големият круизен оператор във Великобритания спира бизнеса в поради напрежението в региона, предаде БГНЕС.      Круизите на P&O, една от най-големите круизни компании в Обединеното кралство, преустановиха експлоатационните си обиколки в Персийския залив предстоящата есен и зима поради опасенията относно скорошните арести на кораби, плаващи под флага на Обединеното кралство от Иран, заяви президентът на компанията Пол Лъдлоу в сряда.   „Повишеното напрежение в региона, предизвикано от атаките срещу танкери в проливите и задържането на танкер с британски флаг от иранските власти, означава, че като британска компания, не е препоръчително да поддържаме планираните круизи до Дубай и Програмата за Арабския залив през този есенно-зимен сезон. Ето защо ние предприехме необичайната стъпка за изтегляне на круизите от региона за предстоящия сезон \", съобщи Спутник, цитирайки списание Arabian Business.\r\nВсички съществуващи резервации ще бъдат анулирани и напълно възстановени на клиентите, докато не бъдат организирани нови круизи, добавиха от компанията.   ", "date": "2019.08.08", "title": "Най-големият круизен оператор във Великобритания спира бизнеса в Персийския залив "}
{"url": "https://www.actualno.com/crime/apelativnijat-specsyd-shte-gleda-mjarkata-na-shefa-na-tad-group-news_775059.html", "text": "      Апелативният спецсъд ще гледа днес мярката за неотклонение на собственика на TAD Group Иван Тодоров, предаде БГНЕС.          Миналата седмица Тодоров беше задържан на летище София, а след това - освободен от спецсъда срещу гаранция от 100 000 лева. Прокуратурата протестира мярката за неотклонение парична гаранция. Вече стана ясно и че защитата на собственика на TAD Group иска намаляване на гаранцията му. Обвинението на Тодоров е за кибертероризъм.\r\nOт прокуратурата разпространиха част от доказателствата, събрани по делото. Това доведе до нов теч на лични данни. В разпространения имейл от обвинението не бяха заличили ЕГН-та.  Извън ареста са и другите двама обвиняеми - търговският директор Георги Янков и служителят Кристиян Бойков. ", "date": "2019.08.08", "title": "Апелативният спецсъд ще гледа мярката на шефа на TAD Group"}
{"url": "https://www.actualno.com/interview/djejmi-kat-kalyn-pisha-za-da-okurajavam-i-vdyhnovjavam-jenite-dnes-news_774729.html", "text": "              Винаги съм обичала да пиша и от малка знаех, че ще бъда писател. Когато бях на шест-седем години, започнах да пиша кратки стихчета и писма на майка ми. Тя имаше здравословен проблем и исках да я зарадвам по някакъв начин. Мисля, че затова продължавам да пиша – за да окуражавам и вдъхновявам жените днес.      Ами Париж, разбира се! Докато растях, баба ми, която е с френско-американски произход, ми разказваше много за Франция, за френската кухня, градинарството и колко са важни правилната стойка и умението да танцуваш. Прекарах едно лято в нейния дом и това промени живота ми завинаги. Следобедите често заспивах на дивана в хола и се събуждах пред картина на „Мулен Руж“, мислейки си: „Ех, един ден ще го посетя!“.\r\nВ средата на 70-те години живях една година в Париж, след като завърших колеж, следващото ми посещение беше чак през 2005 г. Но и до днес намирам огромно вдъхновение в този град.\r\nДругото мое вдъхновение е съпругът ми. Той е толкова различен от мен – спокоен, тих, здраво стъпил на земята. И от него винаги научавам нещо ново.     Французойките живеят за настоящия момент. И на мен много ми допада идеята, че щастието е точно пред нас – в простичките, ежедневни моменти. Ние само трябва да отворим очи, за да го видим. Освен това французите не смятат, че „времето е пари“. За тях времето си е време и ако решиш, може да го прекараш, пиейки кафе в продължение на часове. Друго интересно нещо, което забелязвам у жените във Франция, е, че те нямат дума за „флиртуване“, защото за тях да водиш мили разговори със забавни и умни закачки, е начин на живот. Това е типично поведение, независимо дали си в магазина, поздравяваш съседа или водиш преговори. И според мен така животът носи много повече наслада.    Мистериозността. Мисля, че тайните градини са добра метафора за Франция. Влизаш в един парк и той е прекрасен. Има симпатични жълти и червени цветя и наситенозелена трева. Но когато завиеш зад ъгъла, виждаш малка пътечка, която те отвежда до фонтан с красива скулптура, а зад него съзираш интересна беседка... Връзката ми с Франция е именно такава – не спира да ме изненадва, а тайните й ме държат вечно очарована и безкрайно заинтригувана.    Мога да свиря на концертина. Не много добре, но все пак умея. И обожавам да танцувам.    Обикновено мързелувам, разсейвам се и си губя времето. Разглеждам Facebook, проверявам си хороскопа, имейла... Докато в един момент започна да се чувствам виновна и решавам да отворя документа и да започна да пиша. Първо едно изречение, след това второ – и изведнъж се оказва, че са отлетели няколко часа в писане. Открийте своя уникален глас, но не спирайте да четете книги, които резонират с вас. Тайната на писателския ви път се крие вътре във вас. Запитайте се какво кара сърцето ви да препуска по-бързо. Именно там трябва да вложите енергията си. Баща ми винаги казваше: „Забавлявай се!“. И макар че може да звучи като нещо много простичко, именно този съвет ме е водил винаги. Преди да започна нов проект, се питам: „Това ще бъде ли забавно?“. И ако усетя, че съм развълнувана, че пулсът ми се забързва и се чувствам заинтригувана, знам, че наистина ще е забавно, и това е достатъчно да кажа: „Да!“. Научих се да си давам време, да не бързам и да се наслаждавам на пътуването. ", "date": "2019.08.08", "title": "Джейми Кат Калън: Пиша, за да окуражавам и вдъхновявам жените днес"}
{"url": "https://www.actualno.com/business/samo-za-mesec-140-000-dushi-sa-podali-deklaracija-za-energijna-pomosht-news_775103.html", "text": "      По над 5100 българи средно на ден подават заявления-декларации за помощ за отопление. От началото на кампанията на 1 юли до 5 август заявление за отпускане на 2019/2020 г. са внесли 139 829 души. Отказ са получили 7176 кандидати, съобщиха пред „Монитор“ от Агенцията за социално подпомагане.      Броят на поискалите енергийна помощ само през първия месец на срока за подаване, който продължава до края на октомври, се равнява на 70% от всички, получили средства за отопление през сезона (2018-2019 г.). С целева помощ за отопление бяха подпомогнати 209 647 случая на лица и семейства, а изплатената сума е в размер на 98 898 841 лв.   Заповед за отказване на отпускането на целева помощ за отопление се издава, когато лицата и/или семействата не отговарят на едно или повече от условията за отпускане на този тип социално подпомагане.\r\nЦелевата помощ може да се използва и за отопление с ток, парно или природен газ. Тази година критериите за отпускане на помощта са променени. С поправките е разширен и обхватът на подпомаганите лица и семейства чрез увеличаване на индивидуалните коефициенти за достъп до целевата помощ.  Най-голямо е увеличението за рисковите групи. Това са възрастните хора и особено онези от тях, които живеят сами, хората с увреждания и родителите, отглеждащи сами децата си, включени в образователния процес. Предприети са и мерки, за да не се допусне отпадане на хора от поради увеличението на пенсиите от 1 юли с 5,7%.\r\nМесечният размер на помощта за отопление се вдига с 24,5% на 93,18 лв. със заповед на социалния министър Бисер Петков, съобщават от ведомството. Така сумата, която се изплаща от Агенцията за социално подпомагане за периода 1 ноември – 31 март, ще се повиши с 91,75 лв. – от сегашните 374,15 лв. на 465,90 лв. Повишението е заложено в промени в наредбата за условията и реда за отпускане на целева помощ за отопление, която беше обнародвана в „Държавен вестник“ на 28.6.2019 г. Според нея размерът на помощта нараства от 385 киловатчаса на 500 квтч. Причина за увеличението на помощта са и определените от Комисията за енергийно и водно регулиране по-високи цени на електрическата енергия, които влязоха в сила от 1 юли. През тази година в бюджета на Министерството на труда и социалната политика са осигурени 40 милиона лева допълнително за енергийно подпомагане. Това ще позволи разширяване на обхвата и увеличаване на размера на помощта.   По-трудно помощ ще получават семействата, чиито деца не ходят редовно на училище. Целта на мярката е да се стимулира връщането на децата в училище.    Право на целева помощ за отопление имат лицата и семействата, чийто средномесечен доход за предходните 6 месеца преди месеца на подаване на заявлението-декларация за получаване на помощта е по-нисък или равен от диференциран минимален доход за отопление. Лицата и семействата също така трябва и да отговарят на условията, регламентирани в Правилника за прилагане на Закона за социално подпомагане.\r\nЗаявления-декларации за отпускане на се подават в дирекциите \"Социално подпомагане\" по настоящ адрес до 31 октомври. Заявленията са достъпни на интернет страницата на Агенцията за социално подпомагане. От общо 28 държави в Европейския съюз 17 имат осезаем проблем с енергийната бедност.\r\nСтава ясно и че разходите на семействата за електричество растат, като това е най-видимо в домакинствата с ниски доходи, показва изследване на Open Exp ( ), публикувано от Европейската коалиция за право на енергия. Според изследването в България, Словакия и Унгария нивото на енергийна бедност е „екстремно“, като 40 на сто от нашенците са енергийно бедни според стандартите на Европейската комисия. Най-добре се представят Швеция и Финландия, където нивото на енергийна бедност е най-ниско. ", "date": "2019.08.08", "title": "Само за месец 140 000 души са подали декларация за енергийна помощ"}
{"url": "https://www.actualno.com/society/novini-ili-novini-kartinata-na-pechata-za-8-avgust-news_775109.html", "text": "               Изданието пише, че докато Земеделското министерство се надява България да получи пари от Европа за борбата с чумата, а Агенцията по храните продължава с налагането на , протестиращите стопани разширяват съпротивата си. Те недоволстват и от нехайството на властите заради начина, по който се избиват животните. Според тях контейнерите в населените места вече са пълни с животински отпадъци, които пръскат още зарази. Хората поканиха  и премиера Бойко Борисов да отиде на място и да провери.    Ежедневникът отбелязва, че всички държавни имоти, частна държавна собственост, ще се продават на електронна платформа. Така ще се обявяват на търг и имоти на дружества, които са с над 50% държавно участие, както и тези, в които мажоритарно държавните компании имат над 50% участие. Това става ясно от проект за наредба за електронна платформа за продажба на имоти, публикувана за обществено обсъждане. Електронната продажба включва и имоти под 10 хил. лв., които са в компетентността на областните управители, както и на обособени части на лечебни заведения. Всекидневникът коментира, че средната заплата в София е надминала 1700 лева. Според медията в столицата възнагражденията са със 70% по-високи спрямо останалите места в страната. Само в девет области заплатите са средно над 1000 лв., сочат още данните на НСИ. Веднага след столицата по доходи се нареждат жителите на Стара Загора със средна заплата от 1179 лв. Основната причина за това са заводите за производство на части за автомобили в града. На трето място с 1145 лв. пък е е София-област.     По над 5100 българи средно на ден подават заявления-декларации за помощ за отопление. От началото на кампанията на 1 юли до 5 август заявление за отпускане на целева помощ за отоплителен сезон 2019/2020 г. са внесли 139 829 души. Отказ са получили 7176 кандидати, съобщиха пред „Монитор“ от Агенцията за социално подпомагане. Броят на поискалите енергийна помощ само през първия месец на срока за подаване, който продължава до края на октомври, се равнява на 70% от всички, получили средства за отопление през сезона (2018-2019 г.). С целева помощ за отопление бяха подпомогнати 209 647 случая на лица и семейства, а изплатената сума е в размер на 98 898 841 лв. ", "date": "2019.08.08", "title": "Новини или Novini - картината на печата за 8 август"}
{"url": "https://www.actualno.com/society/spasi-sofija-pita-fandykova-zashto-ne-izpolzvate-novata-trolejbusna-linija-7-news_775238.html", "text": "      Гражданската организация Спаси София пита кмета на столицата, , защо не използва новата тролейбусна линия 7, когато отива на работа, като по този начин даде добър пример на своите съграждани.      Те припомнят, че новата тролейбусна линия пряко свързва кварталът, където г-жа Фандъкова живее и сградата на Столичната община, без да има нужда от прекачвания. За изграждането на тролейбусната мрежа, общината похарчи 4 млн. лв. и унищожи готовата инфраструктура на трамвай 6 в Лозенец.   Въпреки протестите и събраните над 5000 подписа, столичното ръководство не се вслуша в гражданите и замени трамвайното трасе с тролейбусно, което обаче не прави връзка с пл. Петте кьошета, пл. Македония и бул. Христо Ботев.\r\n„Г-жа Фандъкова през годините обеща да запази трасето на трамвай 6 в Лозенец, и да бъдат построени десет нови тролейбусни отсечки. Затова е нормално да очакваме именно тя използва новата тролейбусна линия, която освен всичко, минава изключително близо до нейния дом в кв. Манастирски ливади и до сградата на Столичната община.  Вероятно мерцедесът на НСО е далеч по-привлекателен вариант от стар и мръсен Икарус, минаващ през 20 минути в пиковите часове и влачещ се 30 минути до центъра в 30+ градуса, но вярвам че г-жа Фандъкова би се справила с това предизвикателство, както го правят хиляди пътници всеки ден.“, коментира Борис Бонев от организацията.\r\nОт Спаси София обръщат внимание върху факта, че привлекателността на градския транспорт зависи не само от превозните средства, но и от интервалите, скоростта на движение, състоянието на спирките, лесните прекачвания и единния билет за време.   Според тях кметът трябва да даде сигнал към обществото, че градският транспорт е добра алтернатива за всички, включително и за заетите и бързащи софиянци. А възможността всеки ден да е сред хората ще позволи на г-жа Фандъкова и да намери решения за проблеми, с които през годините не е успяла да се справи.    “Новата тролейбусна линия 7 се движи през 20 минути в пиковите часове, което може би е добър интервал за град като Враца, но за столицата е крайно недостатъчен” - констатират активистите.\r\n„Един от проблемите на управляващите общината е, че те не се възползват от услугите, които самите планират и затова нямат реална представа какви са проблемите, с които софиянци ежедневно се сблъскваме.\r\nГрадският транспорт е много добър пример точно за това. През цялото време ни се говори, колко много се прави за него, но продължаваме да чакаме дълго време на спирки без навеси, липсва интегрирана билетна система, а скоростта на придвижване все още не е конкурентна на автомобилите. Докато това не се промени, “, допълни Борис Бонев.   Активистите се надяват, че предстоящите местни избори ще бъдат добър катализатор на нов тип мислене и управление в София, даващи път на устойчивото развитие на града. ", "date": "2019.08.08", "title": "Спаси София пита Фандъкова: Защо не използвате новата тролейбусна линия 7?"}
{"url": "https://www.actualno.com/america/maduro-sprja-pregovorite-s-opozicijata-sled-sankciite-na-sasht-news_775132.html", "text": "      Президентът на Венецуела Николас Мадуро спря разговорите с опозицията в страната и обвини САЩ за това - заради .  Той нареди на представителите на своето правителство да не пътуват до Барбадос за планираните разговори с политическата опозиция, предаде БГНЕС.      Мадуро \"реши да не изпраща венецуелската делегация\" за преговори в днес и утре (8 и 9 август) с представители на опозиционния лидер Хуан Гуайдо \"поради тежката и брутална агресия\", която \"непрекъснато се осъществява от администрацията на Доналд Тръмп срещу Венецуела\", гласи правителствено изявление, цитирано от АФП.   Междувременно хиляди привърженици на Мадуро излязоха на улиците в Каракас, като протестираха срещу решението на Вашингтон да блокира всички финансови активи на венецуелското правителство в САЩ. \"Yankee Go Home\", \"Hands Off Venezuela\" пишеше на плакатите, които държаха протестиращите.\r\nПо-рано Николас Мадуро изрази надежда, че Каракас ще успее да възобнови диалога с Вашингтон и да изгради нов тип отношения със САЩ.   ", "date": "2019.08.08", "title": "Мадуро спря преговорите с опозицията след санкциите на САЩ "}
{"url": "https://www.actualno.com/cars/kitajci-shte-predlagat-evropa-avtomobili-koito-ne-moje-da-se-kupjat-news_775149.html", "text": "      Китайската марка Lynk Co, която е собственост на концерна Geely, излиза на европейския пазар, но нейните модели няма да може да се купуват, а ще се взимат под дългосрочна аренда. Това разкри пред Automotive News Europe управляващият директор на фирмата Ален Висер.      За разлика от конкурентите си, Lynk Co няма да изгражда дилърска мрежа, а ще покани клиентите си в онлайн-магазини. Автомобилите ще се предлагат срещу 500 евро на месец, като договорът ще може да бъде прекратен във всеки един момент. На по-късен етап ще се предлагат и автомобили на старо, като цената на тяхната аренда ще е по-ниска.    Първият модел на марката ще бъде хибридният кросоувър \"01\", който е изграден на платформата на Volvo XC40. Европейците ще получат достъп до него през пролетта на 2020 г. Няколко месеца по-късно ще излезе и втори модел от този клас - \"02\".\r\nВисер разкри, че при повреда на автомобила по време на арендата му, разходите ще бъдат поети от производителя. Затова, бизнес-концепцията на Lynk Co се отличава радикално от тази на другите компании. \"Колкото повече наши коли се нуждаят от ремонт, толкова по-малко приходи ще получаваме\", обясни топ-мениджърът.  Първият магазин на Lynk Co в Европа ще бъде отворен в Амстердам, а след това ще го последват Белгия, Швеция и Финландия. След двата кросоувъра ще излезе и седан \"03\", който вече се предлага на китайския пазар.        ", "date": "2019.08.08", "title": "Китайци ще предлагат Европа автомобили, които не може да се купят"}
{"url": "https://www.actualno.com/europe/vyzmojno-li-e-da-ruhne-zashtitnijat-sarkofag-nad-aec-chernobil-video-news_775099.html", "text": "      Стоманобетонният саркофаг, който бе изграден за защита от радиоактивността след от 1986 г., може да рухне съвсем скоро. Това пише електронното издание на косовския ежедневник Gazeta Express, цитирано от агенция \"Фокус\".      Експерти твърдят, че има „много голяма“ вероятност конструкцията, тежаща 7,2 хил. тона, да поддаде.\r\nУкраинската фирма, отговаряща за поддържането на , подписа договор за 70 милиона евро за справяне с проблема до 2023 г. Тя нае строителна компания, която да подпомага работата на 600 000 работници, които започнаха да строят първоначалния саркофаг по-малко от два месеца след бедствието. припомня, че на 10 юли Европейският съюз официално предаде на Киев новото обезопасително съоръжение, издигнато над четвъртия блок на . На церемонията тогава присъства и президентът на Украйна Владимир Зеленски. Специалисти поясниха, че на площта, която заема инсталацията, могат да бъдат разположени четири футболни игрища.  \"Постоянният саркофаг в чернобилската АЕЦ е предаден на украинската страна ( ), т.е. Украйна е отговорна за поддържането на структурата, както и за демонтажа на първичния саркофаг, който е бил построен непосредствено след произшествието\", уточниха по-рано от представителството ЕС в страната.         ", "date": "2019.08.08", "title": "Възможно ли е да рухне защитният саркофаг над АЕЦ \"Чернобил\"? (ВИДЕО)"}
{"url": "https://www.actualno.com/europe/salvini-zaplashi-s-razvaljane-na-upravlenieto-v-italija-i-predsrochni-izbori-news_775127.html", "text": "      Италианският вицепремиер и лидер на партия \"Лига\" Матео Салвини отбеляза несъгласието на партията му с \"Движение 5 звезди\", и отново обяви, че е възможно да има предсрочни избори, предаде БГНЕС.      \"От единадесет месеца работим върху закони, които служат за благото на италианците. Но нещо се наруши през последните два-три месеца\", каза Матео Салвини на митинг в град Сабаудия.   Речта на Салвини се състоя след среща с италианския премиер Джузепе Конте. Тя последва гласуването в Сената във връзка с изграждането на високоскоростна железопътна линия между Торино и Лион (TAV). Сенаторите от \"Лига\" гласуваха против резолюцията на \"Движение 5 звезди\" и се присъединиха към парламентарната опозиция по този въпрос. Така двете политически сили, които съставляват мнозинството и в двете камари на парламента, всъщност гласуваха разнопосочно по този основен въпрос.\r\n\"На последно място, ние сме заинтересовани да получим малко повече министерски места. Не се интересуваме да бъдем министри, за да работим като министри. Или трябва да вършим работа, или хората отново трябва да имат думата\", посочи Салвини.  Вицепремиерът отмени два планирани партийни митинга и ще остане в Рим. Както стана известно, премиерът Конте също направи промени в графика си. Според местни медии очакват се промени в правителството.\r\n\"Не ме интересуват големи или малки смени. Идеите не струват няколко министерски места. Това е като брак: ако прекарвате повече време в кавги и се обиждате един друг, вместо да правите любов, по-добре е да се погледнете в очите и да вземете решение като възрастни\", обясни Салвини.   Той подчерта, че \"италианците не могат да изчакат свършването на безкрайните кавги\". \"Ако има проблем, той трябва да бъде решен бързо. Много благодаря за направеното досега, но съдбата ни е в ръцете на италианския народ\", заяви лидерът на Лигата.     ", "date": "2019.08.08", "title": "Салвини заплаши с разваляне на управлението в Италия и предсрочни избори "}
{"url": "https://www.actualno.com/politics/sinyt-na-borislav-sarafov-vsyshtnost-ne-e-proveren-izcjalo-news_775139.html", "text": "      Ревизията на доходите на сина на ръководителя на Следствието Борислав Сарафов - Боби, всъщност не е пълна. Това твърди вестник \" \".      Медията пише, че не е проверявана 2019 година и по този начин в проверката не са влезли две от трите му имотни сделки, които изглеждат подозрително. А преди седмица излезе новината, че с доходите и имуществото си според НАП.   Синът на Сарафов започва да пазарува имоти през 2018 г. През август 2018 г. той си купува от \"Еделвайс-3 Бояна\" ЕООД ателие от 149 квадрата с общите части и две тераси от 87 квадрата за 109 542 евро (735 евро на квадрат без терасите) и гараж за 57 600 лв. Ателието е разположено в затворен комплекс в Бояна, като според сайта на фирмата началните цени в комплекса при разгарянето на скандала тръгваха от 1224 евро на квадрат.\r\nПрез март 2019 г. Сарафов купува от същата фирма второ ателие в комплекса от 137 квадрата с общите части и тераса от 10 квадрата, като платената цена по сделката е 98 186 евро, или 192 035 лв. (717 евро на квадратен метър без терасата). Тази сделка изобщо не е изследвана от данъчните. Те не са ревизирали и извършена от Сарафов-младши продажба месец по-рано - през февруари. Тогава синът на Сарафов успява да продаде жилище в \"Люлин\" от 65.2 квадрата значително по-изгодно - за 68 000 евро, или 1043 евро на квадрат.  От Националната агенция за приходите обясниха, че 2019 година не е ревизирана, защото още не е приключила и Сарафов-младши тепърва ще декларира доходите си за нея. Проверка за несъответствие ще може да се прави едва след като се подаде декларация за 2019 година, тоест евентуално през 2020 година, като срокът за подаване на декларация е до средата на годината. Това е на теория - не е ясно дали изобщо ще има продължение на този сюжет, след като беше тържествено приключен от прокуратурата. Не се разбра и кой и защо е определил началната дата на ревизията да е януари 2015 година - данъчните или прокуратурата.\r\nСарафов-младши е последна година студент по право в Лондон. Във фирмените регистри няма данни той да се занимава с бизнес. Купените жилища не са ипотекирани в банка.   В последната си декларация от февруари 2018 година бащата на Боби - Борислав Сарафов, е посочил, че е продал апартамент от 46 квадрата в \"Люлин\" за 86 хил. лв. Тогава е имал и 10 хил. лв. банков влог, а бившата му съпруга Евгения - 196 хил. лв. спестявания и пари от продажбата на семейния апартамент. Тогава Сарафов декларира, че изплаща и 63 хил. лв. кредит. Не става ясно откъде са парите на сина му за покупката на двете жилища в луксозната кооперация \"Еделвайс\" в \"Бояна\".    Борислав Сарафов беше принуден да излезе в отпуск, докато трае проверката срещу сина му, но се върна тихомълком на работа още през май. ", "date": "2019.08.08", "title": "Синът на Борислав Сарафов всъщност не е проверен изцяло"}
{"url": "https://www.actualno.com/america/sobstvenikyt-na-victorias-secret-obvini-v-krajba-na-milioni-obvinen-za-pedofilija-news_775138.html", "text": "      Милиардерът Лесли Уекснър, основател и изпълнителен директор на L Brands Corporation, която притежава марката бельо Victoria's Secret, заяви, че бившият ѝ финансов мениджър, милиардерът Джефри Епщайн, обвинен в педофилия, е откраднал повече от 46 милиона долара от неговото богатство.      В писмо до членове на своята фондация Wexner, Лесли Уекснър заяви, че липсващите средства са открити, след като през 2007 година решава да прекрати отношенията с Епщайн на фона на твърденията за сексуален тормоз. \"Установихме, че той е присвоил огромни суми пари, които принадлежаха на мен и семейството ми. В интерес на истината това беше голям шок, въпреки че това не е нищо в сравнение с немислимите обвинения, които сега се повдигат срещу него\", пише Уекснър в писмо, цитирано от The Wall Street Journal, предаде БГНЕС.   Според вестника, Епщайн е управлявал инвестиции, както и благотворителни и доверителни фондове на Уекснър.\r\n\"Срамувам се, че както много други хора, господин Епщайн ме измами. Сега  знам, че доверието ми в него е било крайно необосновано и искрено  съжалявам, че нашите пътища са се пресекли\", пише Уекснър.  Адвокатът на Епщайн засега не може да бъде намерен, а говорителят на Уекснър отказа да коментира дали милиардерът е докладвал ситуацията пред властите.\r\nПо-рано беше съобщено, че американската прокуратура обвинява Джефри Епщайн, че е имал сексуални отношения с десетки непълнолетни момичета, които е водел в резиденциите си в Ню Йорк и Флорида. Той им плащал стотици долари в брой, след което инструктирал някои от жертвите да му служат като сводници, за да му водят нови момичета. Отбелязва се, че възрастта на някои жертви не е надвишавала 14 години.   Епщайн беше обвинен в трафик на непълнолетни с цел сексуална експлоатация – престъпление, за което се предвижда до 40 години затвор. В началото на юли съдът в Манхатън в Ню Йорк, след като изслуша Епщайн реши да го остави в ареста и да не го пусне под гаранция. По-късно Епщайн беше открит в затворническата си килия в безсъзнание и с наранявания по шията.     ", "date": "2019.08.08", "title": "Собственикът на Victoria's Secret обвини в кражба на милиони обвинен за педофилия"}
{"url": "https://www.actualno.com/america/amnesty-international-objavi-sasht-za-opasna-dyrjava-news_775137.html", "text": "      Правозащитната организация Amnesty International предупреждава онези, които планират да посетят САЩ, като ги призова да проявят максимална предпазливост поради опасността от и прекалено либералния режим за носене на огнестрелно оръжие, предаде БГНЕС.      \"Amnesty International призовава хората по целия свят при пътуване в Съединените щати да проявят повишено внимание и да имат план за спешни случаи. Тези препоръки се издават в светлината на продължаващото високо ниво на насилие с оръжие в страната\", , публикуван на уебсайта на организацията.   По-специално, организацията препоръчва да се избягват многолюдни места, \"особено културни събития, храмове, училища и търговски центрове\". Също така се препоръчва да бъдете много внимателни при посещение на бар, нощен клуб или казино.\r\n\"Поставяйки собствеността на оръжието над основните права на човека, американските власти съзнателно и систематично правят грешки на различни нива и игнорират своите международни задължения за осигуряване на правата и сигурността на хората\", се казва в изявлението на Amnesty International.  Организацията отново призова за реформи в областта на притежаването и използването на огнестрелно оръжие, включително пълна проверка на биографията на купувача, разработване на национални правила за регистриране и издаване на лицензи, задължително обучение за използване на оръжия, забрана на продажбата на частни лица на оръжия с голям калибър и на автомати, както и задължително съхраняване на оръжията в сейф.\r\nПрипомняме, че най-големият противник на по-строгия режим за притежание на огнестрелно оръжие е Националната оръжейна асоциация на САЩ (НОА), обединяваща американските производители на оръжие. НОА има много сериозно политическо влияние и мнозина сенатори и конгресмени, предимно републиканци, дължат политическата си кариера именно на подкрепата на асоциацията, която парира всякакви по-сериозни законодателни инициативи за ограничаване на огнестрелните оръжия.   В статия отпреди 4 дни, The New York Times събира политически позиции на демократите и републиканците, като тези на вторите се въртят около мантрата, че за последните масови убийства - в Ел Пасо и Дейтън, основната вина е на \"пълните с насилие видеоигри\". Вестникът, обаче, изрично посочва, че такива видеоигри има и в много други държави, където обаче няма проблем с масови стрелби и огнестрелните оръжия.     ", "date": "2019.08.08", "title": "Amnesty International обяви САЩ за опасна държава"}
{"url": "https://www.actualno.com/curious/kanadec-pogreshka-sam-izvika-policijata-i-beshe-arestuvan-news_775128.html", "text": "      73-годишният жител на Чебог, град в Нова Скотия, по невнимание е набрал спешната телефонна линия 911, докато е възнамерявал да набере 411 за да получи информация.      Мъжът казал на операторите, че е направил грешно набиране, но полицията така или иначе се е отзовала, за да провери обаждането. При посещението си полицаите откриват над 100 огнестрелни оръжия - 94 пушки и шест пистолета, предаде БГНЕС.   Оръжията са законно притежавани, но неправилно съхранявани, съобщи Кралската канадска планинска полиция. Затова те са конфискувани и мъжът е арестуван заради небрежно съхранение на огнестрелно оръжие.\r\n\"За нас е необичайно да открием нещо съвсем различно, когато пристигнем. По принцип бяха разхвърляни из цялото жилище. Щом нашите офицери влязоха в дома с разрешение, те видяха огнестрелните оръжия\", заяви говорителят на полицията в Нова Скотия Дженифър Кларк пред АФП.  Мъжът, чието име не се споменава, вече е освободен и ще се яви в съда на 5 октомври. Заглавна снимка:   ", "date": "2019.08.08", "title": "Канадец погрешка сам извика полицията и беше арестуван "}
{"url": "https://www.actualno.com/curious/gorkite-jeni-ako-myjete-im-sa-edna-ot-tezi-2-zodii-news_775190.html", "text": "                  Мъжете Близнаци наистина имат две лица - едното е на добро мамино момченце, което изпълнява всичките ти желания, а другото на уверен завоевател на женски сърца.   Когато той иска нещо опитва да играе първата роля, получи ли го обаче, веднага показва истинското си лице. Близнаците рядко остават с една жена преди да са навършили 30-те и да се почувстват притиснати от времето да създадат семейство.         ", "date": "2019.08.08", "title": "Горките жени, ако мъжете им са една от тези 2 зодии"}
{"url": "https://www.actualno.com/balkani/zaev-blagodarenie-na-dogovora-postignahme-skok-v-tyrgovskija-obmen-s-bylgarija-news_775180.html", "text": "      След подписването на Договора за приятелство с България има ръст на търговския обмен в размер на 8.2 на сто през 2018 година и увеличаване на износа от 4.1 на сто в периода януари-май 2019 година.      Това съобщи македонският министър-председател Зоран Заев, предаде БГНЕС.   Припомняме, че Договорът за приятелство между България и Република Северна Македония бе подписан на 1 август 2017 година от премиерите на двете страни - Бойко Борисов и Зоран Заев. В началото на този месец двамата лидери отбелязаха втората годишнина от споразумението. Борисов и Заев положиха цветя на гроба на Гоце Делчев в църквата \"Св. Спас\" в Скопие и откриха паметника на полковник Константин Каварналиев в Дойран. Двамата изразиха категоричното си намерение да изградят необходимата жп и магистрална инфраструктура между двете държави, която е част от Коридор №8. ", "date": "2019.08.08", "title": "Заев: Благодарение на договора постигнахме скок в търговския обмен с България "}
{"url": "https://www.actualno.com/asia/erdogan-otnovo-podcherta-che-turcija-ne-priznava-aneksiraneto-na-krim-news_775116.html", "text": "      \"Турция не признава анексирането на Крим от Русия и ще продължи да защитава правата на кримските татари\". Това заяви турският президент Реджеп Ердоган на съвместна пресконференция с украинския си колега Владимир Зеленски, който е в Анкара на официално посещение, предаде БГНЕС.      Изявлението е поредното такова от турския президент, но е първото, направено съвместно със Зеленски.   \"Днес потвърдих, че Турция винаги ще подкрепя независимостта на Украйна. Турция не призна и няма да признае анексията на Крим. Кримските татари са важен елемент на отношенията между нашите държави. Ще продължим да разглеждаме нашия приоритет за защита правата на кримските татари, запазване на тяхната национална идентичност\", каза Ердоган.\r\nТурският президент обясни, че Турция се надява на бърз край на конфликта в Източна Украйна. \"Ние подкрепяме процеса в Минск и мисията на ОССЕ, в която има турски дипломати. Вчера научихме, че четирима военнослужещи са убити в Източна Украйна. Изказвам съболезнования на президента на Украйна и нейния народ\", добави Ердоган.   ", "date": "2019.08.08", "title": "Ердоган отново подчерта, че Турция не признава анексирането на Крим"}
{"url": "https://www.actualno.com/politics/neno-dimov-nacionalnite-parkove-sa-s-tvyrde-ogranichitelni-rejimi-news_775161.html", "text": "      \"Нарушава се определен ред, независимо дали ни, харесва или не. Отново излиза въпросът за планинският туризъм, който от години очаква своя дебат и се управлява от една малка група хора, но има и други групи хора, чиито интереси не са отразени адекватно\". Това каза министърът на околната среда и водите Нено Димов в коментар на масовото изкачване на , чийто организатор ( ) бе санкциониран. По думите на Димов националните паркове са с твърде ограничителни режими и много хора не могат да практикуват любимите си спортове през лятото и зимата.      В коментар за министърът изрази мнение, че се използват прекалено силни думи за естествени процеси, като горските пожари. Той допълни, че голяма част от екологичните организации имат политически привкус, като и у нас, те са част от политическо движение.  \"Не може така с лека ръка да говорим с такива силни думи за неща, които са естествена част от природата\", повтори Димов в интервю за БНТ.   Относно , евтаназирани заради африканската чума, министърът увери, че местата са подбрани, като 60% от поисканите са отказани. Той увери, че местата за загробване се избират много внимателно, а транспортирането е един от най-сериозните начини за пренасяне на болестта. Димов призна, че е могло по-рано да се набележат места за загробване.\r\n\"Още миналата седмица са осигурени средства на националните паркове за залагане на капани за диви прасета, така че няма проблем там. При старта на ловния сезон популацията на диви прасета трябва да бъде сведена до под 0.03 на хектар, така че през късната есен, когато стартира ловния сезон, ще коментираме мерки и с ловците\", допълни още министърът на околната среда и водите.  Министърът смята, че с има няколко проблема, като първият е с отпадъците.\r\n\"Отново тръгвайки от Царево и стигайки до Шабла, ще видите кметовете какви разходи имат, за да почистят за това диво къмпингуване. Второто са всичките биологични нужди, които всеки от нас има, какво се случва с отпадните води. Този закон се опитва се регламентира, че на местата, на които може да има диво къмпингуване, трябва да има някакви минимални условия и изисквания\", категоричен бе той.    ", "date": "2019.08.08", "title": "Нено Димов: Националните паркове са с твърде ограничителни режими"}
{"url": "https://www.actualno.com/burgas/20-godishen-problem-tormozesht-mnogo-burgazlii-e-na-pyt-da-byde-reshen-news_775179.html", "text": "      20-годишен проблем, свързан с наводненията в района на канала, свързващ езерото „Вая” и „Черно море” в Бургас, е на път да бъде решен. Той е причина за честите наводнения в района, залетите имоти, непроходимостта на пътя Бургас-Созопол, наводнени търговски складове и помещения в района.      До сега липсата на финансиране беше основната пречка за неговото решаване. Сега се търси фирма, която да почисти „Вая 2“ . Областният управител Вълчо Чолаков и каймаканинът на Енез, Турция – Елиф Чанан подписаха проект, с който ще се финализира почистването на съоръжението.\r\nТой е на стойност като част от тях - са за дейности, изпълнявани от бургаската  администрация. Парите са предвидени не само за почистването на канала, но и за кампании насочени към подобряване на околната среда и почистване на отпадъци на други места.\r\nСрокът за изпълнение на проекта е две години. Експерти от Областна администрация Бургас, вече подготвят обществена поръчка за избор на изпълнител, който е в състояние да се справи с почистването на съоръженията, които са затлачени с различни видове отпадъци от години.   Пространството, което подлежи за почистване е 260 м., но територията е с голяма широчина, а водният поток образува водно огледало със значителна площ. Изграждането на път, който да обслужва дейностите на хората от района, също е част от изискванията към изпълнителя.\r\nС реализирането на проекта се очаква жалбите и сигналите на потърпевшите в този участък на Бургас да останат в миналото.     ", "date": "2019.08.08", "title": "20-годишен проблем, тормозещ много бургазлии, е на път да бъде решен"}
{"url": "https://www.actualno.com/balkani/vlastite-v-severna-makedonija-vzimat-prevantivni-merki-sreshtu-chumata-po-svinete-news_775178.html", "text": "      Има реална опасност да  се появи и в Северна Македония, предупреждават македонските ветеринари.      В момента македонските власти взимат всички необходими мерки за предпазване от заразата, съобщават македонски медии, цитирани от БГНЕС.   В следващите седмици започва инспекцията на ферми, като целта е стопаните да бъдат наясно за признаците на болестта, но и да сигнализират властите веднага при съмнения за чумата. Държавата е подготвена, като вече е изготвен и приет план, ако африканската чума се появи в страната.\r\nСпоред различни данни в страната се отглеждат около 200 хиляди прасета. \"Има ясни правила, при съмнения за болестта се унищожават свинете в район от три километра от появата на заразата.  Ако заболяването се появи, щетите може да бъдат много големи, но правим всичко да  не се появи\", каза за телевизия Сител директорът на Агенцията за храна и ветеринарство Зоран Атанасов. ", "date": "2019.08.08", "title": "Властите в Северна Македония взимат превантивни мерки срещу чумата по свинете "}
{"url": "https://www.actualno.com/curious/naj-groznite-plajni-selfita-news_775194.html", "text": "             Ако все пак не може да се сдържите да не се похвалите онлайн и смятате, че ако не споделите, все едно не сте там, ще ви покажем няколко типа снимки, за които да забравите.       Може би най-любимата снимка на повечето жени - снимка на краката. Не изпънати, не във водата, а точно така - приличащи на кренвирши. Не, никак не изглежда добре.\r\nКои са останалите грозни вижте в  ", "date": "2019.08.08", "title": "Най-грозните плажни селфита  "}
{"url": "https://www.actualno.com/showbusiness/viki-ot-mastilo-otnovo-stana-majka-snimka-news_775198.html", "text": "      Виктория Терзийска стана майка за втори път. Вокалистката на група  \"Мастило\" е родила вчера момиченце, което са кръстили София. Певицата сама се  похвали с щастливата новина, като сподели и снимка на новороденото си  бебе във Facebook.      \"Днес (7 август бел.р.) с моя съпруг Петър, станахме родители за втори път! На бял свят се появи дъщеря ни София! Нека е здрава, щастлива и благословена! Наздраве за София!\", написа радостната майка в социалната мрежа.\r\nНа снимката Вики държи ръчичката на малкото си момиченце.   Певицата и съпругът й Петър Величков вече са родители на 3-годишна  дъщеря, Маргарита. Те са заедно от 2015, а през 2016 година се ожениха.  Величков има и двама сина от предишния си брак. ", "date": "2019.08.08", "title": "Вики от Мастило отново стана майка  (снимка)"}
{"url": "https://www.actualno.com/curious/2-te-zodii-po-koito-myjete-poludjavat-news_775186.html", "text": "             Лъвиците са истински прелъстителки и за това мъжете толкова ги харесват. Обичат това, че са уверени и съвсем не без причина. Жените зодия Лъв са изключително привлекателни, а освен това и много умни.    Мъжете харесват и това, че винаги има какво да си говорят с тях и никога помежду им няма неловко мълчание. Тези жени знаят как да дълго да останат загадка за мъжете и никога не се разкриват изцяло. Точно за това и са толкова интересни, защото трудно се разкриват.    ", "date": "2019.08.08", "title": "2-те зодии, по които мъжете полудяват"}
{"url": "https://www.actualno.com/politics/signal-sreshtu-geshev-za-korupcija-i-zloupotreba-s-vlast-news_775199.html", "text": "       \" \" Това е основната теза в сигнал за извършени престъпления от единствения кандидат за главен прокурор от общ характер – корупция, злоупотреба с власт, данъчни измами, престъпление по служба, конфликт на интереси, подаден от Гражданско движение \"Боец\" пред Върховна касационна прокуратура, ВСС и КПКОНПИ.      Движението се опира на медийни публикации, касаещи имотното състояние на Гешев и семейството му - по-точно жената, с която живее във фактическо съжителство т.е. Детелина Ханчева, която има връзка с основния свидетел по делото \"Иванчева\" Александър Ваклин през Марио Кръковски и от Спецпрокуратурата. \"Боец\" посочва в сигнала си, че от 40 000 лева за апартамент в София при данъчна оценка от 102 000 лева представлява \" \". Неправителствената организация напомня, че свалената от длъжност кметица на \"Младост\" Десислава Иванчева е спряла строителни проекти на Ваклин.   \" \", гласи тезата на \"Боец\" за развитието на нещата по този случай.\r\nЗа финал неправителствената организация посочва, че ще запознае с казуса Европейската комисия, Европейския парламент и всички релевантни международни институции и припомня, че на 12 септември вечерта, пред Съдебната палата в София, предстои нов протест срещу кандидатурата на Иван Гешев за главен прокурор. Още преди това, на 10 септември, също предстои протест - на същото място, с начален час 18:30 часа. Пълното съобщение на \"Боец\" прочетете !  Междувременно, столичната кметица Йорданка Фандъкова се похвали във Facebook, че \"след изключително тежки и дълги преговори\" 3 от най-проблемните терени в \"Младост\" няма да бъдат застоявани.    Припомняме, че точно преди да бъде арестувана, Десислава Иванчева водеше такива преговори за 14 терена и твърди, че в деня на ареста е имала среща с общинския съветник от ГЕРБ и председател на Комисията по опазване на околната среда към Столичния общински съвет Лорита Радева, съпруга на бившия вътрешен министър Валентин Радев. Неофициално от щаба на Иванчева твърдят, че 13 от 14-те инвеститори, с които е говорено, са били принципно съгласни да им бъдат дадени други терени за развитие на инвестиционни проекти - единствено Димитър Логофетов не бил съгласен. Той стои зад инвестиционен проект за 7-етажна сграда на ъгъла между ул. \"Свето Преображение\" и ул. \"Д-р Атанас Москов\", а за този проект малко преди ареста на Иванчева и заместничката ѝ Биляна Петрова в 7-мо РПУ за възможна документна измама.     ", "date": "2019.08.08", "title": "Сигнал срещу Гешев за корупция и злоупотреба с власт "}
{"url": "https://www.actualno.com/crime/otkriha-tjaloto-na-deteto-koeto-izchezna-v-reka-iskyr-news_775232.html", "text": "      Намериха тялото на детето, което изчезна във водите на река Искър край ВЕЦ „Варуна“. 12-годишно момче от Мездра Искър край ВЕЦ-Варуна. Инцидентът е станал вчера следобед. Две момчета се разхождали край река Искър, когато едното от тях се подхлъзнало и паднало във водата. Тялото на детето беше открито върху скарите на водно-електрическата централа.      Бащата на момчето разказа пред БНТ, че става въпрос за нещастен случай, а не за нерегламентирано къпане в реката в близост до канала за централата.   БГНЕС припомня, че докато се къпело в района на бента, момчето било повлечено от водата в канал, захранващ ВЕЦ „Варуна“. По време на инцидента детето е било заедно с вуйчо си. ", "date": "2019.08.08", "title": "Откриха тялото на детето, което изчезна в река Искър  "}
{"url": "https://www.actualno.com/balkani/trymp-iska-reshenie-syrbija-kosovo-do-sledvashtija-uni-news_775240.html", "text": "      Съединените щати определиха нов срок за разрешаване на косовския въпрос, като според сръбския всекидневник „Блиц“ администрацията на Доналд Тръмп се опитва да разреши въпроса до следващия юни и е категорично против бойкотирането на предстоящите избори, предаде БГНЕС.      Вестникът, позовавайки се на неназован източник, съобщи, че американците ще направят всичко по силите си, за да убедят сръбската опозиция да участва на пролетните избори следващата година.   „В пълен капацитет американската дипломация работи на няколко фронта, за да има подписано споразумение между Белград и Прищина до лятото на 2020 г., твърди източникът на вестника.\r\nОсвен към честите контакти на американски служители с Белград и Прищина, американските дипломати се опитват да сближат правителството и опозицията в Сърбия и чрез диалог да постигнат решение, с което би се избегнал бойкот на изборите.  „Когато договорът бъде финализиран и когато влезе в парламента, за американците ще бъде важно в законодателната власт да бъде и опозицията. Няма значение как ще гласува, просто да седят в залата и да гласуват“, твърди източникът на „Блиц“.\r\nА тук вижте защо Косово сръбските паспорти. ", "date": "2019.08.08", "title": "Тръмп иска решение Сърбия-Косово до следващия юни "}
{"url": "https://www.actualno.com/europe/zelenite-v-germanija-iskat-uvelichavane-na-danyka-vyrhu-mesoto-news_775193.html", "text": "      Германските Зелени, с известна подкрепа от дясноцентристите и лявоцентристите, предлагат увеличение на данъка добавена стойност върху , за да насърчат устойчивото отглеждане и хуманното отношение към животните, пише европейската редакция на Politico.      Според плана ДДС върху месото би се увеличил от сегашните 7% до 19%, колкото е за повечето стоки, заяви говорителят на фракцията Фридрих Остендорф пред Die Welt.   Той заяви, че подкрепя премахването на данъчните облекчения за месото и „заделянето (на приходите) за по-хуманно отношение към животните“. Той добави, че не вижда смисъл в това „месото да се облага със 7%, а овесеното мляко с 19%“, предаде агенция Фокус.\r\nКолегите на Остендорф от Германската социалдемократическа партия (ГСДП) и Християндемократическия съюз (ХДС) също предоставиха подкрепа за инициативата. Райнер Спиринг от ГСДП заяви, че си заслужава предложението да бъде обмислено – с предупреждение, че подобно увеличение на данъка ще се отрази предимно на потребителите – докато Алберт Щегеман обяви идеята за „конструктивно предложение“, ако се използва за подобряване на отношението към животните.  За разлика от тях „Левицата“ реагира хладно на идеята за увеличаване на данъците, което би засегнало потребителите с ниски доходи. Либералдемократите предупредиха, че подобна мярка би навредила на конкурентоспособността на германските . Дясната „Алтернатива за Германия“ също отхвърли предложението.\r\nВсе още не е решено дали подобно увеличение на данъка би променило поведението на потребителите. Земеделският експерт Катрин Венц, от германската Федерация за опазване на околната среда и природата, заяви пред Die Welt, че 10-процентното увеличение на цената вероятно няма да бъде достатъчно, за да промени навиците за купуване, особено след като месото все още е сравнително евтино.    ", "date": "2019.08.08", "title": "Зелените в Германия искат увеличаване на данъка върху месото"}
{"url": "https://www.actualno.com/europe/ucheni-slynceto-shte-uvelichi-globalnoto-zatopljane-s-25-gradusa-do-2600-godina-news_775299.html", "text": "      Руски и британски астрофизици изясниха как циклите на активността на Слънцето ще се променят в близко бъдеще и че тези промени няма да отслабят, а ще . Техните открития са публикувани в списание Scientific Reports.      \"Показахме, че 400-годишната тенденция към увеличаване на слънчевата радиация и съответно, на температурата на Земята, може да продължи през следващите шест века. Това ще доведе до факта, че до 2600 г. земната повърхност ще стане по-топла с повече от 2,5 градуса по Целзий\", каза Елена Попова от Висшето училище по икономика, цитирана от РИА Новости.   Слънчевата активност се определя от броя петна и проблясъци на Слънцето, свързани с промените в магнитното поле на звездата. Цикълът на слънчевата активност продължава около 11 години. През годините на активното Слънце магнитните бури се засилват и стават по-чести, което може да доведе както до технически проблеми, така и до неразположение при хората, и все по-често се наблюдават полярни сияния.\r\nНай-дългият известен спад на слънчевата активност е наблюдаван в края на 19 век от астронома Едуард Маундър. Минимумът на Маундер е продължил от 1645 до 1715 г., като той е свързан с „малката ледникова епоха“ в Европа. Вторият подобен епизод, наречен „минимумът на Далтън“, е регистриран от 1790 до 1830 година.  През последните години бяха публикувани няколко труда на учени от Обединеното кралство и Русия, които предполагат, че в следващите десетилетия може да започне някакво подобие на минимума на Маундър и нова „малка ледникова епоха“. Повечето климатолози, специалисти по слънчева физика и много други учени не са съгласни с тях.\r\nНапример голям отзвук предизвика работата, подготвена и публикувана от Попова, както и нейни колеги от Великобритания и Русия преди четири години. Тя показва, че магнитната активност на Слънцето варира не само по 11 години, но и в 100-годишен цикъл и стигна до извода, че скоро това забележимо ще намалее. Това може да доведе не до глобално затопляне, а до охлаждане.   Тези изчисления, както отбелязват Попова и нейните колеги, не вземат предвид как климатът зависи от това, как се променя само поведението на Слънцето, но и естеството на движението на Земята в орбита.    В новата си работа учените са добавили към своя модел и изчисления как климатът и слънчевата активност са се изменили през последните 100 000 години, като вземат предвид най-новите данни от наблюдения на Слънцето и резултатите от палеоклиматологични изследвания, включително изследване на дървесни пръстени на древни дървета.\r\nОсвен това те са разкрили естеството на дългосрочните колебания в слънчевата активност и го са го свързали с факта, че светилото не стои неподвижно, а периодично се измества спрямо центъра на Слънчевата система. Тези смени, както показват изчисленията на физиците, могат да намалят или увеличат количеството топлина, достигащо до Земята, с достатъчно големи стойности.\r\nТези изчисления показаха, че намаляването на слънчевата активност, чийто минимум ще настъпи в средата на този век, вероятно само ще забави, но няма да спре глобалното затопляне. Освен това през следващите векове, когато слънцето започне да достига върха на цикъла, то ще се ускори още повече. Само поради промените в слънчевата активност, без да се взема предвид „приноса“ на човек, температурите на Земята могат да се повишат с 2-2,5 градуса по Целзий.   Пикът на този процес ще настъпи след около 600 години и след това ще започне постепенно намаляване на слънчевата активност, което ще приключи едва през 3700 година. Всичко това, според изследователите, трябва да се вземе предвид при прогнозиране на бъдещия климат на Земята. ", "date": "2019.08.08", "title": "Учени: Слънцето ще увеличи глобалното затопляне с 2,5 градуса до 2600 година "}
{"url": "https://www.actualno.com/europe/zemetresenie-ot-59-stepen-v-ugozapadna-turcija-news_775303.html", "text": "      Земетресение с магнитуд 5,9 разтърси Югозападна Турция, съобщава Европейския сеизмологичен център.      Земетресението е на 227 км източно от Измир и  е на дълбочина 7 километра.   Очаквайте подробности! ", "date": "2019.08.08", "title": "Земетресение от 5,9 степен в Югозападна Турция "}
{"url": "https://www.actualno.com/chronicles/incidentyt-ot-boa-du-kazie-news_775083.html", "text": "      Боа дю Казие (на френски: Bois du Cazier) е изоставена каменовъглена мина край Марсинел (днес част от Шарлероа), Белгия, превърната в музей, обект на световното наследство на ЮНЕСКО.      На 8 август 1956 г. в Боа дю Казие става най-тежкият инцидент в историята на белгийската добивна промишленост. При пожар в мината загиват 262 от намиращите се вътре 274 души, от тях 136 италианци (над половината от жертвите), 95 белгийци.   По онова време в белгийските мини работят около 47 хил. италианци (съставлявайки 30% от заетите в бранша), а цялата италианска имиграция в Белгия достига близо 0,5 млн. души. Случаят кара Италия да изисква по-добри, безопасни условия за работа на своите гастарбайтери, работещи въз основа договор за трудовата миграция между Белгия и Италия от 1946 г. Белгия започва да набира по-активно чуждестранни работници от други страни.\r\nИнцидентът в Боа дю Казие предизвиква въвеждането на по-строги регулации на безопасността на труда в Западна Европа и до намаляване на италианската имиграция в Белгия.  През 1967 г. мината е закрита, а след това е превърната в музей, посветен на аварията и на историята на въгледобива в района на Шарлероа. ", "date": "2019.08.08", "title": "Инцидентът от Боа дю Казие"}
{"url": "https://www.actualno.com/society/mvnr-njama-danni-za-postradali-bylgari-pri-zemetresenieto-v-turcija-news_775514.html", "text": "      Няма данни за пострадали български граждани при земетресението в района на град Бозкурт в югозападния турски окръг Денизли.      Българското посолство в Анкара и генералното консулство в Истанбул са в постоянен контакт с турските власти и в готовност да окажат съдействие на сънародниците при необходимост, съобщиха от МВнР.\r\nКъм момента се съобщава за ранени хора и материални щети вследствие на трусовете.\r\nБългарските граждани могат да се обръщат за съдействие към посолството ни в Анкара на телефони:  +90 312 467 20 71; +90 312 427 51 42, както и към генералното консулство в Истанбул: +90-212-281-01-14, +90-212-281-01-15, 0090-212-281-01- 16.  БГНЕС припомня, че земетресение с магнитуд 5,9 по скалата на Рихтер разтърси Югозападна Турция.\r\nЗеметресението е на 227 км източно от Измир и е на дълбочина 7 километра.\r\nТрусът е регистриран в 14:25 българско време, епицентърът му е на 49 километра източно от град Денизли в западната част на страната.       Управлението за бедствия и извънредни ситуации заяви, че земетресението е с епицентър град Бозкурт, провинция Денизли.\r\nПо данни на сеизмологичната обсерватория Кандили в Истанбул трусът е бил с магнитуд 6,5 по Рихтер.\r\nСпоред информация на телевизия НТВ при труса са се срутили редица сгради, в които имало хора. Спасители са извадили някои хора, които са хоспитализирани.\r\nКметът на град Бозкурт Бирсен Челик посочи пред телевизия НТВ, че засега няма информация за загинали хора, но има ранени. Трусовете са били усетени в южните окръзи Анталия, Бурдур и Ъспарта. ", "date": "2019.08.08", "title": "МВнР: Няма данни за пострадали българи при земетресението в Турция "}
{"url": "https://www.actualno.com/curious/pomnite-li-zdravko-ot-big-brother-eto-kakvo-se-sluchva-s-nego-dnes-news_775222.html", "text": "       Нaй-рaзпoзнaвaeмият шaмпиoн в иcтoриятa нa Big Brother - първият пoбeдитeл в рeaлити шoутo Здрaвкo Вacилeв, oчaквa трeтoтo cи дeтe.       Глaруcът oт Примoрcкo и cъпругaтa му Хриcтинa, кoятo cъщo триумфирa кaтo шaмпиoн в издaниeтo VIP Brother2 прeз 2007 г., oчaквaт c нeтърпeниe пoявaтa нa трeтoтo cи дeтe, кoeтo трябвa дa ce рoди в първитe дни нa дeкeмври.   Брeмeннocттa нa Хриcтинa вeчe cи личи, cпoрeд нeйни близки oт Примoрcкo, чaрoвнaтa пoлoвинкa нa Здрaвкo нocи живoт в утрoбaтa cи oт 5 мeceцa, пишe burgаs24.bg. Въпрeки, чe e в нaпрeднaлa брeмeннocт, Хриcтинa нe cпирa дa рaбoти и уcпeшнo ръкoвoди ceмeйния рecтoрaнт крaй Ceвeрния плaж.   Здрaвкo и Хриcтинa имaт двe дъщeри – 13-гoдишнaтa Яницa и 10-гoдишнaтa Зoрницa. Имeннo първoрoднoтo им дeтe дoнece пoбeдaтa нa \"глaруca\" в дeбютнoтo издaниe нa рeaлити фoрмaтa Big Brother, прoвeл ce в пeриoдa 18 oктoмври 2004 – 17 януaри 2005 г.\r\nТoгaвa Хриcтинa oбяви в eфирa нa Нoвa ТВ, чe e брeмeннa oт Здрaвкo, a cлeд блaгaтa вecт cтoтици хиляди глacувaхa гoлямaтa нaгрaдa oт 200 000 лeвa дa oтидe у \"глaруca\". C пaритe Здрaвкo cбъднa гoлямaтa cи мeчтa – купи cи coбcтвeнa туриcтичecкa яхтa, c кoятo и дo днec вoзи лeтoвници. Двaмaтa ce вeнчaхa в Coфия, a грaждaнcкият им брaк бe удocтoeн c приcъcтвиeтo нa тoгaвaшния кмeт нa Coфия Бoйкo Бoриcoв.    ", "date": "2019.08.08", "title": "Помните ли Здравко от Big Brother? Ето какво се случва с него днес"}
{"url": "https://www.actualno.com/sofia/pristrojavat-2-detski-jasli-v-sofija-za-novi-6-grupi-news_775531.html", "text": "      Две детски ясли в София ще бъдат пристроени, за да се увеличи капацитета им. ДЯ „Палавници“ ще се увеличи с две групи, а „Вълшебство“ -  с четири групи, като там ще се построи и физкултурен салон.      За целта Столична община обяви обществена поръчка на инженеринг – за проектиране и строителство, чиято стойност е близо 4,6 млн. лв. без ДДС (или 5,5 млн. лв. с ДДС).   Финансирането на поръчката е осигурено от бюджета на общината. Срокът за изпълнение е не повече от 200 календарни дни. Офертите ще се отварят на 11 септември.\r\nПрипомняме, че от началото на годината по предложение на зам.-кмета Тодор Чобанов Комисията по образование към СОС прие в яслена група да се допускат до 23 деца.  То означава, че с пристрояването на двете ясли там ще могат да приемат още 138 мъничета.  Тогава стана ясно, че , която стана причина да се допусне наднормен прием в групите.\r\nУсловието за наднормен прием обаче е ако средната месечна посещаемост в три предни месеца е под 12 деца и при недостиг на места в съответния район. Чобанов заяви, че 700 деца ще бъдат приети допълнително през май, когато е първото класиране за забавачките.    ", "date": "2019.08.08", "title": "Пристрояват 2 детски ясли в София за нови 6 групи"}
{"url": "https://www.actualno.com/america/kandskata-policija-nameri-telata-na-serijni-ubijci-news_775118.html", "text": "      Канадската полиция смята, че е открила телата на двама тийнейджъри-бегълци, заподозрени в три убийства, включително това на американско-австралийска двойка.      Кам Маклауд - на 19 години, и Брайер Шмегелски - на 18 години, са бегълци от края на юли, когато в Северна Британска Колумбия са намерени три трупа, които се смятат за техни жертви.   По-късно бегълците са забелязани на 3 300 км източно, близо до Гилам, Манитоба, където полицията съсредоточи търсенето си. В крайна сметка заподозрените били намерени мъртви. ", "date": "2019.08.08", "title": "Кандската полиция намери телата на серийни убийци "}
{"url": "https://www.actualno.com/starazagora/dobrovolcheska-akcija-kraj-ezeroto-na-starozagorskite-bani-snimki-news_775553.html", "text": "      Доброволческа акция по проект Build Solid Ground, който се изпълняван от Habitat for Humanity Bulgaria (Фондация „Подслон за човечеството“) освежи пространството в парка около езерото на Старозагорските минерални бани.       Тридесетина доброволци боядисаха детските съоръжения в парка, допълниха пясъчниците, лакираха пейките и сложиха нови кошчета за отпадъци на алеите.        В акцията се включиха и заместник-кметът на община Стара Загора Красимира Чахова, кметът на курортното селище Станчо Станев, служители на общинската администрация и граждани.     ", "date": "2019.08.08", "title": "Доброволческа акция край езерото на Старозагорските бани (СНИМКИ) "}
{"url": "https://www.actualno.com/society/osinovenite-bylgarcheta-v-sasht-sa-v-dobro-zdravoslovno-systojanie-news_775312.html", "text": "      Осиновените българчета в САЩ са в добро здравословно състояние, направено им е пълно медицинско изследване. Това заяви на брифинг Милена Първанова директор на дирекция “Международна правна закрила на детето и международните осиновявания”.      \"Съгласно информацията от Външното министерство днес децата са настанени на безопасно място и са под закрила на шерифски офис на окръг Шанън, щата Мисури”, добави Първанова. “По смисъла на конвенцията за международно осиновяване в държавата на осиновителите трябва да се предприемат всички необходими мерки за закрила на деца, за които е констатиран риск”, обясни директорът на дирекция “Международна правна закрила на детето и международните осиновявания”.   “Министерство на правосъдието изпрати писмо до генералния консул на САЩ в България като представител на държавния департамент на САЩ, който е централен орган по конвенцията за международно осиновяване за предоставяне на пълна и подробна информация за положението на децата и мерките, които са предприети за тяхната закрила”, посочи още Първанова, цитирана от агенция \"Фокус\".\r\n\"До настоящия момент Министерството на правосъдието не е получавало информация за случаи на малтретирани деца от осиновителите при условията на международно осиновяване”, добави Милена Първанова.     ", "date": "2019.08.08", "title": "Осиновените българчета в САЩ са в добро здравословно състояние"}
{"url": "https://www.actualno.com/actualno/znaeshe-li-borisov-za-vlizaneto-na-slavi-v-politikata-news_775246.html", "text": "      Всеки път, когато на Борисов му се е налагало да отговоря на Слави Трифонов, той предпочиташе да се застрахова със следното уточнение: питаше дали това е въпрос на телевизионен водещ, или на човек, който ще влиза в политиката. Тоест, да се знае какво е, че да избере какво да отговори. Със сигурност бе и общо взето ясно накъде се е запътил шоуменът, след общото изтощение на самото предаване, а и заради трамплина на референдума, който, освен всичко, бе и златно статистическо проучване за доверието, което има в него (но за зла беда, едва ли щеше да е същото, ако бе повторено след слабото интервю с премиера).      Остава обаче един въпрос: защо субсидията от един лев, малко преди Трифонов да обяви партийния си проект? По принцип, има един неконспиративен отговор: за да даде възможност на партиите да получават без таван всякакви дарения от бизнеси и да им развърже кесията още по-широко.\r\nКонспиративният обаче също изглежда интересен. Първо, цялото това нещо се бавеше години наред - точи се от 2016-та. Не стана нито тогава, нито през 2017-та, нито миналата година, а точно сега. Възможно ли е идеята бавно да е узрявала цели три години в премиерското съзнание, което многократно говореше тъкмо против нея, подкрепено в дует от Караянчева и стария шлагер за това, че \"така партиите ще паднат в ръцете на тъмни играчи\"?\r\nНа всичкото отгоре, субсидията от лев бе приета в най-безветровития момент. ГЕРБ тъкмо бяха спечелили изборите, и то убедително. С целия \"Апартаментгейт\" като пасив, че и накрая с хвърления зад борда Цветанов, за когото се оказа, че може дори без вещата му работа в провинцията. Обикновено това се златните месеци - хем след победа, хем летни - когато може да прокараш и най-голямата свинщина, това се знае по традиция. В същото време обаче се казва - давай да приемаме исканията на Слави, да го направим колкото се може по-бързо, макар че чакахме колкото се може по-дълго.  Дали всъщност не бе изтекла информация за намеренията на Трифонов? Дали всъщност Борисов съвсем закономерно не прие едно от най-важните му искания, за да го обезвреди още от самото начало? Представете си разликата, с която Трифонов щеше да влезе в политиката, ако субсидиите не бяха намалени, и как влиза сега, когато хем обявява, че исканията на референдума ще станат закон, хем част от тях вече стана закон и това все пак изглежда като свършена работа.\r\nПремиерът много добре знае какво означава наказателен вот - това беше вотът, който го докара на власт през 2009-та. Това беше и вотът, който докара и Сакскобургготски през 2001-а. Всъщност наказателният вот е единственият, който е пренареждал пъзела и то радикално. И Борисов най-вероятно добре вижда, че Трифонов се е прицелил именно в този вид електорално възмездие и иска да възкачи по същия начин в държавата няма такава държава. Затова не изглежда чак толкова странно той далновидно да се опитва да предотврати собствения си двойник, обезвреждайки го още в началото.     Автор:   ", "date": "2019.08.08", "title": "Знаеше ли Борисов за влизането на Слави в политиката?   "}
{"url": "https://www.actualno.com/curious/dneven-horoskop-za-9-avgust-news_775618.html", "text": "             Това е ден, в който има риск от финансови загуби. Не харчете много пари под въздействието на емоцията. Това е чудесен ден за пътуване зад граница или планиране на пътешествие. Единственото, с което не трябва да прекалявате е храната.   Това е добър ден за уреждането на въпроси, свързани с дома. Днес всички ще ви разбират прекрасно и ще може да изгладите повечето противоречия.     Това е ден, в който ще получите заслужена похвала. Намерете време да се поглезите за добре свършената работа.    Денят ви днес ще бъде изпълнен с много любов. Това е момент за признания и предложения, които по някакъв начин ще ви донесат и печалба. През този ден ще сте в пълна хармония с емоциите ви. Сега ще бъдете перфектно разбирани, използвайте случая, за да обясните, колкото се може повече неща.   Всичко, което правите днес може да ви донесе сериозна печалба. Заложете на вашите лични идеи и индивидуални качества.    Днес от вас ще се изисква отговор. Дори да не сте сигурни в него ще трябва да го дадете. Едва ли ще сбъркате. Днес ще бъдете в центъра на вниманието. Очаква ви голямо признание. Ще постигнете сериозни успехи във финансов и личен план.    Днес не давайте пари на заем. Пазете и идеите си. Някои от тях може да бъдат използвани от други хора с цел печалба. Днес ще се наложи да признаете ваша грешка, както и да вземете мерки да не я допускате повече. Погрижете се за авторитета ви. Днес ще бъдете повече от себе си. Очаква ви покоряването на връх. Изживейте момента изцяло и с нужното самочувствие. ", "date": "2019.08.08", "title": "Дневен хороскоп за 9 август"}
{"url": "https://www.actualno.com/ruse/prikluchiha-sezonnite-terenni-prouchvanija-na-chervenskata-krepost-news_775441.html", "text": "      Археолозите завършиха с разкопките на Средновековния град Червен за тази година. Те продължиха един месец и обхванаха прилежащата територия на Църква №16, разположена в западната част на скалното плато.      За трети пореден сезон се разкриват сектори от нейната вътрешност и околност. В цялост са проучени гробните камери,  заемащи голяма част от основното помещение на църковната сграда и са изсечени в скалата.   Некрополът на църквата се развива в южна и източна посоки. Анализът на човешки кости се извършва от антрополога д-р Надежда Атанасова от Института по експериментална морфология, патология и антропология към БАН.\r\nНаходките от този сезон включват накити и предмети от всекидневието, както и колективна монетна находка, която съдържа над 150 монети от ХІV век. Проучената през 2019 г. площ е 150 кв. м, а откритите находки – над 300 на брой.   Църква №16 притежава белезите на храмовото строителство от първите десетилетия на ХІV век. Състои се от преддверие, основно помещение и завършва с една тристенна апсида. При  проучванията бе разкрит и сектор от главната улица на средновековния град, както и няколко зида от допълнителни пристройки около храма, датирани към началото на ХV век.   Археологическите проучвания на прилежащата територия на Църква №16 в Средновековния Червен бяха извършени от екип специалисти от Русе, Клисура, Павликени и Сливен, студенти по археология и доброволци.    Ръководител на проучването е Светлана Великова (Регионален исторически музей – Русе). Научен консултант на разкопките е доц. д-р Деян Рабовянов от НАИМ-БАН. В разгара на проучването почина археологът Стоян Йорданов, с чието име са свързани разкопките на Червен, както и началото на проучването на Църква №16.\r\nФинансирането на археологическата кампания е осигурено от Министерство на културата и от Регионален исторически музей – Русе. Въздушното заснемане на обекта се осъществява от екип на катедра „Телекомуникации” при РУ „Ангел Кънчев”. ", "date": "2019.08.08", "title": "Приключиха сезонните теренни проучвания на Червенската крепост"}
