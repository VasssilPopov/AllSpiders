{"url": "https://www.actualno.com/society/novinite-naj-vajnoto-za-denja-28-dekemvri-news_713650.html", "text": "  Редакционният екип на Actualno.com ви представя най-важните новини за изминалия ден, 28 декември.      От мантинела, прикрепяна със свински опашки, до подновено съоръжение, закрепено с развиващи се лесно с ръка болтове - това е промяната в района на тежката катастрофа в Своге четири месеца след инцидента. За това сигнализира Институтът по пътна безопасност.   Цялото количество трихлоретан е вече транспортирано от територията на бившия завод „Полимери“ в Девня и няма опасност за околната среда, съобщи областният управител Стоян Пасев пред БНР. Водата ще поскъпне в 26 населени места от 1 януари, реши на закрито заседание Комисията за енергийно и водно регулиране (КЕВР).     Съдът по правата на човека в Страсбург осъди Гърция за прилагане на шериата в граждански дела. Това съобщава австрийският национален ежедневник Die Presse, като уточнява, че страната е единствената в Европейския съюз, в която при строги условия се допуска прилагането на ислямското право. Един от най-авторитетните европейски вестници, френският всекидневник Le Monde публикува обширна статия за трафика с български паспорти у нас.    От началото на годината в Средиземно море са загинали общо 2241 мигранти. Това съобщи Испанската комисия за подпомагане на бежанци (CEAR), която е организация с идеална цел. Освен отказ от донорство, хората трябва да декларират и своето съгласие. Това посочи д-р Сибила Маринова, координатор по донорство за Велико Търново в предаването „Тази сутрин” по bTV. Българската агенция по безопасност на храните (БАБХ) констатира нов случай на Африканска чума при дива свиня в община Алфатар, област Силистра. Референтната лаборатория в София потвърди наличието на вируса във взетите проби. Това съобщиха от пресцентъра на БАБХ. Основната митническа администрация на Китай разреши доставката на ориз от САЩ, се казва в изявление, публикувано на уебсайта на отдела.", "date": "2018.12.28", "title": "Новините: Най-важното за деня, 28 декември"}
{"url": "https://www.actualno.com/society/eksperti-mantinelata-kraj-svoge-e-s-razvivashti-se-na-ryka-boltove-news_713628.html", "text": "  От мантинела, прикрепяна със свински опашки, до подновено съоръжение, закрепено с развиващи се лесно с ръка болтове - това е промяната в района на тежката катастрофа в Своге четири месеца след инцидента. За това сигнализира Институтът по пътна безопасност, предаде \"Дарик\" и демонстрира как всеки минаващ през участъка от пътя човек може отвие и вземе няколко от прикрепящите мантинелата болтове със себе си. Това би могло да се случи, докато пешеходците в района преминават през опасното платно, тъй като според Института хората трудно могат да стигнат до тротоар в този участък. Освен болтовете обаче, лесни за пренасяне се оказват и прикрепените с тел пътни знаци. След инцидента през август, в който загинаха 20 души, все още не е ясно коя институция носи отговорност за въпросните съоръжения. Именно заради това, а и заради некачествените промени, от Института поискаха оставките на Управителния съвет на АПИ.     „Това, което се случи и аз констатирах и бях шокиран, е, че имах възможността да разглобя болтовите сглобки с два пръста, без никакви усилия. Трябва да кажа, че аз не съм проверил от край до край мантинелата. Проверих произволни места и ето така тези болтове ми се разглобиха в ръцете. Констатирахме също така, че при много от болтовите съединения липсват шайби. Съгласно коя нормативна уредба това е допустимо? А същевременно намираме шайби и гайки, за които е плащано, по земята“, обясни Методи Стелиянов от Института по пътна безопасност.\r\nПо думите му, в участъка от пътя пешеходците отново са принудени да вървят по платното в частта от пътя, която така или иначе Институтът определя като опасна. Освен това лесно преносими са и пътните знаци, тъй като са прикрепени само с тел.   „Тук е време да се покаже прозрачност - кой отговаря в случай на провал на тази система? Аз имах възможност да места знаците на ръка, защото са хванати с тел. Не успях да намеря в наредба 18 за сигнализацията на пътищата къде точно такава инсталация е разрешена“, каза той.  Заради това и заради всички неясни подробности покрай инцидента в Своге и отговорността за пътя от Института поискаха оставките на управителния съвет на АПИ.\r\n„И накрая, видите ли, излизаме по телевизията и казваме: Направихме го, свършихме! Не е наша отговорност, но сме направили услуга. Пътят чий е? Ваш ли е? Мой ли е? Пътят е на Агенция „Пътна инфраструктура“, те отговарят за безопасността на съоръжението като цяло“, допълни още Методи Стелиянов от Института по пътна безопасност.\r\n\"Болтовете на мантинелите на пътя Своге - София не могат да се развият на ръка\", бе отговорът на АПИ. Агенция „Пътна инфраструктура“ заявява, че изложените твърдения са категорична лъжа и разпространените от неправителствената организация снимки с отвити болтове са провокация. Демонтирането на елементи и нарушаването на целостта на ограничителната система, в търсенето на медийни сензации, е забранено и подлежи на наказателна отговорност, тъй като застрашава безопасността на движение на всички шофьори, заявиха от агенцията.    ", "date": "2018.12.28", "title": "Експерти: Мантинелата край Своге е с развиващи се на ръка болтове"}
{"url": "https://www.actualno.com/analysis/kitaj-razreshi-vnosa-na-oriz-ot-sasht-kato-znak-za-podobrjavane-na-otnoshenijata-news_713632.html", "text": "  Основната митническа администрация на Китай разреши доставката на ориз от САЩ, се казва в изявление, публикувано на уебсайта на отдела.     \"Настоящото известие влиза в сила в деня на публикуването му и свидетелства за разрешението за внос на продукти от САЩ в КНР\", заявиха от ръководството.   Приетите мерки обхващат „кафяв ориз, рафиниран ориз и настърган ориз“, съобщава ТАСС.\r\nДокументът отбелязва, че процесът на производство и доставка на зърно \"трябва да бъде в съответствие с фитосанитарния протокол, който е в сила между двете страни\", подписан на 19 юли 2017 г. във Вашингтон.  Мярката, пoтвъpдeна oт ĸитaйcĸaтa митничecĸa cлyжбa, идвa в мoмeнт, ĸoгaтo Baшингтoн и Πeĸин ce гoтвят зa пpeгoвopи пpeз янyapи, cлeд ĸaтo пpeзидeнтитe Дoнaлд Tpъмп и Cи Дзинпин дoгoвopиxa вpeмeннo 90-днeвнo пpимиpиe.\r\nPaзpeшeниeтo зa aмepиĸaнcĸи opиз пpeдпoлaгa пoдoбpявaнeтo нa oтнoшeниятa мeждy CAЩ и Kитaй\", ĸaзвa Чepи Жaнг, зeмeдeлcĸи aнaлизaтop в ЈСІ. Bнocът вepoятнo щe бъдe пopъчaн oт дъpжaвни ĸoмпaнии.   Cпopeд пpeдcтaвитeли нa мoзъчeн тpъcт в Πeĸин, cвъpзaн c пpaвитeлcтвoтo, цeнaтa нa aмepиĸaнcĸия opиз нe e ĸoнĸypeнтocпocoбнa в cpaвнeниe c внoca oт Южнa Aзия. Πo дyмитe им peшeниeтo зa oфициaлнo paзpeшaвaнe нa внoca тpябвa дa ce тълĸyвa ĸaтo жecт нa дoбpa вoля.    Kитaй oтвopи cвoя пaзap нa opиз, ĸoгaтo ce пpиcъeдини ĸъм Cвeтoвнaтa тъpгoвcĸa opгaнизaция пpeз 2001 г., нo липcaтa нa фитocaнитapeн пpoтoĸoл мeждy Kитaй и CAЩ eфeĸтивнo зaбpaни внoca, cпopeд тъpгoвcĸaтa гpyпa UЅА Rісе.", "date": "2018.12.28", "title": "Китай разреши вноса на ориз от САЩ като знак за подобряване на отношенията"}
{"url": "https://www.actualno.com/blagoevgrad/matematicheskata-i-ezikovata-gimnazii-v-blagoevgrad-njama-da-bydat-premestvani-news_713631.html", "text": "  Общинският съвет-Благоевград прие план-програма за преминаване на едносменен режим на обучение в училищата на територията на община Благоевград. , заложени в Закона, увери кметът д-р Атанас Камбитов. В няколко учебни заведения ще се наложи извършването на строителни дейности за разширяване на базата. В случай, че се наложи в някои училища ще бъдат с намален прием с по една паралелка. Всички необходими действия са съгласувани на срещи между ръководството на общината и училищните директори, подчерта кметът Камбитов.     Той поясни, че е и затова няма да има проблем с изпълнението на законовите изисквания за преминаване на едносменен режим на обучение.\r\n„Искам да уточня нещо много важно, за да няма повече спекулации. . Гимназиите ще останат в сградата, която ползват и в момента. Ще изградим обаче нови 33 класни стаи, за да осигурим едносменен режим на обучение в двете учебни заведения. Постройката ще бъде вдигната в съществуващия терен. Уверихме се, че има такава възможност, след като направихме оглед на място”, каза още кметът Камбитов. Той допълни, че строителните дейности не само в тези две гимназии, но и в другите училища, където това се налага, няма да са голяма тежест за общинския бюджет, защото голяма част от разходите ще се покрият от Министерството на образованието и науката.", "date": "2018.12.28", "title": "Математическата и езиковата гимназии в Благоевград няма да бъдат премествани"}
{"url": "https://www.actualno.com/asenovgrad/survachkite-v-asenovgrad-mejdu-150-lv-i-200-lv-news_713621.html", "text": "  Новата година вече тропа на вратите ни, а първите сурвачки в Асеновград са изнесени по сергии и пазари едва от вчера. Те са най-разноцветни. Изработени от дърво или пластмаса и различни по големина, декорирани с целофенени ленти, цените им не са в голям диапазон. Най-евтината сурвачка, която може да се закупи в Асеновград, е 1,50 лв., а най-скъпата - 2,00 лв. Символите на новогодишните сурвакари се предлагат, както на общинския пазар, така и срещу Стария съвет, и покрай църквата \"Свети Атанасий\" в града. А нетърпеливите търговци приканват преминаващите с \"Хайде на сурвачките, че няма време\".        На сергиите в Асеновград се предлага и вариант потребителите да си закупят дрянова пръчка. Всяко клонче се продава на цени от 0,50 лв. до 1,00 лв. в различните зони на града. Така, всеки сам може да вложи въображение и да изработи собственоръчно традиционна българска сурвачка, като към дряна добави гирлянди, пуканки или друго украшение. Независимо, че трите дни от Рождество Христово отминаха, за закъснелите, все още се продават на места последни бройки и естествени коледни елхи. Цените им тази година варираха между 15 лв. и 25 лв. в Асеновград, а в последните дни, преди Нова Година елха може да се закупи и за 10 лв.       ", "date": "2018.12.28", "title": "Сурвачките в Асеновград - между 1,50 лв. и 2,00 лв."}
{"url": "https://www.actualno.com/plovdiv/zapochva-stroejyt-na-scenata-za-otkrivaneto-na-plovdiv-evropejska-stolica-na-kulturata-2019-news_713638.html", "text": "   , която ще бъде издигната на бул. „Цар Борис III Обединител“. Тази сутрин в Пловдив пристигнаха с частите за кулата, на която на ще се състои спектакълът „Ние сме всички цветове“. На пътното платно вече са разтоварени материалите, с които тя ще бъде построена. Днес и утре ще бъдат положени основите, които разпределят тежестта, така че да не навреди на пътната настилка. След това ще бъдат издигнати поетапно шестте нива на сцената. На място минават почистващи машини, а работата се координира между немската компания организатор “Phase7” и представители на местните институции. Лично артистичният директор на германската компания Свен Сьорен Байер наблюдава работата на екипите, заедно с техническия ръководител Щефън Фукс. В началото на януари ще пристигнат останалите части и съоръжения, от които ще бъдат изградени два подиума с дължина 100 метра, височина . Материалите са на швейцарска компания, но пристигат от Германия.     Зашеметяващата , тежи 200 тона заедно с участниците. Параметрите й са съобразени с всички изисквания за безопасност и съгласувани със съответните органи. 360 градусови екрани ще бъдат разположени на сцената и допълнени от мултимедийни елементи по подиумите. Кулата има капацитет да побере едновременно 1500 участника и да предостави на зрителите добра видимост към зрелищния спектакъл. Тази сложна конструкция е единствена по рода си и е подготвена специално за откриването на Пловдив – Европейска столица на културата 2019. Техническото обезпечаване е поверено на българската компания Joker Media Rental. С помощта на 350 осветителни тела, кулата ще бъде превърната в своеобразен светлинен символ. За строежа й са ангажирани 200 човека.", "date": "2018.12.28", "title": "Започва строежът на сцената за откриването на Пловдив- Европейска столица на културата 2019"}
{"url": "https://www.actualno.com/recipes/tradicionna-stanimashka-pita-s-kysmeti-news_713618.html", "text": "  В навечерието на посрещането на Новата 2019 г. Ви представяме традиционна Станимашка пита. Тя може да бъде изключително вкусна декорация на празничната новогодишна трапеза. Има възможност дори тази пита да замести баницата с късмети, а защо не и да бъде позиционирана редом до нея на масата.     Но да не губим повече време в приказки, ето и рецептата:\r\n4 бр. яйца (1 бр. жълтък се оставя за намазване) 1 ч. ч. кисело мляко (или 1 ч. ч. прясно мляко) 1 кубче жива мая 1 с. л. сол 1 с. л. захар Сирене Брашно, колкото поеме (обикновено - около 1 кг.) 200 г. краве масло Олио   Начин на приготвяне: Брашното се пресява в дълбок съд. Всичко се смесва последователно. Омесва се до получаване на тесто и се оставя да втаса на топло. Междувременно, се смесват разтопено масло (около 200 гр.) и малко олио.  След като е втасало, тестото се разделя на четири топчета. Всяко от тях се потапя в мазнината и се разпъва с ръце. След това, така оформените кръгове се нареждат един върху друг на предварително подготвена повърхност. Всички заедно се режат на четири части. Трите от тях се нарязват на по още четири триъгълничета. Четвъртата част се реже на три продълговати ивици, които се сплитат в плитка. Тя се навива в кръг и се поставя в средата на намазнена тава (или върху хартия за печене).\r\nНарязаните триъгълници се навиват под формата на кроасан, а като пълнеж се поръсва сирене. Всеки от навитите елементи се подрежда около плитката в средата на тавата, като ъгълчето в края им трябва да е обърнато надолу, за да не се разпука и разтвори по време на печенето. От тестото, което е останало при изрязването, се оформят малки топчици. Те се поставят, като пълнеж между навитите във вид на кроасани триъгълници.\r\nПодредената пита се оставя да втасва на топло за около 1 час. След това се намазва с отделения жълтък, примесен с малко олио, и накрая се пече във фурна на 180 градуса - до готовност. Късметите се написват предварително на малки листчета, които се навиват на клечки и се поставят върху питата.    ", "date": "2018.12.28", "title": "Традиционна Станимашка пита с късмети"}
{"url": "https://www.actualno.com/asenovgrad/sedmi-svetesht-kryst-grejna-v-asenovgrad-news_713623.html", "text": "  Кръст, висок 6 метра и с 3-метрови крила, грейна в центъра на Асеновград за Бъдни вечер. Светинята бе поставено до най-новият храм \"Свети Свети Кирил и Методий\", разположен в парка край моста до старата пловдивска автогара. А точно отсреща се извисява паметникът на цар Иван Асен II, чието име носи Асеновград.     Идеята е възникнала още по време на строежа на параклиса и е реализирана чрез финансова подкрепа от местни дарители, със средства от които бе изграден и самият храм. Това е седмият поред светещ кръст в \"Малкият Йерусалим\", с което име е известен Асеновград, заради множеството християнски храмове, разположени на неговата територия. Божият символ, поставен пред параклиса \"Свети Свети Кирил и Методи\", е тежък 100 килограма. На кръста е монтирано LED осветление, което свети всяка нощ, като се включва автоматично чрез фотоклетка. От двете страни на крилата на светинята се издигат българското знаем и това, на Пловдивска митрополия.   „Целта е този кръст и параклисът да напомнят на асеновградчани и на гостите на града, че трябва да бъдем добри.“, каза архиерейският наместник на Асеновград отец Йордан Георгиев. Той допълни, че светинята е осветена за Рождественските празници със свещена вода от река Йордан. А тя е важна за християнската религия, защото вярванията сочат, че в нея Йоан Кръстител е кръщавал последователите си, включително и Иисус Христос.", "date": "2018.12.28", "title": "Седми светещ кръст грейна в Асеновград"}
{"url": "https://www.actualno.com/society/firma-ot-belarus-shte-remontira-su-25-news_713633.html", "text": "  ОАО „558 Авиационный ремонтный завод“ от Беларус . Вчера Министерството на отбраната е докладвало пред Агенцията за обществени поръчки сключения договор за рамково споразумение.     Договорът с беларуската фирма е на стойност , което значи и съответно .\r\nВъзстановяване на летателната годност на самолети Су-25 ще се извършва за период от . Ангажиментът обхваща и два самолета Су-25УБК,  заедно с добавяне на ново оборудване и доставка на авиотехническо имущество.\r\nМинистър Красимир Каракачанов бе отправил покана за участие в поръчката до двама кандидати – беларуската „558 Авиационен ремонтен завод“ и руската Обединена авиостроителна корпорация. В посочения от възложителя срок обаче бе постъпила само една оферта.  Общата стойност на всички договори е в размер , но е заложена опция по смисъла на чл.116, ал.1, т.1 от Закона за обществените поръчки - при възникнала необходимост и изрично приет с решение на Министерския съвет проект за инвестиционен разход, възложителят да има право да сключва договори към рамковото споразумение до максималния размер на обществената поръчка от 82,5 млн. лв. За тази цел е сключено допълнително рамково споразумение, в което е посочено, че общата стойност на всички сключени в периода на рамковото споразумение договори не може да надвишават сумата от . \r\nПървоначалната предложена от беларуското дружество цена за изпълнение на поръчката за 14 самолета Су-25 е била на стойност 132 485 980 евро без ДДС. След проведени два кръга преговори между страните сумата е била значително свалена до необходимост от 73 665 500 евро без ДДС за изпълнение на поръчката, а тази цена ще важи за ремонт на целия самолет, не за доставка на конкретни възли и елементи. При поръчка на отделни компоненти, агрегати, възли и др. доставките ще се изчисляват според ценовото предложение на компанията.  \r\nАнгажиментът на страните е да няма оскъпяване до края на 2019-тая година по договорите от рамковото споразумение.    След ремонта всеки Су-25К/УБК ще има общ технически ресурс от 40 години, с опция да бъде удължен до 50 г. с изпълнение на още един ремонт. През месец октомври от Министерство на отбраната излязоха със специално прессъобщение във връзка с публикации в медиите, визиращи тази процедура, в които се твърди, че самолетите ще бъдат ремонтирани за . \r\n„Щурмовите самолети Су-25 е възможно да бъдат ремонтирани, но не за 310 млн. лв с ДДС, каквото е внушението в публикациите, а за 41 млн. лв. без ДДС. Ако Министерският съвет реши, сумата по рамковото споразумение може да нарасне до 82,5 млн. лв. без ДДС. Но само ако правителството реши! Процедурата за ремонта на самолетите всъщност е по договаряне. Според проучване на експерти от Военновъздушните сили единствено заводи в Беларус и Русия могат да извършват такива ремонти. Затова са поканени и представители на двете страни. Оферта е подала само една – беларуският авиоремонтен завод „558“. В нея е включен пълният набор от услуги за ремонт и модернизация на този тип самолети, от които Министерството на отбраната да избере най-необходимите за нашите машини“, се казваше в съобщението. \r\nОт там уточниха, че сумата от ., която се появява в публикациите, изобщо не е договаряна. \r\n„Процедурата, обявена от Министерството на отбраната с решение от 17 август 2018 г., е за сключване на рамково споразумение за осигуряване на летателна годност на самолети Су-25К/УБК, което означава, че конкретни ремонтни дейности ще се поръчват само при необходимост и при финансова възможност. Ремонтирането на самолетите Су-25 е належащо, защото техният технически и междуремонтен ресурс е изтекъл преди повече от 10 години“, се сочи още в официалната информация.", "date": "2018.12.28", "title": "Фирма от Беларус ще ремонтира Су-25"}
{"url": "https://www.actualno.com/balkani/srybska-lista-poiska-mejdunarodnata-obshtnost-da-vrazumi-prishtina-news_713636.html", "text": "  След решението на Прищина да въведе нови мита върху стоки, произведени от международни компания в заводите им в Сърбия, партията на етническите сърби в Косово – „Сръбска листа“, призова международната общност да реагира и да „вразуми“ косовските власти възможно най-скоро, подчертавайки, че това е безпрецедентен акт, насочен срещу сърбите, предава „Радио-телевизија Србије“ (РТС).     „Докога ЕС си затваря очите си за нарушаването на всички международни споразумения и институционални уреждания над сърбите, което е най-прякото подкопаване на мира в този регион? Това ли е съветът, който големите пет (САЩ, Великобритания, Франция, Германия и Италия) са дали на „отрочето“ си? Това е въпрос, на който – за съжаление, няма да получим отговор“, се казва в изявление на партията, цитирано от \"Фокус\".   В текста се подчертава, че заплахата за оцеляването на една нация в Европа през XXI век трябва да бъде осъдена и санкционирана най-бързо.\r\n„Решението на Прищина да въведе нови мита, което означава пълна блокада на вноса на сръбски продукти, а сега и на стоки на международни компании, показва уязвимостта на албанските политици и неспособността на международните представители да накажат антисръбското и антицивилизационно поведение, което застрашава оцеляването на сръбското население в Косово и Метохия“, алармират от „Сръбска листа“.  ", "date": "2018.12.28", "title": "\"Сръбска листа\" поиска международната общност да вразуми Прищина"}
{"url": "https://www.actualno.com/business/turizmyt-v-bylgarija-razchita-osnovno-na-balkanski-posetiteli-news_713624.html", "text": "  Повече от 8,834 млн. са посещенията на чуждестранни туристи в България в периода януари- ноември тази година. Ръстът, който се отчита е 4,9% в сравнение със същия период на 2017 г. Това показват данните на Националния статистически институт, публикувани днес.     Резултатите са доказателство за устойчивата тенденция на развитие на туризма и потвърждават прогнозите ни за растеж на сектора през 2018 г., коментира министърът на туризма Николина Ангелкова.   Тя посочи, че те са и видимият резултат от последователната политика за популяризиране на България и утвърждаването й като целогодишна дестинация, предлагаща висококачествен и разнообразен продукт, съобщи пресцентъра на Министерството на туризма.\r\nЗа 11-е месеца на 2018 г. пазар Румъния е водещ за входящ туризъм, като пътуванията от съседната страна надвишават 1,3 млн., достигайки ръст от 23,3 на сто. Визитите от Гърция са над 1,020 млн., от Германия близо 833 хил., а от Турция – 580 хил. Македония заема 5-то място в класацията на топ пазарите с близо 520 хил. туристически посещения и 3,2% нарастване.  Чуждестранните туристически посещения от Полша са близо 418 хил., нарастването е със 7,5%. Повече от 390 хил. са пътуванията от Сърбия, отчитайки ръст от 8,3 на сто спрямо януари – ноември 2017 г.\r\nПътуванията от Великобритания са 375,6 хил., ръстът е 14,6%, а визитите от Украйна са близо 369 хил., с увеличение от 25,1 на сто. С 18,8 на сто повече са пътуванията от Израел в периода януари- ноември 2018 г. спрямо същите месеци на предходната година.   ", "date": "2018.12.28", "title": "Туризмът в България разчита основно на балкански посетители"}
{"url": "https://www.actualno.com/asia/petychnite-protesti-po-granicata-na-ivicata-gaza-vzeha-oshte-edna-jertva-news_713647.html", "text": "  Протестите, които палестинците организират всеки петък от месец март насам по границата на Ивицата Газа с Израел взеха още една жертва, предава Reuters. Израелските сили са открили огън, в резултат на което е загинал 26-годишен палестинец, потвърдиха властите в Рамала, предаде \"Фокус\".     Шестима други са ранени в демонстрациите, които са в ход, въпреки лошото време в района. Уточнява се, че участниците в тях са около пет хиляди души, някои от които са хвърляли камъни и дори гранати срещу представителите на израелските сили.   ", "date": "2018.12.28", "title": "Петъчните протести по границата на Ивицата Газа взеха още една жертва"}
{"url": "https://www.actualno.com/burgas/mestnite-danyci-i-taksi-v-burgas-njama-da-bydat-uvelichavani-prez-novata-godina-news_713652.html", "text": "  Местните данъци и такси в Бургас няма да бъдат увеличавани през новата година, заяви кметът Димитър Николов. Той представи проектобюджета на общината, в който са предвидени повече средства за образование, екология и бизнес. План-сметката трябва да бъде гласувана от Общинския съвет в края на януари.     Три нови програми в сферата на образованието ще стартират през 2019 година в община Бургас. Те са за първокласно начало, „ спорт и здраве“ и „професия на бъдещето\". Най-голяма е инвестицията в модернизирането на класните стаи на първокласници и работните кабинети в професионалните гимназии. Нови специалности ще бъдат разкрити следващата година, една от тях е за авиационни техници. В новия бюджет на община Бургас са предвидени още значителни средства за подобряването на качеството на атмосферния въздух, както и за пълна подмяна на системата за сметосъбиране. Сред значимите проекти са спортната зала „Арена Бургас“, която трябва да бъде завършена през 2019 г., както и дългоочакваният ремонт на Културния дом на „Лукойл“. Без промяна в размера на местните данъци и такси събираме повече приходи, каза кметът Димитър Николов.   \"Община Бургас е в топ 4 на общините с добро финансово състояние, стабилност и обезпечаване на дейностите с вътрешен ресурс. Община Бургас в параметрите на бюджета е заложила повече собствени средства, отколкото държавни такива\", допълни той.", "date": "2018.12.28", "title": "Местните данъци и такси в Бургас няма да бъдат увеличавани през новата година"}
{"url": "https://www.actualno.com/society/api-otvyrna-lyja-e-che-boltovete-na-mantinelite-na-pytja-svoge-sofija-se-otvivat-na-ryka-news_713644.html", "text": "  Болтовете на мантинелите на пътя Своге - София не могат да се развият на ръка. Това съобщиха от пресцентъра на Агенция „Пътна инфраструктура“ по повод разпространена от Института за пътна безопасност , в която се твърди, че мантинелата край Своге е с развиващи се на ръка болтове.     Агенция „Пътна инфраструктура“ заявява, че изложените твърдения са категорична лъжа и разпространените от неправителствената организация снимки с отвити болтове са провокация. Демонтирането на елементи и нарушаването на целостта на ограничителната система, в търсенето на медийни сензации, е забранено и подлежи на наказателна отговорност, тъй като застрашава безопасността на движение на всички шофьори.   ", "date": "2018.12.28", "title": "АПИ отвърна: Лъжа е, че болтовете на мантинелите на пътя Своге-София се отвиват на ръка"}
{"url": "https://www.actualno.com/crime/obraha-vyzrasten-myj-pet-pyti-za-1-mesec-news_713654.html", "text": "  Възрастен човек беше нападнат и обран в дома си до последната стотинка на празниците. Крадците нахлули в къщата му на втория ден след Коледа, опитали да го душат и задигнали всичките му пари. Човекът живее в бедност, а това е петият обир в дома му само за последния месец. Хората от видинското село Динково казват, че живеят в страх и спят с брадви и ножове до главите си, съобщава Нова.     Малко след полунощ крадците влизат в дома на самотно живеещия Петко от видинското село Динково и го нападат. Взели якето му и портфейла. Там имало 500 лв. Възрастният мъж получава минимална пенсия, а къщата му е пред разпадане и няма ток.   „Спестявах от пенсията тези пари с години. Утре, ако се разболя, на кого да искам пари? Всичко е много скъпо и затова съм заделял\", споделя Петко Рангелов.\r\nСамо през последния един месец възрастният човек е обиран в дома си пет пъти. „Един път телевизор, втори път парите. Всеки път ми взимат по нещо\", каза още дядо Петко.  В селото живеят около 60 души, предимно възрастни хора. Много от тях също са били жертви на набезите на крадци. Хората в Динково признават, че барикадират вратите и прозорците и се молят да не са следващите.\r\nЛидия Стефанова също е жител на селото. Тя е обирана веднъж. Взели й последните 5 лв., които оставила за хляб. Затова вече залоства всички врати у дома. Кметът на селото признава, че не може да се справи с проблема.   \"Те дори и да чуят, че на двора се вдига шум, нямат смелостта да излязат. Възрастните хора не са подготвени, а този който е влязъл в двора му е готов дори да посегне на живота му\", каза кметът на селото Георги Симеонов.    Голяма част от къщите във видинското село Динково са необитаеми и са лесна мишена за крадците. \r\nЧасове след грабежа на Петко, от полицията хванали двама неосъждани 18-годишни младежи. Те признали за кражбата. Разказали, че преди дни му взели и телевизора.\r\nАко задържаните младежи бъдат осъдени, най-тежкото наказание за тях би било от 3 до 10 години затвор. Заради чистото им криминално минало обаче може да получат само условна присъда.", "date": "2018.12.28", "title": "Обраха възрастен мъж пет пъти за 1 месец"}
{"url": "https://www.actualno.com/europe/edi-rama-smeni-sedem-ministri-v-albanija-news_713646.html", "text": "  Премиерът на Албания Еди Рама освободи от длъжност седем министри от правителството в Тирана, предава излъчващият на албански език скопски телевизионен канал „Алсат-М“.     „Всички онези, които имат прекарани пет години в правителството, ще отстъпят място на другите”, подчерта Рама в рамките на заседание на управляващата Социалистическата партия.   Министърът на образованието Линдита Николасбе заменена от Беса Шахини, която до този момент бе заместник-министър. Отстраняването й от длъжност е на фона на студентските протести, които разтърсват страната вече няколко седмици.\r\nСред другите уволнени са финансовият и външният министър - Арбен Ахметай и Дитмир Бушати, които са заменени съответно от Анила Дена и Гент Чакай. Промени има също в Министерството на инфраструктурата, Министерството на земеделието; Министерството на културата и в Министерството на отбраната.  Назначен е и нов вицепремиер – Ерион Браче, депутат от управляващата партия, предаде \"Фокус\".", "date": "2018.12.28", "title": "Еди Рама смени седем министри в Албания"}
{"url": "https://www.actualno.com/society/manolova-dari-10-tona-hrana-na-priuta-v-novi-han-news_713645.html", "text": "  10 тона хранителни продукти, осигурени от производители и търговци, дари днес омбудсманът Мая Манолова на децата-сираци от приюта на отец Иван в село Нови Хан. Благотворителната акция ще продължи и след Нова година.     20 фирми са дарили над 10 тона храна до момента, съобщи Мая Манолова. „Портокали, мандарини, картофи, макарони, олио, млека“, изброи тя.   Отец Иван прие от сърце и с радост дарените храни.\r\n„Храна и пари - това е най-важното, което има. Има ли пари и храна, ние си купуваме каквото трябва. Дърва ни трябват“, каза той.  Пепа, на 42 години, която от 10 години живее в приюта заедно с двете си дъщери и съпруга й, бе една от първите получили пакети с храни.\r\n„Нямам думи. Много се радвам, че тя прави за този дом дарителска кампания и се радваме, че тя ни посети. Златен човек е и се радваме, че тя дойде тук при нас на крака и се гордеем с нея, че е направила всичко за нас“, каза тя.   Акцията за набиране на продукти става по призива на омбудсмана Мая Манолова за подпомагане на 150-те деца в приюта на отец Иван.    ", "date": "2018.12.28", "title": "Манолова дари 10 тона храна на приюта в Нови Хан"}
{"url": "https://www.actualno.com/society/iznesoha-trihloretana-ot-bivshija-zavod-polimeri-v-devnja-news_713635.html", "text": "  Цялото количество трихлоретан е вече транспортирано от територията на бившия завод „Полимери“ в Девня и няма опасност за околната среда, съобщи областният управител Стоян Пасев пред БНР.     Той обясни и в какво ще се превърне бившият завод, след като опасното вещество вече е изнесено.   „Има две инвестиционни намерения, от които по-голямото е да се произвежда метал от скрап. Не е опасен за околната среда. Плюсът при тях е, че теренът е със сменено предназначение, тоест няма да имат никакви проблеми за комплексно разрешително. Може би чисто времево, до шест месеца ще започнат инвестициите“, каза Стоян Пасев.\r\nОперацията по преместването на веществото бе предприета след няколко регистрирани случая на изтичане на трихлоретан, заради което в общината бе обявявано частично бедствено положение.  Най-критична бе ситуацията през февруари миналата година. \r\nТогава беше установено, че част от 2500-те тона трихлоретан, съхраняван в завода, е изтекла от пробойна в един от резервоарите.", "date": "2018.12.28", "title": "Изнесоха трихлоретана от бившия завод „Полимери“ в Девня"}
{"url": "https://www.actualno.com/society/babh-konstatira-nov-sluchaj-na-afrikanska-chuma-news_713641.html", "text": "  Българската агенция по безопасност на храните (БАБХ) констатира нов случай на Африканска чума при дива свиня в община Алфатар, област Силистра. Референтната лаборатория в София потвърди наличието на вируса във взетите проби. Това съобщиха от пресцентъра на БАБХ. Животното е отстреляно в ловно поле, част от Държавно горско стопанство – Силистра, дивечовъден участък – Алеково, отдаден на концесия. Изпитването на взетите проби потвърди наличие на вируса на Африканска чума по свинете (АЧС).     Поредният случай на Африканска чума при дива свиня е установен в инфектираната зона, обявена през месец октомври тази година на територията на област Силистра.   БАБХ ще извършва постоянни клинични прегледи за Африканска чума при домашни свине и ще се вземат проби от всички умрели или показващи клинични признаци диви и домашни свине като изпълнение на Програмата за профилактика и надзор на болестта в България. Мерките при домашни свине са насочени към стриктна биосигурност с цел прекъсването на възможността за прехвърляне на заразата между дивата и питомната популация свине в страната. Те са базирани на Стратегията на Европейския съюз (ЕС) за Африканска чума по свинете (SANTE 7113/2015) и са насочени най-вече към дивата популация.\r\nС цел контрол и ликвидиране на заболяването БАБХ започна прилагането на всички мерки още при констатирания първи случай в област Силистра, в съответствие с действащото законодателство.  Българската агенция по безопасност на храните апелира гражданите да сигнализират за мъртви животни или животни с нетипично поведение в съответните ветеринарномедицински служби и областните структури на БАБХ по места.", "date": "2018.12.28", "title": "БАБХ констатира нов случай на Африканска чума "}
{"url": "https://www.actualno.com/africa/eksplozija-v-avtobus-s-turisti-do-piramidite-v-giza-news_713653.html", "text": "  Експлозия в автобус с туристи близо до пирамидите в Гиза, Египет, има жертви и ранени, съобщиха световните агенции.     Двама туристи от Виетнам са загинали, а още 10 други пътуващи в автобуса са ранени при терористично нападение над автобус близо до пирамидите в Гиза, съобщи Министерството на вътрешните работи на Египет, цитирано от ТАСС.\r\nВзривното устройство било самоделно.", "date": "2018.12.28", "title": "Експлозия в автобус с туристи до пирамидите в Гиза"}
{"url": "https://www.actualno.com/society/rtk-shte-chisti-bokluka-na-sozopol-za-oshte-5-godini-news_713620.html", "text": "  Фирма „РТК“ ООД, регистрирана в Елин Пелин, ще чисти боклука в община Созопол и през следващите пет години. Тя е спечелила обявената от кмета на Созопол Панайот Рейзи обществена поръчка с оферта за 10 312 500 лева без ДДС – точно колкото е прогнозната й стойност.     Справка в сайта на местната администрация сочи, че дружеството „РТК“ на Николай Илиев и Иван Иванов е била единствен кандидат да изпълни заданието. Офертата му е била подадена 3 минути преди изтичане на крайния срок.   Без никаква конкуренция фирмата от Елин Пелин поема ангажимент да събира и транспортира битови отпадъци и био отпадъци, генерирани от жилищните и нежилищни имоти на територията на Община Созопол. Тя ще събира и транспортира едрогабаритни и строителни отпадъци, ще мие и дезинфекцира контейнерите за боклук. В заданието е включено също механизирано миене, ръчното и механизирано метене на териториите за обществено ползване във всички населени места, селищни образувания и урегулирани територии извън населените места на Община Созопол.  \r\nДружеството и досега е изпълнявало дейностите по сметосъбиране в община Созопол. Последният й договор е от края на 2014 година и е на стойност 9 млн. лв. без ДДС. В тогавашната процедура тя пак е била единствен кандидат.  ", "date": "2018.12.28", "title": "„РТК“ ще чисти боклука на Созопол за още 5 години  "}
{"url": "https://www.actualno.com/politics/narodnoto-sybranie-e-prielo-146-zakona-i-138-reshenija-prez-2018-g-news_713593.html", "text": "  През 2018 г. Народното събрание е приело 146 закона и 138 решения. От 1 януари до 21 декември 2018 г. в Народното събрание са постъпили 177 законопроекта, като 91 от тях са внесени от народни представители. Предложените проекти за решения са 161, от които 134 са на депутати. През годината 44-ото Народно събрание е провело 131 пленарни заседания, седем от които извънредни.     Това сочи справка, подготвена от парламентарния пресцентър и дирекция „Пленарни заседания, парламентарен контрол и финални текстове” на Народното събрание.\r\nПрез петата си сесия 44-тото Народно събрание е приело 55 закона и 59 решения. Парламентът е имал 45 редовни и 3 извънредни пленарни заседания.   За периода от 1 септември до 21 декември 2018 г. в парламента са внесени 54 законопроекта, като 22 от тях са на народни представители. Постъпили са 44 проекта за решения, от тях 37 са от депутати.  Сред приетите от Народното събрание нови закони са: Закон за хората с увреждания, Закон за личната помощ, Закон за предприятията на социалната и солидарна икономика, Закон за киберсигурност, Закон за физическото възпитание и спорта, Закон за държавния бюджет на Република България за 2019 г. и др. Парламентът е гласувал промени в Административнопроцесуалния кодекс, в Закона за пътищата, в Закона за устройство на територията, в Закона за държавната собственост, в Закона за семейни помощи за деца и др.\r\nИзползваното време за осъществяване на контролната функция на парламента през петата сесия на 44-тото Народно събрание е 39 часа и 45 минути. Парламентарен контрол е провеждан в 15 пленарни заседания.\r\nВ Народното събрание от 1 септември до 21 декември 2018 г. са постъпили 440 въпроса и 18 питания. В този период е имало изслушване на министъра на енергетиката Теменужка Петкова за предоставяне на информация във връзка с Процедурата по избор на стратегически инвеститор/и за изграждането на АЕЦ „Белене“ и възможности за структуриране на проекта. На извънредно заседание на 21 август 2018 г. Народното събрание е изслушало министър-председателя Бойко Борисов за сигурността на електронните бази данни, съхранявани от Агенцията по вписванията и Министерството на правосъдието.       По време на петата сесия на 44-ото Народно събрание беше отхвърлен и един вот на недоверие към Министерския съвет за провал в областта на здравеопазването.\r\nЧленовете на правителството са отговорили на 375 въпроса и 10 питания. На най-много въпроси и питания са отговорили министърът на земеделието, храните и горите Румен Порожанов – 68, министърът на регионалното развитие и благоустройството Петя Аврамова – 67, министърът на околната среда и водите Нено Димов – 34, министърът на вътрешните работи Младен Маринов – 32, министърът на здравеопазването Кирил Ананиев – 30, вицепремиерът по обществения ред и сигурността и министър на отбраната Красимир Каракачанов – 22, министърът на образованието и науката Красимир Вълчев – 19, министърът на културата Боил Банов – 16, министърът на финансите Владислав Горанов – 15, министърът на труда и социалната политика Бисер Петков – 13, министърът на икономиката Емил Караниколов - 13 и т.н.\r\nНай-много въпроси и питания са отправили народните представители Георги Стоилов – 41, Иван Димов Иванов – 35, Николай Цонков – 34, Георги Гьоков – 31, Любомир Бонев – 31, Светла Бъчварова – 23, Надя Клисурска-Жекова – 18, Пенчо Милков – 16, Георги Йорданов – 15, Кристиан Вигенин – 13, Иван Валентинов Иванов – 12 и т.н.\r\nОт ПГ „БСП за България” са внесли най-много въпроси и питания - 354 въпроса и 15 питания. От ПГ на ПП ГЕРБ са отправили 42 въпроса и 2 питания, от ПГ „Обединени патриоти” - 15 въпроса, от ПГ на ДПС - 12 въпроса и едно питане и от ПГ на ПП ВОЛЯ – 6 въпроса.", "date": "2018.12.28", "title": "Народното събрание е приело 146 закона и 138 решения през 2018 г. "}
{"url": "https://www.actualno.com/business/cenata-na-prirodnija-gaz-se-uvelichava-s-35-ot-1-januari-2019-g-news_713588.html", "text": "  Комисията за енергийно и водно регулиране (КЕВР) прие решение във връзка с подаденото от „Булгаргаз” ЕАД заявление за утвърждаване на цена за I-то тримесечие на 2019 г., по която общественият доставчик продава природен газ на крайните снабдители на природен газ и на клиенти, присъединени към газопреносната мрежа. Това съобщиха от пресцентъра на КЕВР.         В утвърдената цена на природния газ от 44,80 лв./MWh лв. (без акциз и ДДС) са включени компонента „цена на природния газ на входа на газопреносните мрежи“ в размер на 44,08 лв./MWh, компонента за дейността „обществена доставка“ по чл. 17, ал. 6 от НРЦПГ в размер на 0,59 лв./MWh и компонента за компенсиране на разходи, произтичащи от наложени задължения към обществото по чл. 11а, ал. 2 от НРЦПГ от 0,13 лв./MWh, покриваща разходите на \"Булгаргаз\" ЕАД за съхранение на количества в газохранилището Чирен в изпълнение на задължения по Плана за действие при извънредни ситуации, съгласно Регламент на ЕС № 994/2010. В цената на природния газ не са включени цени за достъп и пренос през газопреносната мрежа и клиентите следва да ги заплащат на крайните снабдители по реда на Методиката за определяне на цени за достъп и пренос на природен газ през газопреносните мрежи, собственост на \"Булгартрансгаз\" ЕАД.\r\nКомпонентата „цена на природния газ на входа на газопреносните мрежи“ се образува от обществения доставчик като среднопретеглена стойност при отчитане на последно заявените прогнозни количества природен газ от внос за вътрешния пазар, от местни добивни предприятия и от запаси природен газ с цел продажба през следващия период, условията по договорите за доставка и за достъп и пренос на природен газ до българската граница и осреднен валутен курс на Българската народна банка на лева спрямо чуждестранната валута, в която се заплаща внасяният в страната природен газ за период от четиридесет и пет дни, предхождащи месеца на внасяне на предложението за утвърждаване на цени и при отчитане движението на цената на петрола и на алтернативните на природния газ горива на световните пазари за последните 9 месеца. В правомощията на КЕВР е да установи единствено дали заявлението на обществения доставчик \"Булгаргаз\" ЕАД отговаря на изискванията на Наредба № 2 за определяне цените на природния газ и на договора за доставка между \"Булгаргаз\" ЕАД и ООО \"Газпром Експорт\".   .\r\nБез промяна остават и цените на електрическата енергия за битовите и небитовите потребители на регулиран пазар.   ", "date": "2018.12.28", "title": "Цената на природния газ се увеличава с 3,5% от 1 януари 2019 г."}
{"url": "https://www.actualno.com/europe/tyrsjat-25-mln-evro-ot-bivsh-kmet-na-madrid-news_713598.html", "text": "  Сметната палата на Испания постанови бившият кмет на Мадрид Ана Ботеля и седем бивши чиновници от нейния екип да заплатят около 25 млн. евро заради щетите, които са нанесли през 2013 г., съобщи в. „Паис“.     Според изданието решението е свързано с продажбата на над 1800 квартири на хедж фонд по цени, които са .били по-ниски от пазарните.   Както смятат в сметната палата, става дума за „груба небрежност“ на бившия градоначалник и нейния екип.\r\nОчаква се, че бившият кмет и хората от екипа ѝ ще обжалват решението на сметната палата.  Ана Ботеля, на 65 г., беше представител на консервативната народна партия и заемаше поста градоначалник на Мадрид от 2011 до 2015 г., след което реши да изостави политиката.", "date": "2018.12.28", "title": "Търсят 25 млн. евро от бивш кмет на Мадрид "}
{"url": "https://www.actualno.com/society/lidl-bylgarija-publikuva-pyrvija-si-doklad-za-ustojchivo-razvitie-news_713607.html", "text": "   Знаете ли, че в Lidl има близо 250 продукта собствена марка със сертификат за устойчивост? А че компанията рециклира над 98% от опаковките, свързани със своята дейност?     Тези и много други интересни факти могат да бъдат открити в първия доклад за устойчиво развитие на Лидл България, който от днес вече е публичен и достъпен за всички на сайта на компанията . Той съдържа разнообразна информация за компанията, като разказва в детайли за най-важните теми, свързани със стратегическите сфери на веригата: продуктите, служителите, бизнес партньорите, околната среда и местните общности. В него читателите ще научат повече за бизнес модела на компанията, за значимите въздействия върху околната и социалната среда, за дейностите и постиженията на веригата през 2016 г. и 2017 г., както и за целите, които си поставя занапред.   „Изключително се радваме, че първият ни доклад за устойчиво развитие вече е факт и че всеки може да види какво на практика означава за нас думата отговорност. Устойчивото развитие е в основата на нашия бизнес модел. Затова този доклад е своеобразен пътеводител в света на Lidl, където измерваме отговорността с конкретните и целенасочени действия и мерки, които прилагаме с грижа за своите клиенти, служители и партньори. Вярваме, че с тази важна крачка обогатяваме още повече представата за Лидл България като отговорна и честна компания“, коментира Милена Драгийска, главен изпълнителен директор на Лидл България.\r\n“Докладът за устойчиво развитие на Лидл България позволява на всеки да се докосне до начина, по който компанията расте и печели, създавайки ползи за клиенти, служители, доставчици и цялото общество, за които малко хора си дават сметка. С публикуването му те се присъединяват към автентичния елит на българската икономика – шепа компании, които с добрите примери и прозрачността си лекуват хроничното недоверие в бизнеса и предприемачеството. Горд съм, че имахме удоволствието и честта да ги напътстваме, защото така изпълняваме мисията да движим промяната към устойчиво общество в България“, сподели Боян Рашев, управляващ партньор на denkstatt България.  Първият доклад за устойчиво развитите на Лидл България е разработен в партньорство с denkstatt България и е един от малкото у нас, одитирани от консултантска компания в лицето на Ernst & Young. Той обхваща периода от 2016 г. и 2017 г. и може да бъде разгледан тук.    Lidl е най-голямата верига магазини за хранителни стоки в Европа, част e от немската Schwarz-Gruppe и присъства в 30 държави. В България Lidl стартира своята дейност през 2010 г. Днес компанията има 93 магазина в 46 града и близо 2700 служители, а марката Lidl е затвърдила водещата си позиция на пазара на хранителни стоки. Лидл България е носител на 7 медала Best Buy Award PRIVATE LABEL Bulgaria 2017/2018 за най-добро съотношение цена – качество на продукти със собствена марка.    ", "date": "2018.12.28", "title": " Лидл България публикува първия си доклад за устойчиво развитие"}
{"url": "https://www.actualno.com/vidin/obshtina-vidin-aktualizira-budjeta-po-predlojenie-na-kmeta-ognjan-cenkov-news_713612.html", "text": "  Кметът на Видин Огнян Ценков внесе предложния за актуализиране на бюджета на общината за 2018 г. и за промяна на Поименния списък за капиталовите разходи.     Това се налага във връзка с постъпили финансови средства чрез трансфер от държавния бюджет, за което бе взето решение от Министерски съвет на заседание, проведено на 19.12.2018 г. – да се преведат целеви средства в размер на 2 792 670 лв. за текущи ремонти и рехабилитация на улици и междублокови пространства в град Видин и всички населени места в Общината, а 207 330 лв. - за доизграждане на улица към Западна промишлена зона в града.\r\nКметът коментира, че е трябвало да , във връзка с безвъзмездното предоставяне за срок от 3 години на футболен клуб “Дуло“, на физкултурния салон в бившата сграда на ОУ „Христо Ботев“ - Видин, който е публична общинска собственост.\r\n„Поради това, че общинските съветници от групата на Гражданско обединение „Единни за промяна“ напуснаха заседанието на Общинския съвет с оправданието, че не се изпълняват техни искания и отново , нямаше необходимия кворум. Предложението ще бъде внесено отново на заседанието през месец януари 2019 г. Надявам се то да бъде прието. Нашата позиция в подкрепа на спорта е категорична – не само с финансови средства, но и с предоставяне на спортните съоръжения, с поемане на консумативите и др.“ – каза той.      Видинският кмет се спря и на внесените от председателя на Общинския съвет Генади Велков две предложение - относно и на територията на Община Видин и изменение и допълнение на Наредбата за определяне размера на местните данъци на Община Видин, което се налага заради и определяне на друг механизъм за данък превозни средства. За първи път ще се отчита и т.нар. екологичен компонент, който ще дава предимство на по-чистите модели. „Това е решение на Народното събрание, във връзка с диференциране на данъка, свързано с по-старите автомобили, с цел да се ограничи замърсяването на околната среда“ – отбеляза Ценков. Предложението не бе прието, като според кмета на Общината това ще доведе до известни затруднения в изчисляването на данъците. Той изказа предположение, че във връзка с прилагане на законодателството прокуратурата ще се самосезира и предложението ще влезе за ново гласуване в Общинския съвет.\r\nОбщинските съветници подкрепиха предложението за откриване на Диагностичен център за ортостатични и опорно-двигателни нарушения при деца в училищна и предучилищна възраст като дейност на Община Видин към Направление „Социални услуги и здравни дейности”; за финансово осигуряване на ученически отдих за изявени ученици от Община Видин през месец юли 2019 година в Международен детски център „Албатрос” край град Варна и др.    Огнян Ценков честити чрез медиите Рождество Христово на видинчани и на всички жители на Общината и пожела в дните преди настъпването на Новата година да имат вяра и надежда в по-добрите дни, които предстоят. „Нека 2019 година бъде мирна и много, много успешна“ – пожела кметът.", "date": "2018.12.28", "title": "Община Видин актуализира бюджета по предложение на кмета Огнян Ценков"}
{"url": "https://www.actualno.com/society/okonchatelno-cenata-na-vodata-se-uvelichava-sled-nova-godina-news_713611.html", "text": "  Водата ще поскъпне в 26 населени места от 1 януари, реши на закрито заседание Комисията за енергийно и водно регулиране (КЕВР).     Най-голямо поскъпване е предвидено за водата в Бургас и в София - с 10 на сто. В Шумен от Нова година ще плащат 3,40 лева повече. Над 3 лева отгоре ще струва водата и в Добрич, Силистра, Варна и Враца.   За Видин скокът може да стигне до 22%, но това ще стане само ако бъде въведена новата услуга „пречистване на вода“. В противен случай увеличението ще от 6%. Единствено в Кърджали цената й остава без промяна.\r\nТези цени са пределните, заяви председателят на регулатора Иван Иванов.  „Ние определяме пределни цени на водата, за да няма някакви още по-големи скокове. Самите кметове и общински съвети могат в диалог с ВиК операторите да поискат отлагане на увеличението или то да бъде по-малко.“\r\nПрез следващата година може да има поскъпване на водата и в други градове в страната, където ВиК дружествата все още нямат одобрени бизнес планове, прогнозира пред БНР председателят на Българската асоциация по водите Иван Иванов.   На закрито заседание тази сутрин КЕВР реши още . През следващите три месеца един мегаватчас синьо гориво ще струва близо 45 лева без такси и налози. Това няма да доведе до промяна в цените на парното, топлата вода и тока.    ", "date": "2018.12.28", "title": "Окончателно: Цената на водата се увеличава след Нова Година"}
{"url": "https://www.actualno.com/politics/radev-pokorstvoto-nosi-zvezda-na-pagonite-no-ne-spasjava-ot-prezrenieto-na-podchinenite-news_713592.html", "text": "  \"С особено удоволствие изпълнявам конституционните си правомощия да връча пагоните на висши офицери\".     С тези думи президентът Румен Радев удостои с висши военни звания бригаден генерал Красимир Кънев, полк. Стайко Прокопиев и полк. Здравко Пехливанов на тържествена церемония в Гербовата зала на президентската институция.\r\nПрезидентът Радев е убеден, че благодарение на професионализма и компетентността на военнослужещите ще се усъвършенства взаимодействието между различните административни звена в щаба на отбраната.\r\n\"Сляпото покорство и безропотно подчинение могат и да донесат една звезда отгоре на пагоните, но не могат да спасят от презрението на подчинените и на българския народ\", заяви Румен Радев.  Бригаден генерал Красимир Кънев вече е с чин генерал-майор и е назначен за началник на щаба на Военновъздушните сили. През 2007 г. той бе командир е на българския контингент на операциите на КФОР в Косово. От 2017 г. ген. Кънев бе директор на дирекция \"Стратегическо планиране\" в Министерството на отбраната. Полковник Стайко Прокопиев е с международен опит като представител на МО. Днес той беше назначен на длъжността директор \"Стратегическо планиране\" на МО и беше удостоен със званието бригаден генерал.     Полковник Здравко Пехливанов бе назначен длъжността заместник-директор на дирекция \"Операции и планиране\" в Международния военен секретариат на НАТО в Брюксел, Кралство Белгия. Той встъпва в длъжност от 1 януари 2019 г. Полк. Пехливанов бе удостоен с висше офицерско звание \"бригаден генерал\".    Това е изключително отговорна длъжност, на която трябва да се покажат високи качества - работа за интересите на Алианса и защита на българските интереси, изтъкна президентът.\r\nРумен Радев пожела на генералите сили, воля и висок дух в изпълнение на задълженията им. Той им желае още да разширят спектъра от способностите си и да издигнат авторитета на висшите военновъздушни сили.   „Ще отдадем силите и сърцата си за подпомагане на държавното и политическото ръководство на МО при вземане на правилните решения за Република България“, декларира от името на новопроизведените висши офицери генерал-майор Красимир Кънев.", "date": "2018.12.28", "title": "Радев: Покорството носи звезда на пагоните, но не спасява от презрението на подчинените"}
{"url": "https://www.actualno.com/sofia/bez-vinetka-po-okolovrystnoto-na-sofija-objavi-doncho-barbalov-news_713596.html", "text": "  Разбрахме се за северната част на Околовръстния път на София да не се изискват винетки, за южната и до сега не се изискват. Търсим начин до всяко населено място на територията на Столична община да има път, по който хората на пътуват без да е необходимо да се закупуват винетки. Това обяви зам.-кметът на София Дончо Барбалов, цитиран от БГНЕС.     Относно плащането на пътни такси за ползването на Северната скоростна тангента, която е свързваща пътна артерия за транзитния трафик от автомагистралите „Хемус“, „Тракия“, „Струма“ и Калотина, Агенция „Пътна инфраструктура“ще продължи да води разговори със Столична община.   „Имаме много добра комуникация, търсим приемливо за всички и в рамките на закона решение“, увери Барбалов. Целта е да се намери работещо и ефективно решение, което не ощетява шофьорите на леки автомобили, ползващи тангентата за бърза връзка между северозападните и югоизточните квартали на София.\r\nЗа момента, ако водач шофира автомобила си по Сверената скоростно тангента и няма винетка, той подлежи на санкция. На 2 януари догодина между общината и АПИ ще се проведе още една среща, на която въпросът отново ще бъде повдигнат.  ", "date": "2018.12.28", "title": "Без винетка по Околовръстното на София, обяви Дончо Барбалов"}
{"url": "https://www.actualno.com/society/3247-elektronni-vinetki-sa-prodadeni-za-pyrvite-10-dni-news_713488.html", "text": "  За първите 10 дни от старта на уеб сайта www.bgtoll.bg са продадени 3247 електронни винетки, които влизат в сила от 1 януари 2019 г. Това съобщиха от пресцентъра на Агенция \"Пътна инфраструктура\". Стойността на продадените до момента е-винетки е 300 973 лева.     От тях най-много – 3025 за 293 425 лв., са годишните електронни винетки за леки автомобили с обща технически допустима максимална маса до 3,5 тона. Интерес има и към новата уикенд винетка, която се въвежда от 1 януари 2019 г. Продадени са 32 такива за леки автомобили, както и 100 седмични, 36 месечни и 7 тримесечни електронни винетки за леки коли. За тирове с обща технически допустима максимална маса над 12 тона са продадени 31 електронни винетки, като най-много са месечните – 20 на обща стойност 2760лева. Осем са купените електронни винетки за тежкотоварни автомобили с обща технически допустима максимална маса от 3,5 тона до 12 тона и автобуси. Също осем са и продадените винетки за ремаркета на леки автомобили.   Най-много електронни винетки са продадени чрез уеб сайта www.bgtoll.bg – 1821 на обща стойност 167 931 лв. От 17 декември до днес са конвертирани към електронни винетки 30 400 хартиени винетни стикера. На сайта www.bgtoll.bg може да бъде направена справка в реално време дали подадената информация за конвертиране към електронна винетка е обработена и преобразувана ли е винетката.\r\nНапомняме, че шофьорите, на които до края на 2018 г. им предстои пътуване и в момента нямат валиден стикер, могат да купят предпочитаната хартиена винетка и ако нейната валидност изтича през 2019 г., не е задължително да я конвертират в електронна. Това е препоръчително и се прави за удобство при пътуването. Задължително изискване е хартиеният стикер да остане залепен на предното стъкло на автомобила до края на неговата валидност.  ", "date": "2018.12.28", "title": "3247 електронни винетки са продадени за първите 10 дни"}
{"url": "https://www.actualno.com/smolyan/600-porcii-kurban-i-1000-ikoni-razdadoha-na-pytja-smoljan-plovdiv-snimki-news_713608.html", "text": "  600 порции курбан и 1000 икони на Света Богородица бяха раздадени вчера на преминаващите през второкласния път Смолян - Пловдив при разклона за село Забърдо.     Инициативата е на кмета на Забърдо Валентин Черпоков и се провежда за веднага след Коледа. Черпоков раздаде курбан на шофьорите заедно с областния управител на Смолян Недялко Славов и шефовете на областните дирекции на МВР в Смолян и Пловдив Николай Димов и Атанас Илков. На събитието присъстваха още шефът на ОПУ-Смолян, представители на бизнеса и институциите, както и много хора от двете области.\r\n\"Целта е да има по-малко жертви по пътищата на България и по-малко катастрофи. Толкова много намаляхме в Родопите, много хора отидоха в чужбина. И въпреки че сме намалели, катастрофите не намаляват. Трябва да сме културни на пътя и да се съобразяваме с движението и обстановката. Затова го правим, да напомним на хората да бъдат отговорни зад волана и да се помолим за по-малко трагедии по пътищата. Защото на година жертвите по пътищата са колкото населението на 4 родопски села, изтрепваме се на пътя“, каза Черпоков.  Курбанът и иконите бяха осветени от знеполския митрополит Арсений, смолянския архимандрит Висарион и свещеници от Смолянска духовна околия, които отслужиха и молебен против катастрофи, жертви и ранени по пътищата. От името на митрополит Николай епископ Арсений призова шофьорите в цялата страна да не водят война по пътищата.\r\n\"Божията благодат и съдействие да имат всички, които са зад волана на МПС като Господ им изпрати верен ангел - пазител, за да може благоразумно да ползват автомобилите и да бъдат предпазвани от всякакви злополучия и нещастия. За голямо съжаление статистиката сочи, че загиналите и ранените при ПТП се увеличават, затова молим Божието съдействие да пази всички онези, които пътуват, като ги призоваваме да спазват Закона за движение по пътищата.С благоразумие и внимание да използват превозните средства и да се връщат спокойни и здрави в домовете си\", благослови епикоп Арсений.\r\nЧерпоков каза, че ще апелира пред Народното събрание и Министерския съвет пътищата извън табелите на населените места изцяло да станат държавни, а общинските пътища да останат само в урбанизираните територии.     \"Хубаво е в тези дни, когато сме завладени от празнични емоции, да обърнем внимание на един проблем, който целогодишно ни изправя пред трудни решения. Благодаря на кмета на Забърдо, че превърна тази инициатива за курбана в традиция. В човешки план и институционално дълбоко я подкрепям, защото смятам, че всеки трябва да даде своя принос към това жертвите от пътните инциденти да стават все по-малко. Хубавото за нашия регион е, че си остава регион с малък брой пътни инциденти и малък брой жертви по пътищата, но нашият стремеж е да няма изобщо жертви от ПТП“, заяви областният управител на Смолян Недялко Славов.\r\nПо думите му институциите правят достатъчно много в тази насока, с неколкократните промени в закона санкциите са все по-сериозни.\r\n„Но всеки от нас трябва и да осъзнае, че от самия него зависи безопасността на движението. И се моля Бог да ни даде разум, да бъдем по-толерантни и по-добронамерени и като водачи, и като пешеходци, защото с този проблем трябва да се справим всички ние като общество\", подчерта Славов.   Областният управител съобщи, че догодина се очаква да стартират обществените поръчки за уширение на пътното платно между Смолян и Пловдив с частична трета лента.\r\nПо думите на комисар Атанас Илков - директор на ОД на МВР - Пловдив, тази година в Пловдивско има ръст на ПТП с повече жертви и тежко ранени. \"Ако всеки един водач зад волана проявява търпимост, разум, толерантност и по-голяма дисциплина при шофирането, това, което е към момента като брой загинали и ранени няма да бъде така\", посочи ст. комисар Илков.\r\n\"За тази година имаме намаление на ПТП-тата в Смолянска област. Има и намаление на броя на загиналите, но увеличение на ранените. Голяма е превантивната ни дейност, но каквото и да правят институциите, ако водачите не съобразяват своето поведение на пътя с трафика и пътните условия, да бъдат по-отговорни, според мен няма да можем да намалим ПТП-тата. И трябва да се замислим, че не по-малък проблем от жертвите са ранените, част от които са трайно инвалидизирани за цял живот\", коментира ст. комисар Николай Димов – директор на ОД на МВР в Смолян.", "date": "2018.12.28", "title": "600 порции курбан и 1000 икони раздадоха на пътя Смолян - Пловдив (СНИМКИ)"}
{"url": "https://www.actualno.com/prasspress/2018-godina-kratko-i-jasno-news_713619.html", "text": "  2018 година – 12-тата година от основаването на ГЕРБ - беше повече от прекрасна.     В началото беше европредседателството!\r\nПредседателят на Европейския съвет Доналд Туск ни , че сме наследници на Спартак, но някои са наследници на Спартак-Москва.\r\nБанкерът Цветан Василев , че Пеевски носил по 100 000 всеки месец на главния прокурор. След изключването на камерите Василев проплакал, че ако и той правел месечни вноски, сега нямало да е изгнаник в Белград.  През февруари се разбра, че София ще гори боклуците. Хората се чудят – разделно ли ще се горят – отделно ГЕРБ, отделно БСП и отделно патриотите…\r\nПрез този месец Доган спешно привика елита на ДПС в сараите си. Зли езици твърдят, че след такава среща, за по-сигурно,някой спи в турското посолство...\r\nТърговците бяха зарадвани, че отново трябва да сменят касовите си апарати. Новите машинки ще бъдат вързани не с НАП, а с ГЕРБ!    Президентът Радев изненада с добрата си спортна форма като направи коремно премятане. За да не остане по-назад Бойко го последва. Знаете ли как Бойко прави коремно? Застава под лоста и Земята се завърта около него.\r\nСледващите дни се вълнувахме от показния арест на кмета на Младост Десислава Иванчева. Държаха я часове на улицата и без адвокат. Според юристи, от дела в Страсбург, Иванчева , отколкото би могла от подкупи. В синята партия не е имало такъв бой от времето, когато Първанов натупа Петър Стоянов на изборите.\r\nДвама затворници избягаха през входа на затвора. . Кратко социологическо проучване показа, че ако чистачката на затвора направи партия, 90% от хората ще гласуват за нея. Тя е единствената, която гони престъпниците!\r\nНе ни се размина и скандал с качеството на храните у нас и на запад. Омбудсманът Мая Манолова заяви: \"Клаус от Берлин и Иван от София ще ядат еднаква шунка!\" Така е, но шунката първи ще я яде Клаус от Берлин!   На „Евровизия“ . Много хора обявиха, че това е срам и позор, в същото време не ги интересува, че по свобода на словото сме не на 14, а на 111 място.\r\nПрез май Бойко Борисов Щастливи сме, че тази среща ще остане в историята, . След оралната еквилибристика на въпросната дама, няма какво повече да се добави.\r\nСледващите дни ни донесоха на Белене. По-злопаметните ни припомнят, че Борисов беше нарекъл Белене „гьол“, но всичко тече, всичко се променя. Според някои специалисти АЕЦ Белене е като Борисов - опасен е за българите и ни струва няколко милиарда!\r\nЮни е месецът, когато е рожденият ден на нашия Вожд и Учител – Бойко Борисов. За празника той получи толкова мила честитка от Волен, която засенчи и мадам В. Затова се отменя 14 февруари като Ден на влюбените – Свети Валентин. Вече ще се празнува на 13 юни и ще се нарича „Свети ВОЛЕНтин“\r\nПорои заляха София, наводниха улици и метрото. Кметът Йорданка Фандъкова реагира напълно адекватно и обяви по-евтин пояс за цялата градска мрежа!\r\nГорещият юлски месец ни изненада с . Хора, запознати с българската политическа действителност, твърдят, че патриотите, когато и да ги набиеш -\r\nвсе е късно, колкото и да ги биеш - все е малко!\r\nСлучва се понякога да се срамуваме от българските политици. Не е такъв случаят с председателят на Народното събрание, която различава Пекин от Виетнам. На 22 юли тя посрещна музикантите от Iron Maiden с фанелка на „Тakethat“ и думите: \"Много харесвам вашата песен \"Бохемска рапсодия\"!\r\nПрез летните месеци гръмна новината, че премиерът Бойко . Естествено, оказа се, че това е лъжлива новина и премиерът се измъкна \"ни лукойл ял, ни лукойл мирисал\"!\r\nАвгуст беше време за почивка и море. , а морето беше пълно с мазут. За щастие събраха мазута от морето и с него, и малко въглища, подкараха търговския регистър!\r\nЗатова се отлага премиерата на филма  \"Смъртта на Търговския регистър\"… до следващата му дискова херния!\r\nОтпускарският месец показа и различията между нас и румънците. Северните ни съседи отново излязоха по площадите, а ние, българите, гордо се тагвахме от \"Айляк бар\"!\r\nСагата с имотите на царя не свършва като индийски сериал. Симеон отново си поиска дворците. Според юристи\t това, царят да си иска имотите\t е все едно Жени Живкова да си иска апартаментите на УБО.\r\nВ МВР влезе нов министър – едно познато Лице. На церемонията новият министър се разчуства и просълзи. Редовите полицаи заявиха, че от този ден родното МеВеРе вече се нарича Ме Ве Рев!\r\nИмаше и още една новина с участници органите на реда. Полицаи от по време на работа и ги закопчаха с белезници. В учебниците по математика за трети клас се появи следната задача: С колко белезници се пише изречението: \"Журналист на Бивол взима интервю от Иванчева\"? , в който участва и актрисата Цветана Манева. Културната общност беше потресена. Фики и Галена са възмутени от клипа с Цветана Манева. Не могат да разберат как Азис е \"паднал\" толкова високо!\r\nКорнелия Нинова извади депутатите на БСП от парламента и ги прати при народа. Последният път, когато комунистите отидоха при народа, направиха Национализация!\r\nЕдна сутрин през есента се събудихме с новината, че е проведена акция в хотел Маринела. След като там бяха открити много кутии от обувки, пълни с пари, на вратата на хотела беше залепен стикер \"Този обект се охранява от ГЕРБ\"!\r\nЗапознати с финансовите дела на управляващите твърдят, че парите в кутиите от обувки са нищо. В къщата в Банкя имало кашон от хладилник. (Хладилникът е в къщата в Барселона...)\r\nСептември беше и месецът, в който Ахмед Доган ТЕЦ Варна. Тази новина народният гений коментира така:\r\n„АЗ гласувам!\r\nТИ псуваш!\r\nТОЙ управлява!\r\nНИЕ мълчим!\r\nВИЕ емигрирате!\r\nТЕц Варна!“\r\nПоследва с репортера на „Господари на ефира“, който беше уволнен. Екипът на господарите преговаряха с Кристиано Роналдо, защото по-хубаво падал.\r\nВ цяла одисея се превърнаха софийските ремонти. Ремонтът на бул. „Граф Игнатиев“ е на път да бие рекорда на Кьолнската катедрала, строена 600 години. Важното е, че всичко ще бъде красиво и сиво. Столичани се събраха пред кметството и скандираха: „Госпожо Фандъкова, благодарим ти за най-хубавото комедийно шоу Заговори се за предсрочни избори и за евентуална партия на президента. По закон той няма право да прави политическа партия, най-вероятно партия ще си направи Първата дама. Така се очертава следващата коалиция да е БКП – Бойко, Корнелия, Първата дама.\r\nСкандално и неочаквано спря излъчване телевизия Алфа. С това спиране България падна на 112 място по свобода на словото. Питайте правителството защо?\r\nНаближаваше смяната на часовото време и започнаха коментари, че тези смени трябва да спрат, кое време ще изберем – лятното или зимното… Едно е ясно - ако изберем лятното часово време, вестниците ще пишат: \"Бойко ни даде вечно лято\". Ако изберем зимното, заглавията ще бъдат: \"Заради премиера ще си поспиваме повече\".\r\nСледващото разтърсващо дойде от Агенцията за българите в чужбина, която продавала паспорти по 5000 евро. За да потушат скандала, от агенцията обявиха промоция - ако си купите български паспорт за 5000 лв, получавате безплатно три преминавания през летището без проверка.\r\nДепутатът от ГЕРБ Тома Биков предложи да се правят само положителни филми и сериали. Ако това се приеме, няма да има нито един български филм по действителен случай.\r\nПоследва новината, че скачат и такса смет. Българските избиратели бяха доста ядосани от това и някои от тях имаха смелостта да заявят, че, за да има справедливост, трябва да се вдигне данък сгради и в Барселона!\r\nЕдинствено Валери Симеонов се защо Ахмед Доган има охрана и му отговориха, че вече не е вицепремиер.\r\nСимеонов наистина на… шефката на кабинета си. Промените бяха направени само и само да се запази коалицията и властта. Политически анализатори твърдят, че абревиатурата на партията на Валери НФСБ не значи Национален фронт за спасение на България, а Национален Фронт Стани Богат.\r\nПремиерът Борисов се възмути, че всеки ден са обсадени и им показват средни пръстове, а социологическите проучвания сочат, че така ще се гласува за ГЕРБ на следващите избори - със средни пръстове!\r\nСледващите дни ни донесоха новината, че финансофият министър живее в апартамента на приятел. Това събуди някои противоречиви мисли – Борисов твърди, че държавата никога не е била по-добре. Обаче финансовият министър е бездомен и На летище София хванаха патриота Ангел Джамбазки с пистолет. След залеза на Митьо Пищова, вече имаме достоен негов заместник – Геле Пищовчето.\r\nБуден гражданин засне кола на НСО да кара в насрещното. Естествено, никой не повярва, че в колата е била Първата дама и че тя е накарала агентите да нарушат правилника, за да отиде до любимия с имагазин. За да не обвиняват Първата дама в злоупотреба с власт, президентът издаде указ и НСО вече не означава „Национална служба охрана“, а „Национална Служба Обувки“.\r\nСлед всичките тези весели и забавни случки, ни се стовари и една лоша новина – очите на статуята на Самуил угаснаха завинаги. Това стана след като видяха ремонта на Графа.\r\nСветовната новина от последните дни е . Нашият премиер Борисов е повече от спокоен, защото знае, че българинът не облича жълта жилетка дори, когато сменя спуканата си гума на пътя.\r\nЕстествено и у нас имаше протести. Протести срещу опозицията. Строители протестираха с тежките си машини срещу контрола на работата им и критиките към тях. Всички се убедихме, че те работят съвестно и стриктно, че е нормално ограничението на магистралата да е 90 километра в час, и точно тогава магистрала „Марица“ най-нагло и безотговорно пропадна. Отново!\r\nТакива бяха събитията от 2018 година! Една прекрасна и щастлива година.\r\nС нетърпение очакваме 2019 година - 13-тата, фаталната година на ГЕРБ. Добре, че смелият и мъдър наш премиер не е суеверен и не носи червен конец на ръката си. Да чукнем на дърво!  Калинка Тодорова,  ", "date": "2018.12.28", "title": "2018 година – кратко и ясно"}
{"url": "https://www.actualno.com/bgfootball/jasna-e-prizovata-trojka-za-futbolist-nomer-1-na-bylgarija-news_713601.html", "text": "  Станаха ясни имената на футболистите, които попадат в призовата тройка за най-добър български футоболист на годината и ще се борят за първото място.     Победителят в гласуването на спортните журналисти ще стане известен на 6 януари.   Футболисти на Славия, ЦСКА и Ботев Пд са замесените трима играчи, които влязоха в своеобразна битка за приза. Гласуването сред спортните журналисти приключи на 21 декември.\r\nПрез изминалите три сезона победител неизменно беше капитанът на националния отбор и футболист на Спартак Москва Ивелин Попов.  На този етап не е ясен редът на подреждането, но и тримата играчи са от родната Първа лига. Това на практика означава, че за първи път от 2014 година най-добрият играч на България ще е от българското първенство.\r\nЗа последно това успя да постигне вратарят на Лудогорец Владислав Стоянов. През последните три години неизменно номер 1 беше Ивелин Попов, който тази година ще бъде извън призовата тройка.        ", "date": "2018.12.28", "title": "Ясна е призовата тройка за Футболист номер 1 на България"}
{"url": "https://www.actualno.com/curious/dneven-horoskop-za-29-dekemvri-news_713590.html", "text": "        Няма смисъл да се измъчвате от равносметки. Каквото било - било. Насладете се на остатъка от почивните дни и релаксирайте максимално.    През този ден си набележете близък маршрут за разходка. Много е вероятно по този кратък път да стигнете много далеч в мислите си.   Тази събота не се претоварвайте с излишни дейности и обещания. Това е ден, в който да се потопите в своите мисли и да не допускате никого в тях.        Тази събота посветете на семейството. Отделете време за всеки и му кажете нещо мило и топло. Обичайте се! Тази събота може да се поглезите с ваше кулинарно постижение. Не се хвалете много, за да не станете основният човек, отговарящ за готвенето. Днес ще намерите отговора на важен въпрос в себе си. Другият път не губете време да се оглеждате, а отново се допитайте до интуицията ви.      До колкото е възможно не мислете за нещата, с които ще трябва да се справите. Това е ден за отпускане. Представяйте си положителния развой на нещата и той ще се случи. Денят ще ви изненада с приятна новина от сутринта. Информацията ще ви даде възможности за развитие. Прекарайте деня в планове.    Ако се двоумите за това как да прекарате остатъка от празничните дни се посъветвайте с най-близкия ви човек. Нека той да избере. Тази събота не оставайте без движение. Направете интензивна гимнастика или прочетете книга. А може и двете. Тази събота ще спечелите нов приятел. Не бързайте да разкривате всичко за себе си отведнъж. Оставете теми за разговор и да в бъдеще.    Попътният вятър е хубаво нещо, но няма как да е винаги на наша страна. Използвайте безветрието, за да видите по-добре какво е положението на нещата.", "date": "2018.12.28", "title": "Дневен хороскоп за 29 декември"}
{"url": "https://www.actualno.com/crime/ubitijat-plovdivchanin-namushkan-hladnokryvno-sys-schupena-chasha-news_713594.html", "text": "  Намушкан с нож и счупена чаша във врата е убитият пловдивчанин, за което сигналът е подаден снощи около 23:00 ч. на Спешен телефон 112. Мъжът е бил убит в дома си, намиращ се в централната градска част на Пловдив. Загиналият е намушкан във врата със счупена чаша, а причината за убийството е битов скандал.     Разправията възникнала, след употреба на солидно количество алкохол, от страна на жертвата и двама негови приятели - още един мъж на 20 г. и 38-годишна жена. Тримата празнували Стефановден, докато в приказки и спорове, постепенно не се стигнало до лют сканадал. В яростта си, жертвата започнал да обижда 38-годишната жена, с която били в по-близки отношения. В отговор, приятелката му взела счупена чаша намушкала мъжа във врата.   Докато на местопроизшествието пристигнат екипи на Бърза помощ и полиция, пловдивчанинът е починал, като се предполага, че най-вероятната причина за смъртта му е голямата кръвозагуба, в резултат на нараняванията в областта на шията. Другите двама участници в скандала са заловени от органите на реда при опит да напуснат Пловдив. Днес се извършва и втори оглед на местопрестъплението.\r\nДвамата съучастници са в ареста и предстои да бъдат привлечени, като обвиняеми за умишлено убийство. Те са задържани за срок от 72 часа, с постановление на наблюдаващия прокурор, който ще внесе искане в съда за определяне на мярка за неотклонение „задържане под стража“, спрямо тях.  ", "date": "2018.12.28", "title": "Убитият пловдивчанин - намушкан хладнокръвно със счупена чаша"}
{"url": "https://www.actualno.com/balkani/kosovo-otnovo-uvelichi-mitata-za-syrbija-i-sformira-sobstvena-armija-news_713615.html", "text": "  Косово увеличи 100%-те мита с налог върху всички световни марки, идващи от Централна Сърбия, дори и неща, които не са произведени в Сърбия. Това съобщи националната телевизия на страната РТС.     На 21 ноември Косово наложи 100% мита върху стоки от Сърбия и Босна и Херцеговина. По този повод Вучич проведе извънредни срещи с посланиците на Русия, Китай, САЩ, Великобритания, Франция, Германия и Италия, както и извънредно заседание на Съвета за сигурност на страната.   Министър-председателят на Босна и Херцеговина Денис Звиздич пък заяви, че подобно решение на Косово е погрешно и унищожава Споразумението на страните от Централна Европа за свободна търговия.\r\nПрезидентът на Косово Хашим Тачи съобщи във Фейсбук, че е подписал пакет от три закона, които предвиждат създаването на пълноправна армия в самопровъзгласената република.  „С най-голяма отговорност за държавата и с гордост ви информирам, че днес подписах закони, които ще легализират създаването на косовска армия. 10 години след обявяването на независимостта и 20 години след освобождението, ние създадохме нашата армия.\r\nВсичко това стана възможно благодарение на жертвата на много поколения. които винаги са ни били пътеводна светлина”, пише Тачи и добавя, че армията ще предостави на косоварите“ по-добри перспективи за новите поколения”.\r\nНа 14 декември косовският парламент одобри създаването на пълноправна армия на базата на силите за сигурност. За гласуване бяха представени три законопроекта, предвиждащи създаването на пълноправна армия.       В хода на заседанието депутатите подкрепиха приемането на закона за създаване на Министерство на отбраната, закона за преобразуване на силите за сигурност в армия и третия закон - за службата в косовските сили за сигурност. Всички присъстващи гласуваха \"за\", нямаше въздържали се, а депутатите от сръбската партия Сръбска листа напуснаха залата и не участваха в гласуването, припомня ТАСС.\r\nОчаква се, че армията да се състои от 5 000 войници и още 3 000 в резерв. Разходите на армията, според законите, ще бъдат 98 милиона евро годишно. Предполага се, че структурата на въоръжените сили ще включва артилерия, военновъздушни сили, биологична и химическа защита.\r\nКомандващият силите за сигурност Рахман Рама заяви, \"армията ще бъде в служба на всички граждани и ще изпълнява функциите си на цялата територия на Косово\", включително в северната част на провинцията.\r\nПо-рано генералният секретар на НАТО заяви, че с намерението на Косово да създаде свои собствени въоръжени сили идва в най-лошия момент и подкопава стабилността на Косово и перспективите за присъединяване към НАТО.\r\nРуското външно министерство предупреди за възможно най-тежки последствия не само за сръбското население в региона, но и за сигурността на Балканския регион като цяло. То също така подчерта отговорността на силите на КФОР, които в съответствие с мандата на ООН са задължени незабавно да предприемат всеобхватни мерки в случай на създаване на косовска армия, в посока неутрализиране и обезоръжаване.      ", "date": "2018.12.28", "title": "Косово отново увеличи митата за Сърбия и сформира собствена армия"}
{"url": "https://www.actualno.com/balkani/unikalen-sluchaj-osydiha-gyrcija-zaradi-prilagane-na-sheriata-v-grajdanski-dela-news_713574.html", "text": "   . Това съобщава австрийският национален ежедневник Die Presse, като уточнява, че страната е единствената в Европейския съюз, в която при строги условия се допуска прилагането на ислямското право.     В коректния случай . Съдиите в Страсбург видяха в случая нарушения на забраната за дискриминация, пояснява изданието, цитирано от агенция \"Фокус\".   Какъв е случаят? Гръцка се оплакала, че покойният ѝ съпруг е наследил имущество, но след това е загубил голяма част от него. Сестрите на покойника оспорили наследството на мъжа, който е бил от мюсюлманското малцинство. Оттук произтича и решението за прилагане на шериата. В крайна сметка вдовицата получила една четвърт от наследството му. В Страсбург обаче са уверени, че вдовицата би наследила всичко, ако делото бе водено според гражданското законодателство на Гърция. . Това е допустимо в Западна Тракия, в североизточната част на страната, на европейската граница на Гърция с Турция на изток и с България на север. В Западна Тракия, в резултат на вековното османско владичество, има и мюсюлманско малцинство - балкански турци и помаци. .  Но едва през тази година парламентът реши да въведе допълнително ограничение за местното прилагане на шериата: .\r\nВ крайна сметка съдиите в Страсбург приеха аргумента на вдовицата, че в Гърция „не е обективно и разумно оправдано различно третиране на хората от различни религии по въпросите на наследството\".   ", "date": "2018.12.28", "title": "Уникален случай: Осъдиха Гърция заради прилагане на шериата в граждански дела"}
{"url": "https://www.actualno.com/sofia/novi-avtobusi-trygvat-po-linija-111-v-sofija-news_713604.html", "text": "  30 нови автобуса по линия „111” пуска столичният Градски транспорт, предаде БГНЕС. Официалното пускане в експлоатация се проведе пред Националния исторически музей в присъствието на кмета Йорданка Фандъкова.     Това е поредното за този месец обновяване на автопарка с екологични автобуси, след като преди седмица общината смени с чисто нови и возилата до Витоша, пригодени за скиорите с големи багажници. Наред с това бяха пуснати и първите електробуси.    В началото на следващата година ще бъдат пуснати още 30 нови автобуса и 13 нови трамвая. С модернизацията през последните години средната възраст на рейсовете в столицата е около 6 години.  Автобусите имат механична рампа за колички, система за накланяне на автобуса на спирките и звуков и светлинен сигнал при затваряне на вратите. Бутилките за газ са съобразени с европейските изисквания.\r\nОт общината уточняват, че обновяването на автобусния парк е част от Плана за действие за устойчиво енергийно развитие, който цели намаляване на емисиите на въглероден диоксид с до 20% до 2020 година.   ", "date": "2018.12.28", "title": "Нови автобуси тръгват по линия \"111\" в София"}
{"url": "https://www.actualno.com/actualno/novogodishnata-rech-chernova-news_713508.html", "text": "   Нито речите на Георги Първанов, нито тези на Росен Плевнелиев, нито последните на Румен Радев рядко водят до нещо повече от новогодишно пожелание, което изфирясва толкова бързо, колкото радостта от паричката, здравето, любовта и новия апартамент от баницата с късметите.       Затова този път ще се опитаме да представим истинската реч на президента на Р.Б., която никой никога така и не изрече. _____\r\nУважаеми сънародници,  измина още една година, в която общо взето нищо не стана, но понеже сега е 31 декември трябва да се направи някакво що-годе обобщение на цялата простотия през годината, а по силата на това, че съм президент, се налага да го направя самия аз. Тоест, нека е ясно, че аз ще се правя, че си вярвам, и вие ще си правите, че ми вярвате, а иначе някои от вас са вече мъртво пияни, а по други вече пропълзяват тръпки от удоволствие за предстоящото дунавско хоро, а там някъде има и едни нещастни хора, които като стане 12 часа няма да има към коя глава да извърнат поглед и сами ще държат тъжно шампанското в ръка, докато другите се прегръщат и целуват, понеже това бе поредната година, в която останахте сингъл. Това е така, тъй като въобще няма кой да ви хареса, което е съвсем закономерно, но вие не унивайте, освен ако в комбинация в това не сте и беден.\r\n2018-та бе година, в която не се случи нищо особено, както обикновено. Богатите станаха по-богати, бедните станаха по-бедни, щастието на едните се умножи, а нещастието на другите - задълба. Цялото това нещо протече на фона на един стандартен политически елит, който изгълта хиляди часове сутрешни блокове, хиляди часове политически предавания, хиляди страници интервюта, милиони ваши нервни клетки и общо взето накрая всичко си остана същото, каквото си беше. Тук-там имаше леки разтърсвания, които да възбудят гражданските ви чувства, като да кажем покачванията на определени цени и застраховки, но нещата са отдавна изпробвани и тук горе на политическите етажи се знае добре, че малко ще се попищи и малко ще се попротестира, но бурята ще мине, а цените ще останат, и малкото вълна, която е останала за стригане по вас, ще бъде поскъсена още мъничко.\r\nКато цяло, в момента няма кой да измести онези, които са на власт, и максимумът, който може да се случи, е БСП и ГЕРБ да си разменят местата, което е общо взето все тая, понеже царува все същия олигархат, който дърпа конци и кукли много по-чевръсто и умно отколкото предполагате. Тук горе общо взето се действа на принципа на Кръстници, апартаменти, обръчета, приятели, калинки и общо взето цари едно ведро и бодро настроение. Баницата с късметите отдавна е добре разпределена: на всеки от вас се падат омазнени от олиото написани от опитна домакиня листчета, които ПОСЛЕ СЕ ПАДАТ НА НАС. Това е принципът, ще прощавате, но ние сме като цяло доволни.    Накрая, нека кажем някои неща от кумова срама: ние се славим с трудолюбие, солидарност, гостоприемство, вътрешна сила и най-вече - могъща история, която  взе малко да се прецаква май в последно време, но вие все на това ухо спете и се радвайте, че сте наследници на толкова велики хора. Както уж е казал Чингиз Хан - \"Тежките времена раждат силни хора. Силните хора създават добри времена. Добрите времена раждат слаби хора. Слабите хора правят пак тежки времена\". При нас обаче силни хора така и не се появяват и целия механизъм по редуването на добро и зло, възход и падение, леко се е запечатал в най-ниската точка. Принципът е: управляват ви боклуци, вие ставате зле, те стават още по-големи боклуци, а вие ставате още по-зле. Това е всичко.\r\nИ така, бъдете живи и здрави и честита Нова година и въобще, нещо такова.  Райко Байчев ", "date": "2018.12.28", "title": "Новогодишната реч (чернова)"}
{"url": "https://www.actualno.com/sofia/avarija-sys-stroeja-na-metroto-v-sofija-news_713557.html", "text": "  Авария със строежа на метрото в София тази нощ. Бетонова пяна от строежа тръгна под налягане под асфалта на булевард \"Евлоги и Христо Георгиеви\". По непотвърдена информация това е пяната, която инжектира къртицата, която прокопава тунела за новата метролиния, отбелязва Нова телевизия.     На място снощи са пристигнали прадставители на общината и гражданска защита. Булевардът е бил затворен за автомобили до отстраняване на аварията.   Припомняме, че в началото на декември миналата година подобна авария имаше в подлезът на булевардите \"България\" и \"Иван Гешов\". Тогава стана ясно, че строителната смес не е опасна за здравето на хората, успокоиха от Столичната община.   ", "date": "2018.12.28", "title": "Авария със строежа на метрото в София "}
{"url": "https://www.actualno.com/cars/land-rover-pokaza-oshte-ot-novija-defender-news_713555.html", "text": "  Компанията Land Rover разкри още подробности за новото поколение на всъдехода Defender. Според британския производител, това ще бъдат най-добре подготвеният за преминаване през тежък терена автомобил в историята на модела.     Премиерата на машината ще се състои през 2019 г., като от компанията публикуваха и снимки на прототип, покрит с камуфлаж. В момента машините се тестват при най-различни условия – както на асфалтови шосета, така и не места, където път липсва изобщо. Някои от изпитанията се провеждат на надморска височина от 4000 метра, като температурите варират от -40 градуса (Оре, Швеция) до плюс 50 градуса (Долината на смъртта, Калифорния).   Новият Defender ще се появи в няколко различни модификации. Тази с индекс 110 е с 5 врати, а с индекс 90 е с 3 врати. Предвижда се и 130 (удължен вариант), а също така и пикап. Всички те са изградени на напълно нова олекотена платформа с независимо окачване.\r\nЩо се касае до двигателите, от гамата отпадат V8 моторите, но ще се разчита на 2,0-литрови бензинови и дизелови агрегати с 4 цилиндъра от семейството Ingenium. Ще има и V6 двигатели, както и поне 2 хибридни модификации. Едната ще е с 4-цилиндров мотор, а другата – с V6.  ", "date": "2018.12.28", "title": "Land Rover показа още от новия Defender"}
{"url": "https://www.actualno.com/curious/luboven-horoskop-za-29-30-dekemvri-news_713564.html", "text": "        Макар седмицата да не е била от най-изтощителните в работен план, постарайте се да прекарате максимално време с партньора си, за да наваксате емоциите и липсата на време покрай празниците. Ще се чувствате много нетърпеливи, дори малко изнервени. Може би ударна доза романтика ще ви се отрази добре.   Уикендът е много подходящ за промяна, както в личен, така и е интимен план. Не се чудете много, а се впуснете в предизвикателствата, които звездите ви подготвят.     Връзката ви има нужда от презареждане, далеч от шума и съветите на роднини и приятели. Помислете за романтична разходка или вечеря в интересен ресторант. ", "date": "2018.12.28", "title": "ЛЮБОВЕН хороскоп за  29-30 декември"}
{"url": "https://www.actualno.com/crime/zastrahovatelite-u-nas-sa-v-kartelni-dogovorki-tvyrdi-anonimen-signal-do-cacarov-news_713568.html", "text": "   . Това се посочва в , разпратен и до редакционните пощи на българските медии. Твърдението е, че той е на \"граждански организации\".     Сигналът е внесен в деловодството на прокуратурата на 27 декември 2018 г. и в него се отбелязва, че изказвания на представители на Асоциацията на българските застрахователи (АБЗ) в публичното пространство водят до заключението, че застрахователните дружества действат в условията на неформални уговорки помежду си. Целта им е координирано повишаване на цената на задължителната „Гражданска отговорност“ без да има реални пазарни или други основания за това поскъпване, казват \"обвинителите\".   В сигнала се казва, че през 2008 г. КФН веднъж вече е санкционирала за  картел 15 застрахователни дружества. Според неизвестните вносители на  сигнала действията на АБЗ в момента водят до съмнения за политическа  корупция, ограничение на конкуренцията и дезинформиране на обществото с  цел повишаването на печалбата на застрахователите. .\r\nИзтъкват се изказвания на председателя на АБЗ Светла Несторова, в които, от името на всички членове-застрахователи, се иска драстично повишаване на застраховката на 1000 лв. годишно - без обаче конкретно да са дадени примери за думи пред конкретни медии или на публични събития. Същевременно се казва и, че Несторова била казала множество пъти пред медии, че средна цена от 330 лв. за \"Гражданска отговорност\" е достатъчна и че само със законодателни промени можело да се овладее драстичното поскъпване на автомобилната застраховка. Припомня се, че \"промените в Кодекса за застраховане от есента на тази година, както и системата \"бонус-малус\", са предложени като съгласувани практики от страна на застрахователите и целят ограничаване на конкуренцията на пазара. Сами по себе си тези предложения от фирмите са нарушение на Закона за защита на конкуренцията, Кодекса за застраховане, Закона за КФН и европейски директиви\".  Изводът на вносителите е, че мотивът за изказванията на АБЗ е на база съглашение между фирмите и има за цел неоснователно увеличаване на печалбата на компаниите. Вносителите молят Цацаров да възбуди досъдебно производство за установяване на евентуално престъпление, с оглед на това че повишението на цената на задължителната \"Гражданска отговорност\" засяга над 3 милиона българи.", "date": "2018.12.28", "title": "Застрахователите у нас са в картелни договорки, твърди анонимен сигнал до Цацаров"}
{"url": "https://www.actualno.com/europe/nad-100-000-migranti-sa-pristignali-po-more-v-evropa-ot-afrika-prez-2018-g-news_713561.html", "text": "  От началото на годината в Средиземно море са загинали общо . Това съобщи Испанската комисия за подпомагане на бежанци (CEAR), която е организация с идеална цел.     В изявление CEAR заяви, че броят на , които са починали в Средиземно море, е много висок през 2018 г., въпреки намалението в сравнение с предходните години, отбелязва Нова телевизия.    Междувременно през 2018 г. Испания се превърна в основен път към Европа за от Африка. Почти 56 480 души са пристигнали на бреговете на Испания, а 769 незаконни мигранти са починали по същия маршрут от началото на годината.  Проблемът с незаконните мигранти не може да бъде решен с двустранни споразумения, защото един затворен маршрут ще бъде заменен от друг, се казва в доклада на на организацията. CEAR призова европейските политици да сложат край на \"беседите за страха и омразата\".", "date": "2018.12.28", "title": "Над 100 000 мигранти са пристигнали по море в Европа от Африка през 2018 г."}
{"url": "https://www.actualno.com/asia/sirijskite-pravitelstveni-sili-vljazoha-v-rajona-na-manbidj-news_713587.html", "text": "  Сирийската армия навлезе в ключовия северен град Манбижд за първи път от шест години насам, предаде AFP, цитирана от агенция \"Фокус\".     Информацията бе потвърдена в телевизионно изявление на говорител на Дамаск. По-рано бе съобщено, че сирийските кюрди са призовали правителството на Асад да разположи свои сили в северната част на страната, за да им окаже помощ срещу евентуална турска офанзива. „Народни отряди за защита“ (YPG), основната кюрдска милиция в Сирия, отправи молбата си след изненадващото решение на САЩ да изтеглят американските военнослужещи от страната.   ", "date": "2018.12.28", "title": "Сирийските правителствени сили влязоха в района на Манбидж"}
{"url": "https://www.actualno.com/europe/turcija-predupredi-vsichki-strani-da-se-vyzdyrjat-ot-provokacija-v-severna-sirija-news_713622.html", "text": "  Министерството на отбраната на Турция предупреди всички страни да се въздържат от дестабилизиране в района на Манбидж в Сирия, след като правителствените войски на Башар Асад влязоха в северния град, съобщава електронното издание на вестник Yeni Safak, цитирано от \"Фокус\".     „Предупреждаваме всички страни да стоят настрана от провокативни действия и реторика, които ще направят региона по-нестабилен\", се казва в изявление на Министерството на отбраната в Анкара.\r\n„Отряди за народна защита“ (YPG) „контролират района с оръжия и нямат право или власт да правят изявления или да отправят покани към други елементи от името на местното население\", се казва още в текста, разпространен от ведомството, след като сирийските кюрди отправиха молба към Дамаск да им окаже помощ срещу турска офанзива в района. Анкара увери, че следи внимателно ситуацията в района на Манбидж.\r\nНаскоро президентът на Турция Реджеп Тайип Ердоган съобщи, Анкара ще проведе трета трансгранична операция срещу сирийските кюрди от YPG, които третира като терористична организация. Същевременно той подчерта, че Турция „няма работа“ в Манбидж, ако членовете на групировката напуснат пределите му.  Съгласно думите му, силите на Асад се опитват да проведат психологическа операция в Манбидж и призна, че целите на Анкара са да даде „урок на терористите“.\r\n„Ние сме против разделянето на Сирия. Нашата цел е терористичните групировки да напуснат страната. Ако направят това, тогава за нас не остават задачи“, подчерта Ердоган пред журналисти в Анкара. Той припомни, че в събота турска делегация ще посети Русия, за да бъде обсъдена ситуацията в Сирия.\r\nМиналата седмица президентът на САЩ Доналд Тръмп направи изненадващо изявление за изтегляне на американските войски от Сирия. Решението последва телефонен разговор на Тръмп с Ердоган, в който двамата лидери се споразумяха за необходимостта от по-ефективна координация в разрушената от гражданите война.    ", "date": "2018.12.28", "title": "Турция предупреди всички страни да се въздържат от провокация в Северна Сирия"}
{"url": "https://www.actualno.com/healthy/trjabva-da-se-deklarira-syglasie-ne-samo-otkaz-ot-donorstvo-smjata-lekar-news_713551.html", "text": "  Освен отказ от донорство, хората трябва да декларират и своето съгласие. Това посочи д-р Сибила Маринова, координатор по донорство за Велико Търново в предаването „Тази сутрин” по bTV.     По думите ѝ това може да се случи с промяна в закона, защото в момента, ако няма изричен отказ, може да бъде използван за донор, но винаги се изисква съгласието на близките.   „Казвам им, че в момента, в който тяхната надежда е изгубена, тя може да бъде дарена на някой друг”, обяснява за работата си д-р Сибила Маринова.\r\nСтава ясно, че 1151 души у нас чакат ред за трансплантация в момента. През 2018 г. в страната ни са били извършени 43 органни трансплантации, година по-рано те са били едва 19. В същото време изискването на Евротрансплант е те да бъдат 70.  Ситуацията се подобрява, смята д-р Маринова, защото хората станаха по-информирани и разбраха какво е мозъчната смърт. Но сред проблемите е фактът, че работещите координатори в страната са малко, както и че го няма доверието към българския лекар.\r\nДеликатен е въпросът дали може българи да получат донори в чужбина, каза д-р Маринова.  Тя обясни, че за да получаваме органи за трансплантация от чужбина, трябва отново да се върнем и да сме в отношения с Евротрансплант.       ", "date": "2018.12.28", "title": "Трябва да се декларира съгласие, не само отказ от донорство, смята лекар"}
{"url": "https://www.actualno.com/crime/ubijstvo-na-63-godishen-myj-v-plovdiv-news_713567.html", "text": "  Снощи около 23:00 ч. на спешен телефон 112 е постъпил сигнал за убит 63-годишен мъж на адрес в Пловдив.     Веднага на място са изпратени полицейски екипи. Към момента по случая са задържани две лица, като в пловдивското Четвърто РУ е образувано досъдебно производство. Служители на ОДМВР–Пловдив изясняват обстоятелствата около тежкото криминално престъпление.\r\nНа местопроизшествието е извършен оглед и процесуално-следствените действия продължават под ръководството на Окръжна прокуратура. Засега не се съобщават евентуални мотиви или версии, по които се работи.", "date": "2018.12.28", "title": "Убийство на 63-годишен мъж в Пловдив"}
{"url": "https://www.actualno.com/europe/v-moskva-vzimat-na-vyoryjenie-dronove-news_713553.html", "text": "  Московските власти ще използват специални безпилотни летателни апарати за борба със злосторници. Това съобщава вестник \"Известия\", цитиран от BBC.     Полицията вече е получила първата партида специализирани дронове, разказва шефът на столичния департамент за регионална сигурност и борба с корупцията Владимир Черников.   Полицейските дронове ще се използват за наблюдение, патрулиране и оглед на местопроизшествия. Освен това ще бъдат снабдени с техника, способна да обезврежда безпилотни апарати, които правят незаконни видеозаписи или доставят забранени товари.\r\nНовите апарати ще се базират в две полицейски коли с висока проходимост. Те ще могат да неутрализират всеки дрон, управляван дистанционно или използващ Джи Пи Ес, смята Михаил Липатов, генерален директор на компанията \"Ем индъстрис\" (M-Industries), разработваща дронове и роботизирани системи, отбелязва още Нова телевизия.  Засега системите действат в изпитателен режим. Небето над Москва в рамките на околовръстната магистрала е затворено за полети, като изключение се прави само за спешните служби. Отвъд шосето може да се пускат дронове, но само с разрешение от властите на Москва.", "date": "2018.12.28", "title": "В Москва взимат на въоръжение дронове"}
{"url": "https://www.actualno.com/dobrich/rykovodstvata-na-dvoreca-i-na-botanicheskata-gradina-v-balchik-vzaimno-se-uprekvat-v-ogranichavane-na-dostypa-news_713573.html", "text": "  За пореден път между ръководствата на Държавен културен институт „Двореца“, който е под шапката на Министерството на културата, и Ботаническата градина към Софийския университет „Св. Климент Охридски“. Двете институции и от , а туристите продължават да се редят на две каси и поотделно да купуват билети – един за Ботаническата градина, и още един – за архитектурно-парковия комплекс. А заради скандалите помежду им общинското ръководство на Балчик преди няколко години .     На пресконференция директорът на „Двореца“ Жени Михайлова сподели, че служители на Ботаническата градина и така ограничават гарантирания от Конституцията свободен достъп до публични обекти. Михайлова припомни също, че с решение на Министерския съвет и техен е ангажиментът да поддържат инфраструктурата. Но тъй като това не се прави, ръководството на „Двореца“ не може да реализира проекта си за възстановяване на пушалнята на кралица Мария. Сградата е засегната от свлачищен процес и с години се руши, но за да се предприемат ремонтни дейности, трябва да се укрепи теренът около нея. От „Двореца“ имат проектна готовност, каза още Михайлова. Тя изказа разочарованието си, че не могат да постигнат съгласие за една каса, макар че от културния институт са готови да отстъпят от своята част от цената и да вземат 6 лв. като сега срещу 8 лв. за Ботаническата градина.  „Крадецът вика: Дръжте крадеца!“ – така директорът на Университетски ботанически градини към Софийския университет д-р Красимир Косев отговори на въпросите на за заключените подходи към обекти на комплекса, неовладените свлачища, двете каси, пред които се редят туристите… По думите му , а въпросът вече е поставен на ниво министерства. Д-р Косев твърди, че ръководството на „Двореца“ две години вече не подписва заявлението за проучвателни процедури. От толкова време е и предложението на Софийския университет за една каса и един билет на базата на електронна каса, а Михайлова даде отрицателно становище за елементите за електронен достъп, каса още д-р Косев. Той задава риторичните въпроси: Защо ръководството на „Двореца“ дава под наем сградите – това не е ли същото като Народният театър да отдаде под наем гримьорните? И още – има ли обществена поръчка за охранителната фирма? На пресконференцията Михайлова отчете успешна година – 10% ръст на приходите спрямо 2017 г., когато постъпленията са в размер на 1,7 млн. лв. след облагане. Само за 4 години приходите са нараснали със 100%. Увеличението се дължи на допълнителните услуги – холограмата на румънската кралица Мария и концертите. Ръст е отчетен и при туристите – до края на активния туристически сезон броят им е 260 000 срещу 231 000 година по-рано. Традиционно най-голям е делът на румънците – 115 900, следвани от българи – 57 500, руснаци – 36 600, поляци – 21 900 и германци – 10 000.    ", "date": "2018.12.28", "title": "Ръководствата на Двореца и на Ботаническата градина в Балчик взаимно се упрекват в ограничаване на достъпа"}
{"url": "https://www.actualno.com/crime/nad-115-000-dushi-s-falshivi-bylgarski-dokumenti-skandalyt-stigna-i-do-francija-news_713582.html", "text": "  Един от най-авторитетните европейски вестници, френският всекидневник публикува обширна статия за трафика с български паспорти у нас.     Около 115 000 души са се възползвали от натурализация за десетина години и са получили български паспорти... Между 150 и 200 заявления са подавани всеки ден от чужденци. Те са плащали между 500 и 1500 евро за разглеждане на техните документи, пише изданието и подрбно описва показанията в Брюксел на бившия ръководил на Дирекцията за гражданство в Министерството на правосъдието Катя Матева.   'Матева лично е спряла няколко хиляди заявления. Тя е блокирала натурализациите, когато е открила, че около 60 чуждестранни престъпници са се възползвали от обикновена декларация, за „принадлежност“ към България. Тези удостоверения се търсят от македонци, молдовци, украинци или албанци. Те може да се получат срещу няколко стотин или няколко хиляди евро, пише още френското издание.\r\nЕвропейската комисия се проявява като много предпазлива. Попитан на 19 декември, комисарят по вътрешните работи Димитрис Аврамопулос посочи, че случаят е в компетентността на българските национални органи, разкрива Le Monde.  Le Monde припомня и скандала от преди няколко месеца когато в САЩ бяха задържани етнически албанци с български паспорти заподозрени в терористична дейност.\r\nВестникът обръща внимание и на друг международен скандал свързан с трафика на български паспорти -задържането през октомври 2017 г. в Гърция на двамата бивши ръководители на македонските спецслужби Горан Груевски и Никола Бошковски. Те се издирват в Република Македония за незаконно подслушване.   Двамата бяха задържани на летището в Солун след близо три месечно бягство от македонското правосъдие. Те се опитаха да напуснат Гърция с български паспорти с фалшиви имена.    Изданието съобщава и за ареста на директора на Държавната агенция за българите в чужбина, Петър Харалампиев, който е разследва за участие в организирана престъпна група. Le Monde припомня, че в сейфа на главния секретар на агенцията са открити 265 000 евро в брой.\r\nLe Monde обръща внимание и на публикацията в специализирания брюкселски сайт Еuractiv, който на базата на документи писа, че министърът на отбраната и вицепремиер Красимир Каракачанов е замесен в трафика с български паспорти.", "date": "2018.12.28", "title": "Над 115 000 души с фалшиви български документи, скандалът стигна и до Франция"}
{"url": "https://www.actualno.com/crime/samoubi-se-sobstvenik-na-hotel-v-asenovgrad-news_713575.html", "text": "  Собственик на семеен хотел в Асеновград се самоуби. Това е една от основните версии, по които се работи по случай на загинал 66-годишен асеновградчанин, паднал от третия етаж на собствената си сграда.     Когато на мястото на инцидента е пристигнал екип на бърза помощ, мъжът все още е бил жив. Оказана му е първа помощ и веднага е откаран е в пловдивска болница с множество фрактури и опасност за живота. По-късно той е починал в лечебното заведение.   По случая е образувано досъдебно производство за склоняване към самоубийство. Въпреки усилията на лекарите, асеновградчанинът издъхнал от травмите си в лечебното заведение. По непотвърдена информация загиналият е собственикът на хотел-ресторант, разположен на изхода на Асеновград, в посока Пловдив.", "date": "2018.12.28", "title": "Самоуби се собственик на хотел в Асеновград"}
{"url": "https://www.actualno.com/sciencelogy/dyrjavna-firma-shte-poddyrja-shirokolentovija-internet-v-bylgarija-news_713585.html", "text": "  Държавното предприятие „ “ спечели поръчката за поддръжка и експлоатация на изградения широколентов интернет в цяла България.     Фирмата – собственост на Министерството на транспорта, сключи два договора с Държавна агенция „Електронно управление“ за срок от 15 години.\r\nКонтрактът за Северна България е на стойност . В надпреварата за нея конкуренти на държавната фирма са били дружествата „Ситиком Рила“ ООД и „Евронет“ ЕООД, класирани съответно на второ и трето място.\r\nПоддръжката на интернет-инфраструктурата за Северна България обхваща общините: Аврен (Варненска област), Мездра и Роман (Врачанска област),Белоградчик, Димово, Кула, Чупрене и Макреш (Видинска област), Венец и Върбица (Шуменска област), Самуил (Разградска област) Омуртаг (Търговищка област), Угърчин, Ябланица и Тетевен (Ловешка област).  За Южна България договорът е на стойност 6 430 515 лв. без ДДС. По втората обособена позиция конкурент на държавното предприятие е била само фирма „Булсофтком“ ЕООД, класирана на второ място.\r\nТо е избрано за изпълнител с най-изгодна оферта, задължавайки се да плаща на възложителя 8% от реализираните приходи без ДДС за всяка календарна година за разлика от другите кандидати, които са предложили по 7% отчисления.\r\nШироколентов интернет в Южна България община Бобовдол (Кюстендилска област), Ковачевци (Пернишка област), Павел Баня и Братя Даскалови (Старозагорска област), Раковски и Брезово (Пловдивска област), Стрелча (Пазарджишка област), Минерални бани, Стамболово и Симеоновград (Хасковска област), Мадан, Рудозем и Неделино (област Смолян).    Припомняме, че в началото на 2014 година Изпълнителна агенция „ЕСМИС“ (предишното наименование на Държавна агенция „Електронно управление“) подписа първите договори с изпълнители по проекта за изграждане на високоскоростен широколентов достъп в България. Ангажимент на консорциума „Броудбанд България\" (с участници „Телелинк“ ЕАД и „Мармет“ ООД) бе да проектират и изградят оптични кабелни трасета в Северна България за 11,815 млн. лв. без ДДС.\r\nКонсорциум \"ССВ-ТСВ 2015\" (с водещ партньор ДП „Съобщително строителство и възстановяване\") подписа договор за проектиране и изграждане на оптични кабелни трасета в Южна България за 10,672 млн. лв. без ДДС.\r\nГаранционните срокове и по двата договора бяха 10 години за всички видове новоизпълнени строителни конструкции, 8 години за оптичната кабелна мрежа и съоръжения към тях и 5 години за доставеното и монтирано оборудване.\r\nФинансирането на проектите е обезпечено от Оперативна програма „Регионално развитие“.", "date": "2018.12.28", "title": "Държавна фирма ще поддържа широколентовия интернет в България"}
{"url": "https://www.actualno.com/plovdiv/25-blagodeteli-sa-darili-nad-32-000-lv-za-umbal-sveti-georgi-v-plovdiv-news_713617.html", "text": "  Точно 25 са благодетелите, които са станали дарители през 2018 г. за Клиниката по педиатрия и генетични заболявания на УМБАЛ „Свети Георги“ в Пловдив. Информацията съобщи за Actualno.com началникът на звеното - професор Иван Иванов. Общият размер на средства, които са постъпили, като дарения там до момента, е над 32 000 лева. Част от дарените финанси са ползвани за закупуване на апаратура за кислородотерапия за клиниката.     Средства са оползотворени и за купуване на инфузионни помпи, консумативи за приложение на цитостатици или кръвопреливане, както и за подобряване битовите условия в клиниката и други. Обичайно, дарителите, които са помогнали през 2018 г., са предимно граждани - като физически лица. Сред благодетелите има и няколко училища и две частни фирми.   ", "date": "2018.12.28", "title": "25 благодетели са дарили над 32 000 лв. за УМБАЛ \"Свети Георги\" в Пловдив"}
{"url": "https://www.actualno.com/balkani/dimov-njama-zavisheni-normi-na-metal-vyv-vodite-na-reka-dragovishtica-news_713581.html", "text": "  В българския участък от река Драговищица по показателите, които измерваме - олово, кадмий, никел, цинк, живак и цианид, няма превишение над нормите. Правени са две извънредни измервания на мед, желязо и манган, които също са под нормите. Информацията от измерванията е от 15 декември. Това каза на брифинг министърът на околната среда и водите Нено Димов във връзка със състоянието на трансграничната река Драговищица край Босилеград, предаде агенция „Фокус“     Той обясни, че въпреки нормалните норми на територията на страната, Министерството на околната среда и водите следи за качеството на водите на реката в Западните покрайнини. Освен това еропейският комисар по околна среда Кармену Вела е сезиран по случая.   През октомври в интервю директорът на Културно-информационния център в Босилеград Иван Николов съобщи, че в града има проблем със замърсяването на околната среда, който застрашава живота и здравето на хората. Той обясни, че причина затова са двете мини за олово-цинкова руда и мед в селата Караманица и Мусул, от които се изливат отпадъчните води в река Драговищица. Николов коментира, че това е бомба със закъснител, която много скоро може да застраши и околната среда в България.\r\nНа 26 декември жителите на Босилеград излязоха на протест под наслов „Загубим ли природата, губим всичко\".  ", "date": "2018.12.28", "title": "Димов: Няма завишени норми на метал във водите на река Драговищица"}
{"url": "https://www.actualno.com/plovdiv/udyljiha-vakancijata-na-uchenicite-v-plovdiv-news_713584.html", "text": "  Кметът на Пловдив Иван Тотев разпореди удължаване на зимната ваканция в училищата, съобщи bTV.     Учениците в града ще имат два допълнителни дни почивка - .   Причината е подготовката за откриващото събитие на домакинството на Пловдив като Европейска столица на културата и затварянето на ключовия булевард \"Цар Борис III Обединител\".\r\nВ момента на булеварда са в ход строителни дейности по изграждане на сцената.  ", "date": "2018.12.28", "title": "Удължиха ваканцията на учениците в Пловдив"}
{"url": "https://www.actualno.com/blagoevgrad/gerb-stoi-tvyrdo-zad-georgi-ikonomov-objavi-cvetanov-news_713563.html", "text": "   . Сигурен съм, че структурата на партията в Банско ще продължи да бъде една от първите в страната и ще спечели отличен резултат на местния и европейския вот догодина. Това заяви пред над 200 представители на ГЕРБ-Банско председателят на парламентарната група на партията и зам.-председател на ГЕРБ Цветан Цветанов в курортния град.     \"Вярвам, че разумът ще надделее и проблемите в ски зона Банско ще бъдат решени, защото това е в интерес не само на любителите на зимните спортове, но и на децата, които трябва да имат пълноценен достъп до природата\", посочи Цветанов пред актива на партията в Банско. Той изрази удовлетвореността си от най-новата придобивка на града - детска градина за близо 100 деца.   Кметът на Банско Георги Икономов благодари на Цветанов и на премиера Бойко Борисов за подкрепата през годините и за всичките проекти, които бяха реализирани на територията на общината. По думите му средствата, които получава общината от правителството, допринасят както за подобряването на средата за живот, така и за развитието на туризма. \"Изпращаме изключително успешна 2018 година и за нас е голяма чест да го направим с един голям приятел на Банско - Цветан Цветанов\", заяви Икономов и припомни, че общинската организация на ГЕРБ в Банско до този момент все още няма загубени избори.  ", "date": "2018.12.28", "title": "ГЕРБ стои твърдо зад Георги Икономов, обяви Цветанов"}
{"url": "https://www.actualno.com/business/biznes-klimatyt-v-bylgarija-se-srina-do-dyno-ot-2016-godina-news_713586.html", "text": "  През декември 2018 г. общият показател на бизнес климата намалява с 0.5 пункта в сравнение с предходния месец в резултат на по-неблагоприятния бизнес климат в промишлеността, показват данни на Националния статистически институт (НСИ), публикувани днес.     Съставният показател „бизнес климат в промишлеността“ се понижава с 2,7 пункта до 24,3 пункта- най-ниското ниво от ноември 2016 г.    Съставният показател „бизнес климат в промишлеността“ се понижава с 2.7 пункта главно поради по-резервираните очаквания на промишлените предприемачи за бизнес състоянието на предприятията през следващите шест месеца. По тяхно мнение настоящата производствена активност се запазва, като очакванията им за дейността през следващите три месеца са по-благоприятни.  Несигурната икономическа среда и недостигът на работна сила остават най-сериозните пречки за развитието на бизнеса, посочени съответно от 37.0 и 34.1% от предприятията.\r\nПо отношение на продажните цени в промишлеността по-голяма част от мениджърите предвиждат запазване на тяхното равнище през следващите три месеца.     През декември съставният показател „бизнес климат в строителството“ запазва приблизително нивото си от предходния месец. Анкетата регистрира подобрение в оценките на строителните предприемачи относно настоящото бизнес състояние на предприятията, докато очакванията им за следващите шест месеца са по-резервирани.   Основните проблеми за дейността продължават да бъдат свързани с недостига на работна сила, несигурната икономическа среда и конкуренцията в бранша, макар че през последния месец се отчита намаление на негативното им влияние.\r\nОтносно продажните цени в строителството мениджърите не очакват промяна през следващите три месеца. Съставният показател „бизнес климат в търговията на дребно“ нараства с 3.2 пункта, което се дължи на оптимистичните оценки и очаквания на търговците на дребно за бизнес състоянието на предприятията. Същевременно обаче очакванията им както за обема на продажбите, така и за поръчките към доставчиците през следващите три месеца са по-неблагоприятни.   Най-сериозното затруднение за бизнеса остава конкуренцията в бранша, посочено от 57.0% от предприятията. През последния месец се наблюдава и засилване на негативното влияние на фактора „недостатъчно търсене“, който измества на трето място фактора „несигурна икономическа среда“.   Търговците на дребно предвиждат продажните цени в сектора да запазят своето равнище през следващите три месеца. Съставният показател „бизнес климат в сектора на услугите“ остава приблизително на равнището си от ноември. По отношение на търсенето на услуги настоящата тенденция се оценява като намалена, като и очакванията за следващите три месеца са по-резервирани.\r\nКонкуренцията в бранша и несигурната икономическа среда продължават да са основните пречки за дейността на предприятията.\r\nОтносно продажните цени в сектора на услугите мениджърите очакват те да останат без промяна през следващите три месеца.", "date": "2018.12.28", "title": "Бизнес климатът в България се срина до дъно от 2016 година"}
{"url": "https://www.actualno.com/plovdiv/predizvestenijat-haos-v-plovdiv-raste-news_713578.html", "text": "  Транспортният хаос в Пловдив, причинен от затварянето на централния булевард \" Цар Борис Трети Обединител\" заради строежа на кулата за откриващото събитие на 12 януари, продължава и днес. Късно снощи бившият кмет и настоящ народен представител Славчо Атанасов се обърна чрез медиите към кмета на Пловдив Иван Тотев . Отговор засега няма, единствената реакция на Тотев е удължаването на ваканцията на учениците с два дни- вместо на 3-ти, те ще се върнат в училище на 7-ми януари.        Това едва ли ще донесе значително облекчение, тъй като блокадата е обявена до 17-ти януари. Движението в Пловдив и без това е затруднено заради ремонта на друга основна артерия, свързваща града- вместо през декември, както беше обещано, подлезът на ул. \"Гладстон\" ще бъде отворен през март, така че на практика затварянето и на \"Цар Борис Трети Обединител\" не просто причини хаоса, а го издигна на по- високо ниво.\r\nНапрежението в града е голямо, , а трите автобусни фирми, които поддържат градския транспорт, намалиха сериозно колите си. Маршрутите им са удължени, а дотации от кметството няма, а и в задръстванията те не могат да изпълняват навреме курсовете си. Така че спирките са пълни с хора, които чакат автобуса си, без да са наясно къде ще ги отведе.  ", "date": "2018.12.28", "title": "Предизвестеният хаос в Пловдив расте"}
{"url": "https://www.actualno.com/business/vliza-v-obrashtenie-novata-banknota-ot-100-lv-s-dopylnitelna-zashtita-news_713549.html", "text": "  Българската народна банка (БНБ) пуска в обращение първата банкнота от новата серия с номинална стойност 100 лева, емисия 2018 г. Общият дизайн и основните елементи на банкнотите от новата серия се запазват без съществени изменения спрямо тези, които са в обращение. Промените в банкнотите от новата серия произтичат основно от въвеждането на нови защитни елементи. Това съобщават от БНБ.     Нови защитни елементи в банкнотата с номинална стойност 100 лева, емисия 2018 г. са:\r\nДопълнителен знак за незрящи граждани – състои се от пет дебели и шест тънки линии, разположени под ъгъл на двете къси страни на банкнотата.\r\nХолограмна лента с оптични ефекти – редуващи се при промяна на ъгъла на наблюдение изображения на еделвайс и профил на Алеко Константинов; цветен холограмен портрет на Алеко Константинов; детайл от паметник на Алеко Константинов, променящ цвета си от смарагдовозелено към сапфиреносиньо при промяна на ъгъла на наблюдение; динамичен шахматен ефект с промяна на цвета от смарагдовозелено към сапфиреносиньо при промяна на ъгъла на наблюдение и обемно триизмерно изображение на числото 100.  Мастило с оптичен ефект – числото 100 е отпечатано с променящо цвета си мастило с динамичен шахматен ефект, което при промяна на ъгъла на наблюдение се променя от смарагдовозелено към сапфиреносиньо.   Осигурителна нишка – вградена в хартията и частично излизаща от обратната страна със светъл повтарящ се текст „БНБ 100“ и с динамичен шахматен ефект, променяща цвета си от смарагдовозелено към сапфиреносиньо. Изображението на повтарящия се текст „БНБ 100“ се чете от лицевата страна при поставяне на банкнотата срещу източник на светлина.\r\nВоден знак с висока резолюция – наблюдава се при поставяне на банкнотата срещу източник на светлина. Състои се от полутоново изображение с висока резолюция на портрета на Алеко Константинов. Изображенията се наблюдават и от обратната страна на банкнотата.    Банкнотите с номинална стойност 100 лева, емисия 2003 г., продължават да бъдат в обращение заедно с банкнотите с номинална стойност 100 лева, емисия 2018 г. ", "date": "2018.12.28", "title": "Влиза в обращение новата банкнота от 100 лв. с допълнителна защита"}
{"url": "https://www.actualno.com/analysis/nad-100-miliarda-dolara-struvat-shtetite-ot-bedstvija-svyrzani-s-klimata-prez-2018-g-news_713541.html", "text": "  Бедствията, причинени от климатичните промени, струват на държавите най-малко 100 млрд. долара през 2018 г., съобщи наблюдател на процесите, предупреждавайки, че пороят от смъртоносни пожари, наводнения и бури е \"сянка\" на бъдещите неща, ако емисиите на парникови газове не бъдат намалени.     Тази година се очаква да бъде четвъртата най-гореща и затоплящите планетата нива на въглерод и метан продължават да се увеличават, а екстремните метеорологични явления като разрушителните пожари, които унищожават Калифорния, вероятно ще станат много по-често срещани, предаде БГНЕС.   \"2018 г. показа катастрофалната заплаха, която представлява изменението на климата за света. И това е само сянка на това, което ще дойде, ако температурите продължат да нарастват\", казва Кат Крамер от Групата християнска помощ (ГХП).\r\nНейният екип състави списък от 10 бедствия, свързани с климата, и използваше открити данни, официални оценки и оценки от застрахователните компании, за да определи цената на всяка от тях.  Начело в списъка бяха ураганите Флорънс и Майкъл, които причиниха щети за приблизително 17 млрд. долара и съответно 15 млрд. долара.\r\nПрез 2018 г. беше наблюдавано поне едно голямо бедствие, предизвикано от климата, на всеки обитаван континент на Земята.   От ГХП установиха, че четири събития - включително калифорнийските пожари, сушата в Южна Европа и широко разпространените наводнения в Япония - струват поне по 7 млрд. долара всяко.    \"Безпрецедентните наводнения, суши, топлинни вълни, горски пожари и бури, които сме виждали през последните години - те са лицето на изменението на климата\", каза Майкъл Ман, изтъкнат професор по атмосферни науки в Penn State University.\r\n\"Времето в света става все по-екстремно пред очите ни - единственото нещо, което може да спре тази деструктивна тенденция от ескалация е бързият спад на въглеродните емисии.\"", "date": "2018.12.28", "title": "Над 100 милиарда долара струват щетите от бедствия, свързани с климата през 2018 г."}
{"url": "https://www.actualno.com/sofia/protest-pred-kevr-s-opiti-za-nahluvane-v-sgradata-news_713580.html", "text": "  Повече от час продължи протестът срещу увеличението на водата пред сградата на КЕВР в София, предаде агенция „Фокус“.      . Те настояваха председателят на КЕВР доц. Иван Иванов да слезе при тях или техни представители да участват в заседанието на Комисията.   По неофициална информация заседанието на Комисията също е приключило, а участниците в него са си тръгнали.   ", "date": "2018.12.28", "title": "Протест пред КЕВР с опити за нахлуване в сградата"}
{"url": "https://www.actualno.com/chronicles/rajda-se-pyrvoto-amerikansko-invitro-bebe-elizabet-djordan-kar-news_712367.html", "text": "  Оплождането „инвитро“ (на латински: in vitro – „в стъкло“), често наричано „в епруветка“, е вид асистирана репродуктивна технология (АРТ). Това е процес, при който се извършва оплождане на една или няколко яйцеклетки извън тялото на жената, като след това получените ембриони се връщат в матката.     Инвитро оплождането е основен метод за лечение на безплодие (стерилитет), когато останалите АРТ (например вътрематочна инсеминация и др.) не дават резултат. Процесът включва хормонално контролиране на овулацията, получаване на яйцеклетки и сперматозоиди, и поставянето им заедно в течна среда с цел сперматозоидите да оплодят яйцеклетките. След това оплодените яйцеклетки (зиготи) се връщат в матката на пациентката с намерение да се постигне успешна бременност.   Методът е разработен от британския учен Робърт Едуардс, като първото бебе, заченато инвитро, Луиз Браун, се ражда на 25 юли 1978 г. \r\nЗа великото си постижение, дало шанс на милиони бездетни двойки по света да имат собствени деца, Робърт Едуардс получава Нобелова награда по медицина за 2010 г.  ", "date": "2018.12.28", "title": "Ражда се първото американско инвитро бебе – Елизабет Джордан Кар"}
{"url": "https://www.actualno.com/africa/kongo-izgoni-poslanika-na-es-ot-stranata-news_713548.html", "text": "  Демократична република Конго даде срок от 48 часа на посланика на Европейския съюз, за да напусне страната. Това съобщава германският национален ежедневник Die Frankfurter Allgemeine Zeitung, цитиран от агенция \"Фокус\".     Причината за решението на властите в Киншаса са санкциите, наложени от Брюксел на множество политици от централноафриканската държава в навечерието на президентските избори.   Вотът ще се проведе в неделя (30 декември) и се очаква той да доведе до демократична смяна на властта за първи път от половин век насам. Мнозина граждани на страната са уверени, че изборите ще бележат ново начало за Конго. Близо две седмици преди гласуването ЕС удължи с година срока на действие на санкциите срещу редица конгоански политици.\r\nОт редакцията припомнят, че според индекса на ООН ДР Конго е 15-тата най-бедна страна в света.  ", "date": "2018.12.28", "title": "Конго изгони посланика на ЕС от страната"}
{"url": "https://www.actualno.com/europe/izkluchva-se-versijata-za-teroristichen-akt-pri-napadenieto-vyv-viena-news_713546.html", "text": "  Нападението срещу църквата в 21-и район на Виена, при което пострадаха няколко монаси, не е терористичен акт. Това съобщи официално местната полиция, цитирана от ТАСС.     \"Точно каква е причината за всичко, което се случи, все още не е изяснено. Мотив за възможен терористичен акт във всеки случай се изключва“, заявяват от виенската полицейска служба.   По сведения от правоохранителните органи двама нападатели са поискали от монасите ценни вещи и налични пари, отбелязва още агенция \"Фокус\".\r\nВъзможно е престъпниците да са се укрили вътре в храма или в някоя от сградите, които му принадлежат. Може дори да са взели заложници. \"И тъй като става дума за голям комплекс, в момента не се изключва вероятността престъпниците или жертвите да са все още в зданията. Районът е отцепен и се претърсва\", поясниха от полицията.   Както вече бе съобщено, неизвестни са нападнали в четвъртък вечерта църква в 21 район на австрийската столица, ограбили са намиращите се вътре богомолци и са избягали от местопрестъплението. В града е обявен план \"Залавяне\". В мястото на произшествието в район „Флоридсдорф“ работи следствено-оперативна група и подразделение със специално предназначение от виенската полиция. Близките улици са затворени, полицаите издирват двамата престъпника.   Ранени от удари по главата с тежки предмети са петима монаси. Похитителите са ги вързали и в продължение на няколко часа са ги държали, без да им позволят да се движат.     ", "date": "2018.12.28", "title": "Изключва се версията за терористичен акт при нападението във Виена"}
{"url": "https://www.actualno.com/crime/prostreljanijat-kraj-sandanski-lovec-pretyrpja-uspeshna-operacija-news_713547.html", "text": "  Успешна операция е претърпял вчера в късния следобед простреляният ловец край санданското село Катунци. Той вече е контактен и може да пие вода, съобщиха от лечебното заведение пред кореспондента на .     Както вече ви информирахме, инцидентът стана в сряда около 15:30 часа по време на пусия. Колегата на пострадалия Кръстьо Неделчев – Живко Шоргов чул шумолене в храстите и произвел два изстрела. Така уцелил мъжа в главата и в гърдите. Незабавно Неделчев бе приет в болницата в Сандански, а по-късно е транспортиран в института „Пирогов“.   Срещу Шоргов се води досъдебно производство, съобщиха от Районна прокуратура – Сандански.  ", "date": "2018.12.28", "title": "Простреляният край Сандански ловец претърпя успешна операция"}
{"url": "https://www.actualno.com/society/prognoza-za-vremeto-28-dekemvri-petyk-news_713537.html", "text": "  През следващото денонощие, със слаб до умерен вятър от запад-северозапад ще продължи да прониква малко по-топъл въздух. През нощта ще е предимно ясно с минимални температури между минус 3° и 2°. Преди обяд над по-голямата част от страната ще е предимно слънчево, на места в низините със сутрешни мъгли. През деня от север облачността ще се увеличава и вечерта на места в Североизточна България ще превали дъжд. Максималните температури ще са между 5° и 10°. Атмосферното налягане ще се понижава, достигайки средното за месеца. Такава е прогнозата за времето на Националния институт по метеорология и хидрология (НИМХ) при БАН, съобщи за Агенция „Фокус“ дежурният синоптик Георги Цеков.     Над Черноморието преди обяд ще е предимно слънчево, в отделни райони с намалена видимост. В следобедните часове облачността ще се увеличава и вечерта на отделни места по северното крайбрежие ще превали. Ще духа слаб до умерен западен вятър. Максималните температури ще са от 6° до 9°. Температурата на морската вода е около 7°. Вълнението на морето ще е 1-2 бала.   Над планините преди обяд ще е слънчево, но в следобедните часове облачността ще се увеличи. На отделни места ще прехвърчи сняг. Ще духа умерен и силен северозападен вятър. Максималната температура на височина 1200 метра ще е около 4°, на 2000 метра – около минус 2°.\r\nПрез нощта срещу събота и в събота, с усилване на вятъра от северозапад, в Източна България - от север, температурите ще започнат да се понижават. На места ще има и слаби превалявания, предимно от дъжд, в планините - от сняг. В неделя ще е почти без валежи, но ще остане предимно облачно. Вятърът ще отслабне. През последния ден от старата година на много места ще има и превалявания, ще има и дъжд, и сняг.  ", "date": "2018.12.28", "title": "Прогноза за времето - 28 декември (петък)"}
{"url": "https://www.actualno.com/asia/sauditskijat-kral-se-razporedi-prenarejdane-na-pravitelstvoto-news_713545.html", "text": "  Крал Салман е разпореди бързо преструктуриране на правителството, съобщава AFP, цитирана от агенция \"Фокус\".     Ключови фигури за сигурността и политиката на страната, включително и външният министър, са отстранени, след като кралството се сблъска с международната критика по повод убийството на Джамал Хашоги.\r\nНеочакваното раздрусване показва, че властната Национална гвардия, информацията и образованието ще имат нови министри. Създава се нова космическа агенция. Няма да се сменят енергийният и финансовият министър.   Промените оставиха незасегна властта н на коронования наследник принц Мохаммед бин Салман.  В кралският указ се казва, че Ибрахим ал-Асаф, бивш финансов министър, който беше отстранен миналата година по обвинения в корупция, сега става външен министър на Саудитска Арабия.\r\n„Пренареждането“ помага на наследника на короната да „консолидира още повече властта“, защото повечето от новопредложените лица всъщност са негови „ключови съюзници“.        Това преустройство на правителството идва в момент, когато Саудитска Арабия се опитва да поправи лошият имидж, който си изгради след убийството на Хашоги. Мнозина приемат ситуацията като най-тежката дипломатическа криза след терористичните атаки от 11 септември 2001 г. срещу САЩ, където повечето от джихадистите бяха определени като саудитски граждани.\r\nМиналата седмица от Риад дойде съобщение, че се създават правителствени институции, за да се подобри контрола над действията на разузнаването при разузнавателните операции на страната. По-рано от кралството бяха съобщили, че Хашоги е убит в неговото консулство в Истанбул „при груба операция“ на саудитски агенти, но ЦРУ съобщи, че това е станало по разпореждане на принца наследник.\r\nСлед промените в четвъртък обаче той ще запази своите политически позиции и положението си в областта на сигурността, дори и поста на министър на отбраната.\r\nМиналата седмица Саудитска Арабия обвини Сената на САЩ, че се „намесва“ в работите й с резолюцията, с която обвини принца, че е отговорен за убийството, както и с другата, съобщаваща на Рияд, че се спира американската военна подкрепа за войната, която води в Йемен.", "date": "2018.12.28", "title": "Саудитският крал се разпореди пренареждане на правителството"}
{"url": "https://www.actualno.com/celebrate/sveti-20-000-mychenici-izgoreni-v-nikomidija-news_712398.html", "text": "  Когато Максимиан се върнал с победа от войната с етиоптяните и пожелал да принесе благодарствени жертви на идолите, той изпратил навсякъде заповед да се съберат людете в Никодимия, за да се поклонят на езическите богове. Антим, еп. Никомидийски, като чул за тая заповед, събрал в църква всички християни и цяла нощ, срещу Рождество Христово, служел всенощно бдение и св. Литургия и поучавал народа на Христовата вяра. Като узнал това, Максимиан заповядал да натрупат от всички страни около голямата църква сухи пръчки и храсти и като ги подпалят, да изгорят всички християни, които се намират вътре. Щом това станало известно на епископа, той побързал да кръсти оглашените и като завършил божествената Литургия, причастил със св. Тайни всички християни.     Това станало в 302 година. С това страшно събитие бил поставен венец на най-жестокото гонение против християните, което продължило десет  години и се свършило с възцаряването на император Константин.    © Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев). ", "date": "2018.12.28", "title": "Свети 20 000 мъченици, изгорени в Никомидия"}
