{"url": "https://www.actualno.com/society/novinite-naj-vajnoto-za-denja-11-januari-news_1423011.html", "text": "      Редакционният екип на ви представя най-важните новини за изминалия ден, 11 януари.       Министърът на околната среда и водите в оставка Нено Димов остава в ареста за постоянно, реши Специализираният наказателен съд. Съдът уважи искането на прокуратурата и потвърди, че задържането на Димов трябва да продължи.\r\n\"Има обосновано предположение Нено Димов да е извършил престъплението, в което е обвинен - умишлена безстопанственост\", смятат съдиите.   Властите на съобщиха, че украинският самолет е бил свален „непреднамерено” край Техеран. Това предаде агенция Associated Press (АP), позовавайки се на официално заявление на иранските власти.\r\nОтбелязва се, че причина за трагедията е станал „човешкият фактор”. Причината за свалянето на украинския самолет стана „човешка грешка\", допусната в кризисния период заради \"авантюризма\" на , заяви иранският външен министър Мохамад Зариф.     Искрен Веселинов е най-вероятен нов еко министър след оставката на Нено Димов, пратена на Борисов по секретарка, пише вестник . ВМРО предлага като втори кандидат и зам.-министъра на екологията Николай Кънчев, той обаче има проблеми покрай разследването за вноса на отпадъци. Не един, а двама кандидати за овакантеното от Нено Димов кресло на министър на околната среда и водите ще предложи лидерът на ВМРО Красимир Каракачанов на премиера , твърди вестникът. Коалиционен съвет във вторник ще определи кой заема мястото в правителството - зам.-шефът на ВМРО Искрен Веселинов или зам.-министърът на екологията Николай Кънчев. Планирано е рокадата да бъде гласувана още в сряда от Народното събрание - на първия му пленарен ден след Нова година. Специализираната прокуратура внесе в Специализирания наказателен съд искане за налагане на мярка за неотклонение „Задържане под стража“ на Нено Димов, съобщиха от спецпрокуратурата. Нено Димов е в ареста за 72 часа, след като беше обвинен в умишлена безстопанственост заради водната криза в Перник.    Грипните вируси настъпват. Пикът се очаква през втората половина на януари, началото на февруари. Специалистите казват, че заболяването вече разширява и географията, и възрастовите групи. В София, Бургас, Сливен, Русе и Смолян бяха регистрирани случаи. Има засечени вируси и от тип А, и от тип Б. В болниците има настанени пациенти, които вече са с усложнения. Руската федерация ще завърши газопровода \"Северен поток 2\" дори ако се наложи и сама, съобщи президентът Владимир Путин сред срещата си с германския канцлер Ангела Меркел. Меркел е в Москва на еднодневно посещение по покана на Путин, предава ТАСС. Председателят на Европейската комисия заяви, че е \"дълбоко убедена\", че Европейския съюз трябва да продължи с процеса на разширяване. Урсула фон дер Лайен избра Хърватия - най-новата държава-членка на ЕС, за да отправи послание към Балканите: ЕС трябва да спази обещанията си за разширяване.\r\n\"Помолихме ги да направят много. Те изпълниха критериите, така че сега и ние трябва да изпълним обещанията си\", заяви президентът на Европейската комисия, визирайки Северна Македония и Албания. Пенсионната система в Румъния трябва да бъде реформирана, защото в противен случай поколението, родено през 70-те години на 20 век, ще остане без пенсии, заяви министърът на финансите Флорин Къцу, цитиран от вестник Adevarul.\r\nДнешната пенсионна система функционира като благотворително дружество – докато има хора, които правят вноски, всичко е наред, но като се има предвид демографското положение на Румъния, на онези, които са родени през 70-те, като мен, няма да има кой да плаща пенсиите, коментира финансовият министър. ", "date": "2020.01.11", "title": "Новините: Най-важното за деня, 11 януари"}
{"url": "https://www.actualno.com/balkani/makedonija-otkri-desetki-migranti-skriti-v-tovarni-vlakove-news_1422960.html", "text": "      Министерството на вътрешните работи на Северна Македония съобщи, че 62 мигранти са били открити снощи при проверка на два товарни влака, пристигнали в град Гевгелия от Гърция, съобщава македонската държавна агенция МИА.      Първият влак превозвал 42 мигранти: 38 мароканци, двама сирийци и двама алжирци. Мигрантите били открити при полицейска проверка, извършена съвместно с полицаи от Чехия и Австрия.   По-късно при проверка на друг товарен влак от Гърция полицаите открили още 20 мигранти: осем пакистанци, седем афганистанци, трима мароканци и двама алжирци.\r\nВсички мигранти са прехвърлени в транзитен център в Гевгелия.   ", "date": "2020.01.11", "title": "Македония откри десетки мигранти, скрити в товарни влакове"}
{"url": "https://www.actualno.com/asia/caj-ingven-e-novijat-star-prezident-na-tajvan-news_1422958.html", "text": "      Президентът Цай Ингвен бе преизбрана начело на Тайван на фона на напрежението с Китай, който има териториални претенции към острова, съобщи AFP.      Цай печели 57,38% от гласовете, а Хан бе подкрепен от 38,41% от избирателите. 77-годишният ветеран на тайванската политика Джеймс Сун получи 4,21%, съобщи Централната избирателна комисия на Тайван, цитирана от ТАСС.   Тя е кандидатка на Демократичната прогресивна партия, която е против сближаване с Китай. Встъпването ѝ в длъжност ще бъде на 20 май.\r\n\"Тайванците показаха на света до каква степен обичат свободния и демократичен начин на живот, както и своята страна\", каза Цай в изявление пред журналисти, в което обяви победата си.  Нейният опонент от опозицията Хан Куоюй призна поражението си. \"Обадих се на президентката Цай, за да я поздравя\", заяви той пред избиратели в град Гаосюн в южната част на Тайван.\r\n\"Тя спечели нов четиригодишен мандат\", добави Хан, който е кмет на Гаосюн и е кандидат на прокитайската партия Гоминдан. ", "date": "2020.01.11", "title": "Цай Ингвен е новият стар президент на Тайван"}
{"url": "https://www.actualno.com/asia/ukrajna-nareche-svaljaneto-na-samoleta-umishleno-ubijstvo-news_1422970.html", "text": "      Украинската прокуратура промени квалификацията по разследването на , и вече го квалифицира като \"умишлено убийство на повече от двама души, както и унищожаване на самолет\". Това се казва в съобщение на пресцентъра на главния прокурор на Украйна, предаде РИА Новости.      По-рано разследването по наказателното дело беше за \"нарушение на правилата за безопасност на движението на въздушния транспорт, което е причинило смърт\". Разследването е поверено на националната полиция в Украйна.   \"Службата на главния прокурор взе решение за промяна на квалификацията на престъпното деяние. Разследването ще продължи по членове на Наказателния кодекс, които предвиждат отговорност за умишленото убийство на две или повече лица, и унищожаването на самолета\", се казва в съобщение на прокуратурата.\r\nОттам съобщават още, че решението за промяна на престъпното деяние е взето след обработка на \"множество данни, получени в резултат на сътрудничество с международни партньори, както и от украински служители на реда, и експерти от мястото на трагедията, а също и след като призна, че украинският самолет е бил свален по погрешка\".   ЕС призовава Техеран за прозрачно разследване Европейският съюз очаква от напълно прозрачно разследване на катастрофата, в съответствие с международните стандарти, се казва в съобщение на Европейската служба за външна дейност, цитирано от БГНЕС.   \"ЕС очаква да продължи пълно сътрудничество и да проведе цялостно и прозрачно разследване, което трябва да отговаря на международните стандарти, за причините за трагедията\", се казва в съобщението.    Припомняме, че на 8 януари Boeing 737 на украинските авиолинии бе свален няколко минути след излизането си от летището на Техеран. . В събота Генералният щаб на иранските въоръжени сили призна, че , защото е бил объркан с крилата ракета. ", "date": "2020.01.11", "title": "Украйна нарече свалянето на самолета ѝ \"умишлено убийство\""}
{"url": "https://www.actualno.com/africa/turcija-iska-rusija-da-nakara-haftar-da-spre-ofanzivata-v-libija-news_1422954.html", "text": "      Турция очаква Русия да убеди либийския генерал Халифа Хафтар да прекрати , каза турският външен министър Мевлют Чавушоглу, цитиран от Анадолската информационна агенция.      \"Очакването на Турция от нейните руски приятели е да убедят генерал Халифа Хафтар за прекратяване на огъня в Либия въз основа на договореното от турския и руския президенти\", заяви Чавушоглу на съвместна пресконференция с ганайския си колега Шърли Айоркор Бочуей в Истанбул.   В сряда президентът Реджеп Ердоган и руският му колега Владимир Путин в Либия до 12 януари след среща в Истанбул. Признатото от ООН правителство за национално съгласие в Триполи приветства призива за прекратяване на огъня, но Хафтар го отхвърли.\r\nЩо се отнася до политическо решение, Турция няма проблем с диалога с никого, включително с Хафтар, каза Чавушоглу, но първо Хафтар ще трябва да се придържа към прекратяването на огъня.  На 4 април Хафтар започна офанзива за превземането на столицата Триполи. Според ООН над 1000 души са били убити от началото на операцията, а над 5000 са ранени. ", "date": "2020.01.11", "title": "Турция иска Русия да накара Хафтар да спре офанзивата в Либия"}
{"url": "https://www.actualno.com/curious/dneven-horoskop-za-12-januari-news_1422924.html", "text": "             Днес движението ще е от изключителна важност за вас. Опитайте да потичате и ще се почувствате превъзходно. Ако не се почувствате във форма не се насилвайте да правите, каквото и да било. Най-важното е да запазите силите си.   Тази неделя потърсете различно утешение за душата си. Имате нужда от извисяване - не губете повече време, за да си го осигурите.     Днес ще станете свидетели на интересна случка, която ще промени коренно мнението ви по личен въпрос. Това ще допринесе за хармонията в семейството ви. През този ден ще имате възможността да осъществите ваша мечта. Макар и само една - тя ще е много важна. Не забравяйте да почерпите. Когато една врата се затваря, друга със сигурност все още е отворена. Задачата ви е да намерите именно тази отворена врата.   През този ден много ще ви се иска да извършите голяма промяна, но няма да имате достатъчно кураж. Потърсете компромисно решение - то съществува. Понякога заобикалянето на правилата води до открития. Все пак не нарушавайте морални и наказателни правила и норми. През този ден може да научите важна подробност при едни най-обикновен разговор. Опитайте се да научите повече детайли - ще са ви от полза.    Тази неделя си подарете кулинарно приключение. Това не означава да преяждате, а да се насладите на храната. Това може да стане и с малки количества. Очаква ви ден, изпълнен с добро настроение, много шеги и обещания за приятно прекарване в следващите дни. Тази неделя се посветете на малки рутинни неща. Те ще ви дарят с повече спокойствие, отколкото предполагате. Бъдете нежни с близките си. ", "date": "2020.01.11", "title": "Дневен хороскоп за 12 януари"}
{"url": "https://www.actualno.com/starazagora/rokendrol-za-momicheta-diskusii-za-ravenstvoto-na-polovete-v-starozagorsko-news_1422913.html", "text": "      Застъпническа кампания, която цели провокиране на обществени дебати за равнопоставеността на половете стартира Центърът за европейски инициативи (ЦЕИ). Публични събития по време на кампанията са планирани в общините Гълъбово, Раднево и Мъглиж и в крайните квартали на Стара Загора. Осигуряването на равен старт на момчетата и момичетата в ученическа възраст е тема, която често присъства в инициативите на центъра.      Над 72 на сто от участниците в проведено от ЦЕИ анкетно проучване сред 96 младежи в малки населени места, смятат, че за мъжете е по-важно да получат образование. 83% от тях пък смятат, че \"правилният\" семеен модел е жена домакиня и работещ съпруг.\r\nВ рамките на проекта започва онлайн излъчване на радиопредаване \"Рокендрол за момичета\" в програмата на младежко радио \"Еволюция\". Радиото се разработва от центъра с помощта на български и чуждестранни доброволци.   В 60-минутното шоу всеки втори и четвърти вторник от месеца ще бъдат представени любопитни истории на млади момичета, които живеят в необлагодетелствани райони. Целта е да се привлече общественото внимание към тях и да се поощри разчупването на стереотипа, а младите жени да разберат, че всяка мечта си заслужава усилията.  Ще се организират и дискусионни форуми \"Рокендрол за момичета\" по методологията на форум театъра, по която организацията работи от близо 10 години. Пиесите разказват истински истории на момичета, които са в неравнопоставеност с момчета на тяхната възраст в училище, в семейството, при кандидатстване за работа.\r\nФорум театърът изисква участието на публиката, която може да предлага промени в действията на героите и мотивирано да отстояват гледната си точка. Вече започна и заснемането на документален филм, който представя личните истории на жени от малките населени места, със заглавие \"Рокендрол за момичета\" и ще се разпространява безплатно онлайн.\r\nПроектът на ЦЕИ се осъществява в партньорство с фондация \"Етносвят - България\" с финансовата подкрепа на Исландия, Лихтенщайн и Норвегия по линия на Финансовия механизъм на Европейското икономическо пространство (ЕИП).     ", "date": "2020.01.11", "title": "\"Рокендрол за момичета\" - дискусии за равенството на половете в Старозагорско"}
{"url": "https://www.actualno.com/lovech/teteven-otlichi-naj-dobrite-si-mladi-sportisti-za-2019-g-news_1422979.html", "text": "      На 10 януари 2020 г. в град Тетевен се състоя третото издание на церемонията по връчване на наградите „Спортист на годината на община Тетевен“, което ознаменува постиженията на младите и талантливи спортисти през 2019 г. Тържественото събитие бе организирано от Община Тетевен и е част от усилията й към стимулиране и подкрепа на спорта в детско-юношеска възраст.      Кметът на Община Тетевен д-р Мадлена Бояджиева приветства дошлите да уважат спортните успехи на младежите: “Днес празнуваме спортните успехи на достойните млади хора на община Тетевен, които са лицето ни пред света. Младежкият спорт е символ на израстването на личността и преди всичко има силната социална роля да отдръпне децата и младежите от порочните предизвикателства, пред които ги изправя съвремието и да им даде вяра и сила в собствените възможности, да ги изгради като достойни личности.\r\nИзказвам дълбоката си благодарност към треньорите и организаторите на спортни дейности в нашата община, те се посвещават с професионализъм, търпение и всеотдайност на благородното дело децата ни да растат в здрава и сигурна среда. Благодаря на всички вас – спортисти и треньори, че достойно защитавате спорната слава на града и продължавате да пишете спортната ни история със златни букви. Спортът винаги е бил и ще бъде важна част от обществения живот на нашата община и се гордеем с всички вас! Той е здраве, но най вече дейност, създаваща добри хора, а както е казал бащата на съвременното Олимпийско спортно движение - барон Пиер дьо Кобертен: По-добрият свят може да бъде донесен единствено от по-добрите хора!“. Дерзайте!“.   Наградите на победителите връчиха д-р Мадлена Бояджиева, Мария Стойчева – Председател на Общински съвет – Тетевен, Тони Стоев - Зам.-кмет на Община Тетевен и Свилен Русинов – олимпийски медалист по бокс от Барселона 1992, носител на множество отличия от международни състезания, треньор по бокс и общественик.\r\nБяха отличени четирите най-добри отбори на община Тетевен за 2019 г., а именно отборът по волейбол –юноши до 19 г. на СВК “Тетевен Волей“ за 1-вото си място в зонална група Е от Държавното първенство по волейбол,  футболният тим (родени 2004/05 г.) на ФК „Георги Бенковски“, който спечели 1-во място за Областна зона „Плевен запад“ на Националното първенство по футбол, футболният отбор на девойките до 13 г. на ФК „Светкавица“ – с. Градежница, завоювал 3 първи места от зонални състезания и турнири за зона „Велико Търново“ от календара на Националното първенство и школата по футбол на ФК „Вихър“ – с. Глогово за най-активно участие в общински състезания през годината.\r\nСпециалната награда на Кмета на Община Тетевен получиха двама вдъхновяващи млади тетевенски спортисти, национални състезатели по волейбол, чиито кариери започнаха в Тетевен – Борислава Съйкова и Мартин Мечкаров. Борислава е една от малкото трансферирани в чужбина състезателки на възраст под 20 г. за последните 5 години, играе в Румъния и бе избрана за част от идеалния отбор на румънското първенство, докато Мартин се състезава в шампиона на Чехия, с който взе участие в Шампионската лига на Европейската конфедерация по волейбол 2019. Двамата изпратиха видео обръщения, за да благодарят за оказаната чест.     Отчетени бяха и успехите на перспективните млади спортисти на общината. Това са тримата състезатели по борба на СКБ „Георги Бенковски“ – гр. Тетевен -  Димитър Трифонов (на 7 г.) който има златен медал от международен турнир в Белград, Сърбия, Преслав Галинов (на 9 г.) и Маргарит Деянов (на 13 г.) – медалисти от национални купи.\r\nЗа втора поредна година за Спортист номер №1 на община Тетевен бе обявена Изабела Янкова. Изабела е състезателка по планинско колоездене от световна величина само на 15 г., ученичка в СУ „Георги Бенковски“ – гр. Тетевен, с множество 1-ви и 2-ри места от различни състезания от международния и държавния календар на Федерацията по планинско колоездене: Европейска купа Downhill – 1-во място в Марибор, Словения, 2-ро място в Крънска гора, Словения, 2 място в Абетон, Украйна, 1-во място в Пила и Списак, 2-ро място в Брандентал и първенец на националния Downhill шампионат в гр. Ботевград.\r\nНа второ място се класира Петя Петкова на 11 г., състезателка на СКО „Вежен“ – гр. Тетевен, държавен шампион в дисциплината „Спринт“ за жени до 12 г., държавен вицешампион в дисциплината „Дълга дистанция“, на 3-то място в ранглистата на БФО за 2019 г. при жени до 12 г.    Третата позиция зае Валери Алексиев, състезател по борба – класически стил в категория до 82 г. на СКБ „Г. Бенковски“, вицешампион за юноши от Държавно лично първенство в гр. Ловеч и  с 3-то място за юноши от Държавно лично първенство в гр. Бургас и първи места на редица международни турнири.\r\nЧетвърта в класацията попадна Славена Петкова на 15 г.– състезателка на СКО „Вежен“, държавен шампион в дисциплината „спринт“ за жени до 16 г., 3-то място на ДП по коло ориентиране в дисциплината „Спринт“.\r\nПетото място заслужи Бранимира Маркова, също състезателка на СКО „Вежен“, на  17 г., държавна вицешампионка до 18 г. в дисциплината „Дълга дистанция“. Спортист на годината №6  стана  Йоан Иванов, на 12 г., състезател по тенис на маса на СКТМ „Тетевен“ – гр. Тетевен, 5-о място на ДП за деца до 12 г. – индивидуално; 2-ри на зонално първенство за Северна до 12 г. и 6-ти на зонално първенство за Северна до 15 г.\r\nПреслав Христов, на 10 г., зае 7-ото място. Той е ученик в НУ „Хаджи Генчо“ – Тетевен, състезател на СКБ „Г. Бенковски“, вицешампион на турнира „Иван Николов“ – гр. Златица; шампион на международната спартакиада в  гр. Оряхово и Купа „Самоков“- гр. Самоков; с трето място на международен турнир в Босна и Херцеговина.   За спортист на годината на 8-а позиция бе избран Тодор Тодоров, на 17 г. – състезател на СКО „Вежен“, първият състезател под 18 г., завършил три Ултра планински маратона в един сезон /“Витоша 100“ – 100 км.; “Орехово ултра - 50 км.“ и „Пирин ултра - 66 км.“. Деян Говедарски на 9 г. стана Спортист на годината №9, той е състезател на СКБ „Г. Бенковски“ и има 3 бронзови медала от международни турнири, а почетната 10-а позиция зае Светлозар Христов, на 14 г., също от СКБ „Г. Бенковски“, вицешампион на турнир в Босна и Херцеговина и с 3-то място в Белград, Сърбия.\r\nОтличени за своите треньорски успехи през 2019 г. бяха: Младен Маринов – СКО „Вежен“ – гр. Тетевен, Алекси Гигов – ФК „Светкавица“ – с. Градежница, Маньо Алдинов – ФК „Вихър“ – с. Глогово, Тони Тонев, Данаил Бечев и Стефчо Маринов – ФК „Г. Бенковски“ – гр. Тетевен, Северин Байдуловски – СКТМ „Тетевен“ – гр. Тетевен, Веско Алексиев и Марио Алексиев – СКБ „Г. Бенковски“ – гр. Тетевен и Петър Мечкаров и Илиян Иванов – СВК „Тетевен Волей“ – гр. Тетевен.\r\nЗа прекрасното настроение на церемонията се погрижиха музикантите от Фолклорна формация „Кенар“ с ръководител Красимир Силянов. ", "date": "2020.01.11", "title": "Тетевен отличи най-добрите си млади спортисти за 2019 г."}
{"url": "https://www.actualno.com/europe/frenskite-sindikati-zasega-pecheljat-bitkata-sreshtu-pensionnata-reforma-news_1422994.html", "text": "      Френското правителство е склонно да оттегли временно от проекта си за пенсионна реформа, мярката, която би принудила французите да работят до 64 години, за да се пенсионират с пълна пенсия и която бе отхвърлена единодушно от френските синдикати. Това заявява френският премиер Едуар Филип в писмо, адресирано до синдикатите и организациите на работодателите, предадоха световните агенции..      Това е голяма отстъпка, която предлага премиерът във връзка с пенсионната реформа, породила вълна от протести и стачки във Франция, продължаващи вече пета седмица, отбелязва Reuters.   \"За да засвидетелствам доверието ми към социалните партньори и за да не предрешавам изхода на нашата работа, касаеща мерките за постигане на баланс през 2027 г., съм склонен да изтегля от проекта на закона мярката, която предложих и която предвижда прогресивно приближаване, считано от 2022 г., към възрастта от 64 години за пълни пенсионни права през 2027 г.\", се казва в писмото на Филип, цитирано от Le Figaro и от ТАСС.\r\nВ писмото премиерът допълва, че социалните партньори трябва да постигнат съгласие, за да осигурят баланс на пенсионната система през 2027 г., допълва AFP.  Според плана на Филип възрастта за пенсиониране при пълна пенсия трябваше да се повиши от сегашните 62 на 64 години. Сега той е готов да я оттегли, но ако бъдат изпълнени определени условия.\r\nНай-големият френски синдикат Обща конфедерация на труда приветства стъпката на премиера и я приема като воля на правителството да се постигне компромис, отбелязва Reuters.   Днес във Франция отново имаше протести срещу пенсионната реформа. На места в Париж се стигна и до сблъсъци между протестиращите и силите на реда.    Сред протестиращите се появиха и няколкостотин жълти жилетки и маскирани лица с качулки, които започнаха да разбиват витрини по протежението на протестното шествие, потеглило от Площада на Нацията към Площада на Републиката. По полицията бяха хвърлени предмети, а силите на реда отвърнаха със сълзотворен газ. Няколко магазина бяха плячкосани, предаде AFP. ", "date": "2020.01.11", "title": "Френските синдикати засега печелят битката срещу пенсионната реформа"}
{"url": "https://www.actualno.com/europe/severen-potok-2-shte-se-zabavi-rusija-mojela-da-go-postroi-i-sama-news_1422984.html", "text": "      Руската федерация дори ако се наложи и сама, съобщи президентът Владимир Путин сред срещата си с германския канцлер Ангела Меркел. Меркел е в Москва на еднодневно посещение по покана на Путин, предава ТАСС.      \"Да, със сигурност , без да се налага да участват чужди партньори. Времето е единственият въпрос, който възниква в това отношение\", съобщи Путин на съвместна пресконференция с Меркел.\r\nПрезидентът на Руската федерация все пак призна, че е възможно да се наложи завършването на строителните работи по газопровода да се забавят с няколко месеца.\r\n\"Надявам се до края на тази година или през първото тримесечие на следващата година работата да бъде завършена и газопроводът да заработи\", уточни руският президент.     Русия оценява позицията на Германия в подкрепа на проекта \"Северен поток 2\", добави той. \"Отношенията между Русия и Германия включват редица големи съвместни проекти в областта на енергетиката. Ние високо оценяваме отговорната позиция на правителството на Германия в подкрепа на \"Северен поток 2\", завърши Путин.\r\nПроектът \"Северен поток 2\" трябва да бъде реализиран въпреки , заяви германският канцлер Ангела Меркел по време на съвместната пресконференция.     \"Това е преди всичко икономически проект. Вярваме, че \"Северен поток 2\" все още може да бъде завършен въпреки санкциите от САЩ. Искам да повторя, че за всички не считаме санкциите за правилни и затова подкрепяме този проект както преди\", допълни германският канцлер. ", "date": "2020.01.11", "title": "\"Северен поток 2\" ще се забави, Русия можела да го построи и сама"}
{"url": "https://www.actualno.com/sofia/kola-izletja-ot-pytja-kacna-v-borisovata-gradina-news_1422995.html", "text": "      Кола излетя от пътя и се приземи в Борисовата градина в София, съобщи Нова телевизия.      Шофьорът се е движел по бул. \"Драган Цанков\" в посока Телевизионната кула, когато му прилошало и изгубил контрол над автомобила.\r\nПресякъл е две ленти в насрещното и се е ударил в дърво. Нараняванията му не са сериозни и е откаран в Окръжна болница. За щастие, няма други пострадали.    ", "date": "2020.01.11", "title": "Кола излетя от пътя, \"кацна\" в Борисовата градина"}
{"url": "https://www.actualno.com/asia/besni-iranci-zovat-za-ostavkata-na-ajatolah-hamenej-zaradi-svalenija-samolet-news_1422997.html", "text": "      Ирански демонстранти поискаха оттеглянето на върховния лидер аятолах Али Хаменей след свалянето на , предаде Reuters.      Недоволни от действията на правителството студенти скандираха \"безсрамници\" в Университет \"Амир Кабир\" в иранската столица. Те призовават за правда.   \"Оставките не са достатъчни. Нужно е правосъдие\", зоват те. Недоволните също скандираха \"Долу лъжците\".\r\nПротестиращите поискаха аятолах Али Хаменеи да се оттегли. \"Главнокомандващият (Хаменеи) да подаде оставка, оставка\", призоваха демонстрантите, цитирани от Reuters.    Първият вицепрезидент на Есхак Джахангири нарече национална трагедия свалянето на самолета на украинските авиолинии, съобщи IRNA, цитирана от ТАСС.   Той призова за провеждането на сериозно и прозрачно разследване на причините за тази трагедия.    На 8 януари Боинг 737 на Украинските международни авиолинии се разби минути след излитането си от летището в Техеран. В резултат загинаха 176 човека. Днес призна, че самолетът погрешка е бил свален с ракета.\r\nСекретарят на Съвета за национална сигурност и отбрана на Украйна Олексий Данилов каза, че е дал предварително съгласие да изплати компенсации на семействата на загиналите и да възстанови на Украйна сумата за разрушения самолет.\r\nТой заяви в интервю за BBC, че е дал съгласието си след официалното признаване на отговорността за свалянето на летателната машина. ", "date": "2020.01.11", "title": "Бесни иранци зоват за оставката на аятолах Хаменей заради сваления самолет"}
{"url": "https://www.actualno.com/curious/elizabet-ii-skluchva-sdelka-s-buntovnicite-hari-i-megan-do-72-chasa-news_1422989.html", "text": "      Кралица Елизабет II е поискала от двореца да сключи сделка с принц Хари и Меган в рамките на 72 часа, тъй като внукът ѝ е готов да напусне Великобритания в следващите дни без да съобщи кога ще се върне, пише The Sun, цитиран от Darik News.bg.      Британският кралски двор е разтърсен след решението на херцозите на Съсекс да се откажат от задълженията си на висши членове на кралското семейство и да заживеят в Северна Америка.   След като двамата оповестиха решението си в сряда, 38-годишната , като остави съпруга си принц Хари да се справи сам със скандала, който предизвикаха.\r\nСпоред британските медии кралицата вече е инструктирала придворните си сътрудници да решат трудния казус преди вторник, когато е първата официална изява на принц Хари.  Елизабет II иска кризата с напускането на Хари и Меган да продължи не повече от 6 дни – същият период, който беше необходим за отстраняването на принц Андрю след катастрофалното му интервю за Newsnight.\r\nСпоред The Telegraph Елизабет II е поискала от сътрудниците си да \"превърнат кризата във възможност\", като избягват сделка, която ще навреди на бъдещите кралски особи като принцеса Шарлот и принц Луис.   Източници близки до принц Хари пък заявяват, че той няма да напусне Великобритания, докато не постигне сделка с Короната. Въпреки това обаче медиите отбелязват, че той може да напусне Острова без дата за връщане, след като почете официално годежа на принцеса Беатрис в Бъкингамския дворец.    Херцогът на Съсекс все още не е разговарял с баба си, баща си и брат си, тъй като принц Чарлз се намира в Шотландия, приц Уилям в Лондон, а самият Хари е в Уиндзор.\r\nСпоред таблоидите на острова Меган е отлетяла до Ванкувър, за да е със сина си Арчи и не смята изобщо да се връща във Великобритания. ", "date": "2020.01.11", "title": "Елизабет II сключва сделка с \"бунтовниците\" Хари и Меган до 72 часа"}
{"url": "https://www.actualno.com/europe/fon-der-lajen-dade-nova-nadejda-na-makedonija-i-albanija-news_1423008.html", "text": "      Председателят на Европейската комисия заяви, че е \"дълбоко убедена\", че Европейския съюз трябва да продължи с процеса на разширяване. - най-новата държава-членка на ЕС, за да отправи послание към Балканите: ЕС трябва да спази обещанията си за разширяване.      \"Помолихме ги да направят много. Те , така че сега и ние трябва да изпълним обещанията си\", заяви президентът на Европейската комисия, визирайки Северна Македония и Албания.   И двете страни получиха зелена светлина за започване на преговори за присъединяване към ЕС, но видяха, че това пътуване е спряно поради , която има опасения от въздействието на по-нататъшното разширяване върху процеса на вземане на решения в ЕС.\r\nФон дер Лайен говори заедно с Андрей Пленкович, министър-председател на Хърватия, отбелязвайки началото на първия път, в който страната оглавява ротационното председателство на Съвета на ЕС, откакто се присъедини към блока през 2013 г.  \"Следващите месеци, разбира се, ще бъдат особено важни за \", каза тя, имайки предвид предложенията , който се очаква да предложи Комисията. През ноември Париж представи свои собствени предложения за промяна на правилата за присъединяване към ЕС.\r\nНа среща на лидерите на ЕС през октомври те решиха \"да се върнат към въпроса за разширяването преди срещата на върха ЕС - Западни Балкани в Загреб през май 2020 г.\" Очаква се лидерите да обсъдят проблема отново през март.   Срещата на върха в Загреб \"ще бъде потенциален етап в този процес\", каза фон дер Лайен, предупреждавайки, че \"все още трябва да свършим много работа\".    Тя каза, че ЕС ще \"помисли как можем да подобрим процеса на присъединяване\", но добави: \"Аз съм дълбоко убедена, че това не бива да ни пречи да водим преговорите за присъединяване със Северна Македония и Албания.\"\r\nФон дер Лайен заяви, че ще има донорска конференция на 17 февруари за земетресението в Албания през ноември, при което загинаха около 50 души. ", "date": "2020.01.11", "title": "Фон дер Лайен даде нова надежда на Македония и Албания"}
{"url": "https://www.actualno.com/asia/47-po-rihter-raztyrsi-turcija-news_1422952.html", "text": "      Земетресение с магнитуд от 4.7 степен по скалата на Рихтер удари Турция преди минути.      Според Европейско-средиземноморския сеизмологичен център трусът е бил на дълбочина от около 16 километра, на около 62 километра западно от Истанбул, предадоха световните агенции.   Епицентърът най-вероятно е в района на Силиври.\r\nСпоред вестник Hurriyet земетресението е предизвикало паника сред местните жители.   ", "date": "2020.01.11", "title": "4.7 по Рихтер разтърси Турция"}
{"url": "https://www.actualno.com/society/pernik-na-protest-zaradi-vodnata-kriza-news_1422852.html", "text": "      Перничани се събират за протестно автошествие с въпроса „Къде ни е водата?”. Колоната ще тръгне в 11 часа.      Арестът и оставката на министъра на околната среда и водите Нено Димов няма да спрат протестите, заявиха организаторите от Инициативния комитет „Спаси Перник”, съобщи БНР.   Колоната автомобили ще потегли от спортната зала „Борис Гюдеров” в и ще премине по два лъча до село Студена и обратно.\r\nИмаме искания, които ще отстояваме до край, каза Камелия Радева, която е един от главните инициатори на протеста. По думите й водата в язовира едва ли ще стигне за два месеца и това, което изживяват в момента перничани с водния режим, е просто „майчина милувка в сравнение с това, което ги очаква, ако водата изчезне съвсем“.  Сред исканията, които ще бъдат издигнати на протеста, са трайни решения за снабдяването на с вода, редуцирани сметки за вода, механизми за данъчни облекчения на засегнатото от безводието население, иницииране на нормативни промени във ВиК сектора и други, както и оставки, съд и присъди за всички длъжностни лица, отговорни за хуманитарната криза и екологичната катастрофа. ", "date": "2020.01.11", "title": "Перник на протест заради водната криза "}
{"url": "https://www.actualno.com/politics/sydyt-ostavi-neno-dimov-v-aresta-news_1422943.html", "text": "       остава в ареста за постоянно, реши Специализираният наказателен съд. Съдът уважи и потвърди, че задържането на Димов трябва да продължи.      \"Има обосновано предположение Нено Димов да е извършил престъплението, в което е обвинен - умишлена безстопанственост\", смятат съдиите.   \"Като министър на околната среда и водите Нено Димов е утвърждавал графици за подаване на вода за промишлени нужди, въпреки че нивото на язовир \"Студена\" значително е намалявало. Това е ставало в нарушение на изискванията на законовата уредба да се гарантира наличието на достатъчно вода за питейни и битови нужди\", се казва в съдебното решение.\r\nСпоред съдиите, ако е на свобода екоминистърът в оставка може да въздейства на служители на МОСВ, с цел да укрият доказателства, а също и да извърши друго престъпление.  Той беше задържан за 72 часа, след като беше заради водната криза в Перник.\r\nМоля да не бъде уважено искането на прокуратурата за мярка \"Задържане под стража\", каза Димов по време на делото срещу него, предаде от bTV. Той твърди, че е изпълнявал съвестно правомощията си.\r\nСпоред наблюдаващия прокурор Ангел Кънев, ако съдът не задържи за постоянно в ареста , то той би могъл да повлияе на свидетели и да попречи на разследването. По думите му това е възможно, тъй като докато Народното събрание не гласува оставката му, той все още е министър на околната среда и водите.       Прокурорът отбеляза още, че няма опасност Димов да се укрие. По думите му обаче престъплението, за което е обвинен Димов, е от изключителна обществена опасност заради големия размер на причинените щети - 11 млн. лв. и защото засегнати са над 90 000 души от водната криза в Перник. ВиК и Басейнова дирекция са уведомявали Нено Димов за състоянието на язовир \"Студена\", чийто обем е 25 млн. куб. м Няма източване или намаляване на водното ниво на язовира при ремонта на язовирната стена, посочи прокурор Ангел Кънев.\r\nРемонтът е приключен преди края на 2018 г. Притокът системно е намаляван. В началото на 2019 г. е най-значителното намаляване, обясни още Кънев.\r\nВ \"Стомана\" за периода януари-юни 2018 г. са били по-малко обемите - 280 000 куб. м. за \"Стомана\" и 80 000 за \"Топлофикация\". От края на 2018 г. е трябвало да забрани водоползването за промишлени нужди. Имало е алтернатива за промишлена вода, предаде БНТ.      7.223 млн. куб. м вода са изразходвани за промишлени нужди, вместо за питейно-битови. По закон приоритет е подаването на вода за питейни и битови нужди. Нено Димов е работил над 7 години на различни ръководни позиции в МОСВ и знае това, заяви Кънев.\r\nСептември-октомври министърът е бил и допълнително уведомяван. Ноември той пак разрешава на \"Стомана\" и \"Топлофикация\" да получат вода.\r\nСпоред прокурора понякога министърът е давал разрешение за по-големи от исканите и заявени количества - 8 млн. куб. м. обем през септември 2019 г.\r\nПромишленото водоползване спира ден след като е обявен водния режим в , каза Кънев. Той предупреди, че ако няма валежи след два месеца, остава без вода.    Адвокатът на Нено Димов Ина Лулчева заяви, че не е установено, че промишленото водоподаване е единствена причина за кризата. Спирането му би облекчило ситуацията, но няма доказателства, че би избегнали кризата, добави още тя. По нейни думи обвинението е целенасочена атака срещу Нено Димов.\r\nНяма нито едно доказателство, че министър Нено Димов е уведомен от \"ВиК\" за състоянието на яз. \"Студена\", каза адв. Лулчева.\r\nГрафиците за месечно ползване се утвърждават от министъра, но заявките за тях се изготвят от ВиК \"Перник\". Те искат конкретни количества за питейни, екологични и промишлени нужди. В заявките са отбелязвали, че се очаква средно влажен годишен режим и са получавани от зам.-министър Красимир Живков и са обработвани от друга служителка, обясни още адвокатът.\r\nЛулчева, посочи, че водите са били ресор на заместник-министъра Красимир Живков, който е разпределял задачите на специализиран отдел в Министерството на околната среда и водите, което отговаря за водите.\r\nТя обясни, че , предложени му от Живков. Спекула според Лулчева е, че Димов трябва да носи лична отговорност, след като има други лица, които са работили по подготовката им. ", "date": "2020.01.11", "title": "Съдът остави Нено Димов в ареста"}
{"url": "https://www.actualno.com/curious/naj-bogatite-zodii-za-2020-godina-news_1422582.html", "text": "                   - Този твърде икономичен знак, рядко има проблеми с парите, но през 2020 г. Телец може, дори да си позволи това, за което винаги е мечтал. Той няма да се страхуваха да харчи за онова, в което винаги се е целял. Представителите на това зодиакално съзвездие могат да очакват големи промени в работата - увеличение на заплатите или израстване в кариерата, както и допълнителен източник на доходи. Благодарение на тези изгоди, Телецът винаги може да задели и за “черни дни“ - Финансовата стабилност ще изчака онези Близнаци, които престанат да мислят много, да претеглят плюсовете и минусите и да започнат да действат и дори рискуват. Бизнес проектът, върху който работи усилено тази зодия, ще се сбъдне и ще донесе значителни приходи. В живота им ще се появи и влиятелен човек, който ще им помогне не само да подобрят финансовото си състояние, но и да повярват в себе си.   - Звездите постоянно ще защитават този знак от възможни икономически проблеми, така че 2020 г. може да се гарантира, че ще е финансово стабилна година. Лъвовете ще получат интересно бизнес предложение, може би ще сменят работата си и по този начин ще увеличат финансовото си състояние, а с него и социалния си статус. С една дума, в годината на Плъха, Лъвът ще се почувства като цар на ситуацията. - Този представител на Зодиака е невероятен късметлия финансово. В началото на годината ще получи предложение от стари и доверени приятели да инвестират в обща кауза и няма да се провали, ако приеме. Освен това Везните разполагат с допълнителни пари на склад. През лятото съвместното им потомство ще донесе първите прилични доходи. Този знак ще може да си позволи не само покупка на колата на мечтите, но и пътуване по света с цялото семейство.    - През цялата 2019 г. този знак работи неуморно и е време да извлечете ползите. През януари Стрелецът ще може да разшири бизнеса си или да ръководи огромно предприятие, с една дума, нещата ще тръгнат нагоре и с тях финансовото положение ще се подобри. И дори естествената разточителност на този знак няма да попречи на неговата материална стабилност, но това не означава, че трябва незабавно да похарчите това, което е спечелил. Все пак е по-добре да задели определена сума пари за в бъдеще.     - Една прекрасна година финансово очаква тази зодия, но при условие, че ще внимава. Не действайте импулсивно, препоръчително е всяко решение да бъде претеглено. В средата на годината Козирозите ще получат голяма сума пари, наследени от далечен роднина, както и да осигурят стабилно финансово положение благодарение на правилно инвестираните пари. Така, че през 2020 г. Козирозите, определено няма да са бедни. - Този знак трябва да помисли за заплатите, може би след размисъл ще стигне до извода, че със знанията и уменията си заслужават повече. И в началото на пролетта ще имат план да промени мястото си на работа, което ще реализират през лятото. Благодарение на своя професионализъм бързо ще се изкачат по кариерната стълбица, което веднага ще се отрази на заплатите. И накрая, Рибите могат да си позволят това, за което са мечтали толкова дълго.\r\nОстаналите знаци на зодиака не трябва да се разстройват, тъй като звездите винаги са на страната на тези, които са целенасочени и упорити. Може би парите ще бъдат спечелени по-трудно, отколкото бихме искали, но като цяло годината на Плъха не обещава на никой големи трудности с финансите.    ", "date": "2020.01.11", "title": "Най-богатите зодии за 2020 година"}
{"url": "https://www.actualno.com/america/novo-silno-zemetresenie-razlulja-puerto-riko-news_1422939.html", "text": "      Земетресение с магнитуд от 6.0 по скалата на Рихтер разтърси Пуерто Рико, съобщиха местни медии, цитирани от \"Спутник\". Данните бяха потвърдени от Геоложката служба на , предаде БГНЕС.      Трусът е бил усетен на целия остров. Към момента няма данни за жертви, ранени и разрушения.   Припомняме, че по-рано тази седмица . Епицентърът тогава бе на 10 километра южно от община Индиос. Огнището е на дълбочина 7 километра. Ден по-рано пък земетресение със сила 5.7 по Рихтер удари острова. ", "date": "2020.01.11", "title": "Ново силно земетресение разлюля Пуерто Рико"}
{"url": "https://www.actualno.com/politics/iskren-veselinov-ili-nikolaj-kynchev-novi-ekoministri-news_1422807.html", "text": "       най-вероятен нов еко министър след , пратена на Борисов по секретарка, пише вестник 24 часа. ВМРО предлага като втори кандидат и зам.-министъра на екологията Николай Кънчев, той обаче има проблеми покрай разследването за вноса на отпадъци. Не един, а двама кандидати за овакантеното от Нено Димов кресло на министър на околната среда и водите ще предложи на премиера , твърди вестникът. Коалиционен съвет във вторник ще определи кой заема мястото в правителството - зам.-шефът на ВМРО Искрен Веселинов или зам.-министърът на екологията Николай Кънчев. Планирано е рокадата да бъде гласувана още в сряда от Народното събрание - на първия му пленарен ден след Нова година.      По обед, докато на 3-о РПУ в София, Нено Димов прати главната секретарка на екоминистерството да даде на Борисов оставката му.   Той е бързал толкова, защото, ако не е министър, може да се иска освобождаването му от ареста, тъй като няма как да влияе на следствието, предполагат юристи.\r\nИ двамата, които Каракачанов ще предложи на премиера - настоящия зам.-министър на МОСВ Николай Кънчев и зам.-шефа на ВМРО Искрен Веселинов, се смятат за негови довереници в партията.  Фаворит за поста е Веселинов, показа проверка на “24 часа”.\r\nТой е строителен инженер по професия, има и юридическо образование, а в момента като депутат е шеф на комисията по регионална политика. Оглавява парламентарната група на патриотите.   Другият кандидат Николай Кънчев, макар и настоящ зам.-министър на околната среда и водите, никога преди не се е занимавал с това. По образование е историк и е работил като журналист. Бил е организационен секретар и зам.-председател на ВМРО.    В министерството Кънчев отговаря за управлението на отпадъците. Именно това може да се окаже пречка да стане титуляр - прокуратурата и МВР продължават разследването си за вноса на боклуци от Италия, свързвано с калабрийската мафия Ндрангета. Така имало риск, ако се предпочете Кънчев, малко след избирането му да трябва пак да се търси нов министър, отново заради проблеми с правосъдието, опасяват се в ГЕРБ.\r\nПо разследването на вноса на отпадъци вече бяха извършени проверки в 8 населени места в страната. А в първоначалната информация за ареста на Нено Димов бе обявено, че освен за кризата с водата е задържан и заради тази с боклука. Срещу Кънчев имало и оплаквания от кметове на ГЕРБ. Според публикации в медии от есента на 2018 г. сигналите били, че зам.-министър е лобирал за конкретна фирма, която да изпълнява спечелените от общините проекти с финансиране от Предприятието за управление на дейностите по опазване на околната среда, което е извънбюджетният фонд на МОСВ.\r\nКато определи ареста на Димов вицепремиерът Красимир Каракачанов вчера. Той бе повикан преди обед при , за да решат политическата съдба на Нено Димов.    ", "date": "2020.01.11", "title": "Искрен Веселинов или Николай Кънчев нови екоминистри?"}
{"url": "https://www.actualno.com/europe/francija-shte-izsledva-chernata-kutija-na-ukrainskija-samolet-news_1422863.html", "text": "      Черната кутия на сваления в украински самолет ще бъде изпратена за изследване във Франция. Това съобщи ирански чиновник, предаде ТАСС.      Припомняме, че властите вече признаха, че са свалили самолета по погрешка и вследствие на човешка грешка. А вчера „The New York Times“, разпространи видео, на което се вижда, че иранска ракета поразява самолет край летището на Техеран в района, в който украински самолет се разби в сряда. Във видеото изминават около 10 секунди от сблъсъка с вероятна ракета до звука от експлозията.   Забавянето на звука сочи, че самолетът е бил на малко над 3 км от камерата. Това съвпада с траекторията на украинския боинг, записана от компанията за следене на полети FlightRadar24.  Според министерство на отбраната на \"самолетът е летял близо до чувствителен военен обект, принадлежащ на Революционните гвардейци и е бил свален неумишлено поради човешка грешка\".\r\nМеждувременно тази сутрин украинският президент виновниците за грешката да бъдат изправени на съд, а да изплати на Украйна обезщетение за сваления Боинг.   ", "date": "2020.01.11", "title": "Франция ще изследва черната кутия на украинския самолет "}
{"url": "https://www.actualno.com/europe/arlijn-fostyr-stana-pyrvi-ministyr-na-severna-irlandija-news_1423001.html", "text": "      Парламентът на Северна Ирландия поднови работата си почти 3 години след разпадането на местното правителство в региона, пише британският Guardian.      По време на безпрецедентно заседание в събота регионалният парламент избра Алекс Маски от Шин Фейн за председател на законодателния орган. След това депутатите избраха лидера на Демократичната юнионистка партия Арлийн Фостър като първи министър на Северна Ирландия, а Мартин О'Нийл от Шин Фейн за заместник на първия министър.   След поемането на поста Фостър коментира, че през последните 3 години е имало много подигравки и разделение и че сега е време Северна Ирландия да продължи напред. Тя отбеляза, че иска всеки да бъде добре дошъл в Северна Ирландия.\r\nВ новото правителство влизат петте основни партии - Демократичната юнионистка партия, Шин Фейн, Социалдемократическата и Лейбъристка партия, \"Алианс\" и Ълстърската юнионистка партия.  Вчера политическите партии в Северна Ирландия постигнаха съгласие за подновяване на работата на парламента и институциите в Белфаст след тригодишно прекъсване. ", "date": "2020.01.11", "title": "Арлийн Фостър стана първи министър на Северна Ирландия"}
{"url": "https://www.actualno.com/crime/prokuraturata-poiska-postojanen-arest-za-neno-dimov-news_1422879.html", "text": "      Специализираната прокуратура внесе в Специализирания наказателен съд искане за неотклонение „Задържане под стража“ на Нено Димов, съобщиха от спецпрокуратурата.      Нено Димов е в ареста за 72 часа, след като беше обвинен в умишлена безстопанственост заради водната криза в Перник.   Министър Нено Димов подаде оставка от поста в МОСВ от ареста, а премиерът Борисов я прие. Той е обвинен в качеството си на министър на околната среда и водите за умишлена безстопанственост, довела до водната криза в Перник.\r\nСпоред прокуратурата Нено Димов не е изпълнил задълженията си да прекрати подаването на вода за промишлени нужди, въпреки че 23 месеца поред е бил информиран, че притокът в язовир “Студена” е значително по-малък от разхода на вода. Според наблюдаващия прокурор Ангел Кънев, ако бъде на свобода Нено Димов може да повлияе на свидетели, както и на събирането на доказателства или да извърши друго престъпление.  Предсои оставката му да бъде гласувана и от Народното събрание в първите дни след зимната ваканция на депутатите. Димов е поредният министър, който изпада от кабинета “Борисов 3”. Той беше в управлението от квотата на Обединени патриоти, предложен от ВМРО на вицепремиера Красимир Каракачанов. ", "date": "2020.01.11", "title": "Прокуратурата поиска постоянен арест за Нено Димов "}
{"url": "https://www.actualno.com/asia/7-dyrjavi-ostanaha-bezglasni-v-obshtoto-sybranie-na-oon-news_1423004.html", "text": "      Изпадналият в криза Ливан заяви, че \"съжалява\", че е сред седем страни, които останаха без глас в Общото събрание на ООН, тъй като не са си платили задълженията, предава AFP.      Външното министерство на арабската държава отбелязва, че решението на ООН може да \"навреди на интересите на Ливан, на престижа и репутацията\". Министерството призова за \"възможно най-бързо\" намиране на решение, като отбелязва, че ситуацията \"може да бъде поправена\".   По-късно финансовото министерство съобщи, че Ливан ще си плати задълженията в понеделник.\r\nВ петък ООН обяви, че седем държави - Ливан, Йемен, Венецуела, Централноафриканската република, Гамбия, Лесото и Тонга - не са си изпълнили финансовите задължения към организацията и няма да могат да участват в 74-ата сесия на Общото събрание.  Тези държави, които изостават с вноските си предишните две години, могат да изгубят правото си на глас в Генералната асамблея. Има изключение за тези държави, които докажат, че не могат да си платят поради условия, които са извън техния контрол. ", "date": "2020.01.11", "title": "7 държави останаха \"безгласни\" в Общото събрание на ООН"}
{"url": "https://www.actualno.com/crime/zadyrjaha-dvama-za-jestokoto-ubijstvo-v-galiche-news_1423000.html", "text": "      Има двама задържани за . В момента се провеждат разпити.      Заподозрените са криминално проявени. Преди година са пребили жител на Галиче с камъни, по неофициална информация на Нова телевизия.   В събота сутрин 18-годишно момиче бе намерено с прерязано гърло в двора на къщата, в която живеела сама от няколко дни. Тялото ѝ е открито от роднина. Според съседи момичето било кротко и добро. ", "date": "2020.01.11", "title": "Задържаха двама за жестокото убийство в Галиче"}
{"url": "https://www.actualno.com/crime/nameriha-ubito-mlado-momiche-v-galiche-news_1422867.html", "text": "      18-годишно момиче е убито в Галиче. То е намерено с прерязано гърло в двора на къщата, в която живее. Тялото е намерено тази сутрин.      Бащата на момичето работи в чужбина, а майката е напуснала семейството, съобщава Нова телевизия.   Момичето е ученичка във врачанско училище. Очаква се на място да пристигнат криминалисти от столицата. ", "date": "2020.01.11", "title": "Намериха убито младо момиче в Галиче"}
{"url": "https://www.actualno.com/politics/donchev-ako-bjaha-vzeti-merki-prez-ljatoto-vodnata-kriza-mojeshe-da-se-izbegne-news_1422864.html", "text": "      \"Ако има данни, че някой не си е свършил работата, прокуратурата и службите трябва да действат. Тук политически съображение не може да има какви трусове и вибрации ще има“. Това каза пред bTV вицепремиерът Томислав Дончев “ по повод на ареста на министъра на околната среда Нено Димов.      \"Действията на прокуратурата нямат политически характер, но имат политически последици\", подчерта вицепремиерът. Дали министър Аврамова трябва да подаде оставка заради водната криза, ще реши премиерът Борисов, каза Дончев. \"Няма да коментирам министър Петя Аврамова. Претенциите си към нея ще ги заявя лично, а не в ефир“, заяви вицепремиерът. Повод за неговото изявление бе изказването на министъра на отбраната Красимир Каракачанов след , че за водната криза в отговорност носи и регионалното министерство, което е в ресора на Томислав Дончев.   \"Тези разпри кой е по-виновен“ не помагат, в момента е по-важно да се мобилизираме, за да разрешим кризата с водата в , коментира вицепремиерът изказването на своя колега Красимир Каракачанов. Арестът на министър Нено Димов предизвиква трус в правителството, но „пътят от министерското кресло до подсъдимата скамейка е много къс“, а министрите няма имунитет, само повече задължения, заяви Дончев, който не скри, че не му е било приятно да види какво се случва с колега, с когото до вчера са заседавали заедно.\r\n\"Ако бяха взети мерки през лятото, водната криза можеше да бъде избегната“, смята Дончев, но отбеляза, че  правителството е разбрало за кризата, когато тя вече е била факт. Томислав Дончев не е имал информация дали Нено Димов е разрешавал използването на вода от язовира за промишлени нужди.  Процесът по контрол на язовирите завършва на бюрото на министър Ненов, но започва другаде и минава през дълга верига хора, които осигуряват данните, отбеляза Томислав Дончев. Според него водният сектор е изключително сложен, тъй като в него са замесени 5-6 министерства. Макар че отказа да коменира работата на регионалния министър Петя Аврамова, вицепремиерът разкри, че е имал остър разговор с нея и министър Нено Димов по повод на водната криза.   ", "date": "2020.01.11", "title": "Дончев: Ако бяха взети мерки през лятото, водната криза можеше да се избегне"}
{"url": "https://www.actualno.com/balkani/arestuvaha-direktora-na-srybskite-jeleznici-vzel-10-hil-evro-podkup-news_1422897.html", "text": "      Директорът на Сръбската железница е арестуван заради подкуп, съобщи на пресконференция сръбският министър на вътрешните работи Небойша Стефанович, цитиран от БГНЕС.      При акцията са арестувани още трима души - член на надзорния съвет на държавното дружество, и двама адвокати.   Според Стефанович директорът на железницата е получил 10 хил. евро от като награда за корупционни дейности при отчуждаването на земи около бъдеща автомагистрала. Сумата е предадена от посредник в помещение, намиращо се в сградата на железницата.\r\n\"В момента на ареста, полицията намери предадените пари у заподозрения\", допълни вътрешният министър и добави, че 10-те хиляди евро вероятно са били само част от целия подкуп.  Адвокатите пък са били арестувани по подозрение за корупционни дейности, след като със знанието и участието на директора на железниците са прибирали многомилионни комисионни, а впоследствие са делили парите помежду си.\r\n\"Всички са задържани за 48 часа. Очаква се специализираната прокуратурата изслуша показанията на заподозрените в следващите дни и да предприеме допълнителни мерки в рамките на своята юрисдикция\", завърши Стефанович.    ", "date": "2020.01.11", "title": "Арестуваха директора на сръбските железници, взел 10 хил. евро подкуп "}
{"url": "https://www.actualno.com/showbusiness/arestuvaha-hoakin-finiks-i-martin-shijn-po-vreme-na-protest-za-klimata-news_1422856.html", "text": "      Американските актьори Хоакин Финикс и Мартин Шийн бяха арестувани при ежеседмичния протест, който друга американска звезда - Джейн Фонда, организира срещу климатичните промени във Вашингтон.      45-годишният Хоакин и 79-годишният Мартин се присъединиха към протеста на Фонда пред сградата на Сената в петък. Те са били арестувани, след като не изпълнили разпорежданията на полицаите да се разпръснат. Преди да бъде отведен от полицията, Хоакин Финикс каза на тълпата протестиращи: „Месната и млечната промишленост е третата водеща причина за изменението на климата. Има нещо, което можете да направите - това е са избирате храната, която консумирате.''       Организаторката на протеста - Джейн Фонда, която вече е на 82 г., заяви: \"Климатичната криза прави нашата нация и всички нации по-малко сигурни“.\r\nЗа първи път Джейн Фонда беше арестувана заради протеста си през октомври, след като временно се премести във Вашингтон, именно с цел да бъде арестувана, докато протестира, предаде БГНЕС.   Звездата още тогава каза, че е била вдъхновена от тийнейджърката активистка Грета Тунберг, \"която е била \"толкова травмирана\" от заплахата от климатичните промени, че \"е спряла да се храни и говори почти година\".     ", "date": "2020.01.11", "title": "Арестуваха Хоакин Финикс и Мартин Шийн по време на протест за климата "}
{"url": "https://www.actualno.com/balkani/cjalo-pokolenie-v-rumynija-moje-da-ostane-bez-pensii-news_1422779.html", "text": "      Пенсионната система в Румъния трябва да бъде реформирана, защото в противен случай поколението, родено през 70-те години на 20 век, ще остане без пенсии, заяви министърът на финансите Флорин Къцу, цитиран от вестник Adevarul.      Днешната пенсионна система функционира като благотворително дружество – докато има хора, които правят вноски, всичко е наред, но като се има предвид демографското положение на Румъния, на онези, които са родени през 70-те, като мен, няма да има кой да плаща пенсиите, коментира финансовият министър.   Трябва да вземем много бързо решение за реформа на пенсионната система. Подобна реформа не се прави за една нощ, трае 10-15 години, може и 20, посочи министърът и допълни, че не може да се чака решение отвън, предава .\r\nВ момента близо 6 млн. работещи в Румъния внасят осигуровки, с които се изплащат пенсиите на 5,3 млн. пенсионери. Това прави съотношение между работещите и пенсионерите 10 към 9.  След 2030 г. обаче това съотношение ще се промени радикално, тъй като тогава ще се пенсионират около 1,8 млн. румънци – хора, родени след прословутия указ на Николае Чаушеску за забрана на абортите през 1966 г.\r\nНастоящото законодателство предвижда пенсиониране на 61 години за жените, което ще нарасне постепенно на 63 години до 2030 г., и 65 години за мъжете. Финансовият министър заяви, че реформата на пенсионната система ще започне през 2021 г., включително чрез увеличение на вноската във втория пенсионен стълб.   Синдикатите обаче не са съгласни, пише още Adevarul. Председателят на синдикалната организация \"Картел Алфа\" Богдан Хосу каза, че увеличението на процента от брутната заплата, който ще бъде внасян в задължителните частни пенсионни фондове (втория пенсионен стълб), ощетява държавната пенсионна система.    Той счита намеренията на правителството на Национално-либералната партия за подкопаване на държавната пенсионна система за сметка на подхранване на частния бизнес.  ", "date": "2020.01.11", "title": "Цяло поколение в Румъния може да остане без пенсии"}
{"url": "https://www.actualno.com/balkani/migranti-izgubiha-jivota-si-v-gyrcija-news_1422910.html", "text": "      Бреговата охрана на Гърция съобщи, че 12 мигранти са открити мъртви в Йонийско море и други 21 са спасени, след като лодката им потънала. Продължава издирването за още оцелели, информира Associated Press.      Инцидентът е станал югозападно от гръцкия остров Паксос, обяви говорител на бреговата охрана.   По думите на представителя по първоначална информация в лодката е имало 50 души.\r\nВластите поясниха, че някой от лодката е позвънял на спешен телефон 112 в 9,15 часа в събота. Най-малко четири товарни кораба, 6 плавателни съда на бреговата охрана и хеликоптер се включили в издирването. Морето е било спокойно.  Не се разкрива друга информация за мигрантите. ", "date": "2020.01.11", "title": "Мигранти изгубиха живота си в Гърция"}
{"url": "https://www.actualno.com/asia/jertvite-ot-svalenija-samolet-shte-bydat-pogrebani-v-iran-news_1422931.html", "text": "      Повечето от загиналите при до Техеран ще бъдат погребани в , като до този момент разследващите нямат достатъчно материал, за да идентифицират всички жертви, съобщи президентът на украинските авиолинии Евгений Дихне.      \"Телата са разпределени в четири различни болници. Според моята информация към днешна дата медицинските експерти нямат достатъчно материал, за да установят цялата ДНК ...   Повечето от телата ще бъдат погребани в , защото, въпреки паспортите, с които повечето пътници са били на борда на самолета, повечето пътници са от , роднините им са там\", разкри президентът на украинските авиолинии.\r\nТой каза, че телата на украинските граждани могат да бъдат преместени в родината им със самолет на Министерството на отбраната, с който долетяха украински авиоексперти и разследващи в Техеран.  Транспортирането им обаче ще бъде възможно само ако успее да завърши всички необходими процедури навреме.\r\nПо-рано Ислямската република призна, че падналия край Техеран . В отговор поискаха наказания за виновниците и обезщетение за загиналите си граждани. ", "date": "2020.01.11", "title": "Жертвите от сваления самолет ще бъдат погребани в Иран"}
{"url": "https://www.actualno.com/asia/pochina-sultanyt-na-oman-news_1422920.html", "text": "      Султанът на Оман – Кабус бин Саид ал Саид е починал на 79 години след продължително заболяване, съобщи оманската информационна агенция, позовавайки се на кабинета му.      Монархът е починал в петък вечерта, съобщават местните медии.\r\nВ страната са обявени три дни национален траур. Държавните знамена са свалени за 40 дни, предава ТАСС.\r\nХиляди се събраха в джамията \"Султан Кабус\", за да почетат паметта му и да се помолят за душата му, предаде Associated Press.  Новият владетел на страната е министърът на културата Хайтам бин Тарик Ал Саид, който е роднина на вече покойния султан Кабус и е бил избран лично от него. Семейство Ал Саид управлява Оман от XVIII век.\r\nВладетелят на Оман се бори с рака от 2015 г. Медиите наскоро съобщиха, че здравословното му състояние се влошава.\r\nВ края на декември кабинетът на султана обяви, че той продължава лечението си, след като се върна в родината си от болница в Белгия.    Покойният султан ще остане в историята като блестящ дипломат, който умееше да балансира отношенията между страните в Персийския залив. Той съдействаше за контакти дори между непримирими врагове като и Иран.\r\nПрезидентът на Румен Радев изказа съболезнования на новия държавен глава на Оман по повод кончината на султана. ", "date": "2020.01.11", "title": "Почина султанът на Оман "}
{"url": "https://www.actualno.com/society/pyrvi-sluchai-na-grip-v-stranata-pikyt-nastypva-v-kraja-na-meseca-news_1422851.html", "text": "      Грипните вируси настъпват. Пикът се очаква през втората половина на януари, началото на февруари.  Специалистите казват, че заболяването вече разширява и географията, и възрастовите групи.  В София, Бургас, Сливен, Русе и Смолян бяха регистрирани случаи. Има засечени вируси и от тип А, и от тип Б.  В болниците има настанени пациенти, които вече са с усложнения.      Според лекари се приближаваме към пика на грипа, но за епидемия не можем да говорим. Върлуват щамове с екзотичните имена като „Бризбейн”, „Виктория” и „Канзас”. Има и регистрирани случаи на пациенти с усложнения с менингит и енцифалит, предаде БГНЕС.   Най-уязвими са децата. В Инфекциозна болница има три деца с потвърден случай на грип – на 3, 7 и 8 години. Повечето от тях са със свински грип, съобщава Нова телевизия.\r\n„За един работен ден от 12 часа в събота и неделя около 40 човека минават през този кабинет. Те се оплакват от остра вирусна инфекция, температура, болки в гърлото,кашлица, хрема, отпадналост, болки в мускулите. Много малко от тях са с температура от 38,5 градуса”, заяви д-р Петранка Пенкова от Центъра за инфекциозни болести.  „Рисковата възраст е между 1 и 5 години. Това са най-уязвимите деца. Заболяването започва внезапно с много висока температура – над 39 градуса, отпадналост. Родителят още в дома трябва да даде на детето противотемпературен препарат. Българските родители са компетентни и са наясно. Препоръчваме „Панадол”, „Нурофен” и „Аналгин”. След това трябва да отидат на лекар”, съветва тя. Доктор Пенкова очаква пикът на грипната вълна в края на януари.\r\nВ Русе обстановката е динамична, но не заради грипна епидемия.   „Има изолирани вируси. Те са от двата познати щама -  от тип А и от тип Б. В Русенска лаборатория има изолиран един случай. Все още грипните вируси не са толкова разпространени. Редно е човек да отиде при личния си лекар, който да прецени дали е грип или вирус”,  смята микробиологът д-р Розина Мирчева.    „Според мен все още няма грипна епидемия. Няма вълна от вирусни заболявания. Няма струпване пред кабинетите на семейните лекари. Най-честите усложнения са пневмониите. В отделението има 6 човека, но не са грипни инфекции ”, обясни д-р Драганов. ", "date": "2020.01.11", "title": "Първи случаи на грип в страната - пикът настъпва в края на месеца"}
{"url": "https://www.actualno.com/society/otnovo-mrysen-vyzduh-v-sofija-i-oshte-njakolko-grada-news_1422849.html", "text": "      Според измерванията на Европейската агенция по околната среда и тази сутрин въздухът в София е замърсен три пъти над нормата, съобщи БНР.      Данните показват опасни нива на фини прахови частици в район \"Надежда\" и в \"Младост\".   Замърсяване е отчетено в Пловдив, Смолян, Русе, Горна Оряховица и Варна. ", "date": "2020.01.11", "title": "Отново мръсен въздух в София и още няколко града "}
{"url": "https://www.actualno.com/asia/prezidentyt-na-iran-syjaljavame-che-svalihme-ukrainskija-samolet-news_1422843.html", "text": "      Президентът на Хасан Роухани се извини за това, че въоръжените сили на страната погрешно са свалили украинския пътнически самолет. По думите на Роухани иранските сили са очаквали атака от страна на и затова са свалили самолета, предаде РИА Новости, цитирана от БГНЕС.      \"Пред заплахите от американски удари, за които Тръмп съобщи, и сплашването на иранския народ след смъртта на генерал Касим Солеймани, въоръжените сили на бяха напълно подготвени за отбрана срещу евентуални атаки на Съединените щати\", се казва в официално изявление на иранския президент.   \"За съжаление, човешкият фактор и погрешното изстрелване на ракети доведоха до голяма катастрофа, за което съжаляваме. Като президент на изразявам съболезнованията си на семействата на жертвите на този ужасен инцидент\", допълва Роухани.\r\nВ изявлението си иранският президент съобщава още, че \"отговорните за тази непростима грешка ще бъдат подведени под отговорност\".   ", "date": "2020.01.11", "title": "Президентът на Иран: Съжаляваме, че свалихме украинския самолет "}
{"url": "https://www.actualno.com/crime/ochakva-se-prokuraturata-da-poiska-zadyrjane-pod-straja-za-neno-dimov-news_1422831.html", "text": "      Очаква се прокуратурата да посика от Специализирания наказателен съд постоянна мярка \"задържане под стража\" за бившия вече министър на околната среда и водите Нено Димов, който е в ареста за 72 часа, след като беше обвинен в умишлена безстопанственост заради водната криза в , предаде репортер на БГНЕС.      Министър Нено Димов подаде оставка от поста в МОСВ от ареста, а премиерът Борисов я прие. Той е обвинен в качеството си на министър на околната среда и водите за умишлена безстопанственост, довела до водната криза в Перник.   Според прокуратурата Нено Димов не е изпълнил задълженията си да прекрати подаването на вода за промишлени нужди, въпреки че 23 месеца поред е бил информиран, че притокът в язовир \"Студена\" е значително по-малък от разхода на вода. Според наблюдаващия прокурор Ангел Кънев, ако бъде на свобода Нено Димов може да повлияе на свидетели, както и на събирането на доказателства или да извърши друго престъпление.\r\nПредсои оставката му да бъде гласувана и от Народното събрание в първите дни след зимната ваканция на депутатите. Димов е поредният министър, който изпада от кабинета \"Борисов 3\". Той беше в управлението от квотата на Обединени патриоти, предложен от ВМРО на вицепремиера Красимир Каракачанов.   ", "date": "2020.01.11", "title": "Очаква се прокуратурата да поиска задържане под стража за Нено Димов "}
{"url": "https://www.actualno.com/europe/zelenski-ukrajna-ochakva-obezshtetenie-i-nakazanija-za-irancite-svalili-samoleta-news_1422850.html", "text": "       Украинският президент Владимир Зеленски поиска наказание за виновниците и изплащане на обезщетение от страна на , който призна, че по погрешка е свалил украински самолет, предаде AFP. При инцидента загинаха 176 души.      \"Очакваме (...) да изправи виновните пред правосъдието и \"да изплати обезщетение\", написа Зеленски в своя профил във Facebook.    Припомняме, че съобщиха, че украинският самолет е бил свален \"непреднамерено\" край Техеран. Това предаде Associated Press, позовавайки се на официално заявление на иранските власти.  Отбелязва се, че причина за трагедията е станал \"човешкият фактор\". Причината за свалянето на украинския самолет стана \"човешка грешка\", допусната в кризисния период заради \"авантюризма\" на , заяви иранският външен министър Мохамад Зариф. ", "date": "2020.01.11", "title": "Зеленски: Украйна очаква обезщетение и наказания за иранците, свалили самолета  "}
{"url": "https://www.actualno.com/chronicles/rumynija-aneksira-transilvanija-news_1422797.html", "text": "      Името Трансилвания навлиза в латинската (древноримската) география през I-III век, като наименование на една от областите – Transilvania, влизаща в състава на римската провинция Дакия. При Великото преселение на народите тук се настаняват славянски племена. Първата заселила се група прабългари участва в състава на аварското ханство. Втората идва по-късно с Аспарух.      След изгонването на турците, през 1690 г. васалното отношение на Трансилвания спрямо Османската империя е прекратено, като областта минава под управлението на австрийската империя. Хабсбургите прибавят към своите титли и тази на „трансилвански княз“. През 1867 г. вече е част от дуалистичната монархия Австро-Унгария. Това продължава до 1920 г., когато Трансилвания, заедно с други земи, е присъединена по силата на Трианонския мирен договор към Румъния.   Австро-унгарската история на областта Трансилвания, която включва и източната част на Банат, продължава до 1920 г. През този период в областта прииждат множество българи, наричани според българското делене на района банатски българи и седмиградски българи. Географията на Седмиградско (име, което включва само част от съдържанието на Трансилвания) се ограничава от Карпатската дъга на юг и на запад и от планината Пояна Руска на север и изток. Общата площ на областта, обхваната в това изследване, е 61 500 км2, докато същинска Трансилвания заедно с Банат обхваща 102 000 км2. Това е територията, която Кралство Румъния получава като победителка в Първата световна война. През 1940. година северната част на Трансилвания се присъединява към Унгария, но след края на войната отново е отстъпена на Румъния (1947 г.).\r\nРумънската историография, която извежда корените на румънската държавност от времето на трака (дака) (Децебал), не признава друга етническа история на Трансилвания, освен румънската. За нея тази страна е част от изконната румънска земя, която 800 години е била окупирана от унгарците (за много кратко време – през 1599 г. Трансилвания е присъединена от Михаил Витязул към Влашко и Молдова).  Съобщения за трансилванските българи се появяват в немската и унгарската книжнина още през XVIII в. Макар и частично, преди Освобождението внимание им обръща Марин Дринов, а първото пътешествие при чергедските и брашовските българи прави Любомир Милетич. Впоследствие при алвинцките българи се озовава изследователят Карол Телбизов, а при брашовските – историкът Георги Нешев. Българските колонии в Трансилвания са проучени и от Тодор Балкански. ", "date": "2020.01.11", "title": "Румъния анексира Трансилвания"}
{"url": "https://www.actualno.com/society/blizo-24-mlrd-lv-sa-postyplenijata-v-nap-za-2019-g-news_1422880.html", "text": "      23 милиарда и 870 млн. лв. са общите постъпления от данъци и осигурителни вноски по сметките на Националната агенция за приходите за 2019 г. сочат данните на приходното ведомство.      Сумата е с рекордните 2,8 млрд. лв. повече спрямо постъпленията през 2018 г. и с около 628 млн. лв. над планираното за годината, съобщиха от приходната агенция.   Данъчните приходи възлизат на 13,3 млрд. лв., като  от данъка върху доходите на физическите лица в хазната са влезли над 3,6 млрд. лв.; постъпленията от корпоративни данъци са 2,8 млрд. лв., а нетните приходи от ДДС възлизат на 6,8 млрд. лв.\r\nОсигурителните вноски, постъпили в бюджета са общо 10,3 млрд. лв.  в това число 6,2 млрд. лв. вноски за държавното обществено осигуряване, 2,6 млрд. лв. здравно-осигурителни вноски и 1,5 млрд. лв. за допълнително задължително пенсионно осигуряване.  „Приходите в НАП са на рекордно високо ниво през 2019 г., като увеличението им значително изпреварва ръста на БВП. Увеличават се както доброволно внесените суми, така и тези, акумулирани в производство по събиране. Благодаря на целия екип на НАП за професионалната работа и отличните резултати. Благодаря и на данъкоплатците, които добросъвестно и честно спазват законовите изисквания. Ще запазим фокуса си към подобряване на общественото доверие и справедлива среда за правене на бизнес “ каза по повод приходите на НАП изпълнителният директор на агенцията Галя Димитрова. ", "date": "2020.01.11", "title": "Близо 24 млрд. лв. са постъпленията в НАП за 2019 г. "}
{"url": "https://www.actualno.com/society/prognoza-za-vremeto-11-januari-sybota-news_1422795.html", "text": "      Въпреки мразовитите сутрешни температури , 11 януари, градусите през деня ще се покачат до плюс 14 на места.      Времето през деня ще бъде слънчево и сравнително тихо. Ще се появи слаб северозападен вятър.\r\nТемпературите ще се повишат още и дневните ще са между 6 и 11 градуса. За София максималната ще бъде около 9 градуса, а за Пловдив – 14 градуса.\r\nВ късния следобед и привечер е възможно да превали слаб дъжд в Югозападна – районите на Благоевград и Сандански. В планинските райони преваляването ще е от сняг.  По Черноморието също ще е предимно слънчево. Максималните температури ще са между 5 и 9 градуса, близки до температурата на морската вода. Вълнението на морето ще е 1-2 бала. ", "date": "2020.01.11", "title": "Прогноза за времето - 11 януари (събота)"}
{"url": "https://www.actualno.com/america/kanada-iziskva-sasht-objasnenija-za-likvidiraneto-na-sulejmani-news_1422821.html", "text": "      Канада изисква от администрацията на Доналд Тръмп подробни обяснения за необходимостта от нанасяне на удара в нощна на 3 януари срещу района на багдадското летище, при което бе убит командващият силите със специално назначение \"Ал Кудс\", предаде БГНЕС.      Това съобщи канадската телевизия CBC, позовавайки се на източници в канадското правителство. Според телевизията канадското правителство смята, че Вашингтон е трябвало да предупреди предварително канадците за предстоящата операция по ликвидирането на Сюлеймани.   В отговор на убийството му Техеран нанесе в нощта на 8 януари ракетни удари срещу два обекта в Ирак, използвани от американски военни. В тези бази е имало канадски войници. ", "date": "2020.01.11", "title": "Канада изисква САЩ обяснения за ликвидирането на Сюлеймани "}
{"url": "https://www.actualno.com/society/novini-ili-novini-kartinata-na-pechata-za-11-januari-news_1422810.html", "text": "       ви представя основните акценти от всекидневниците на 11 януари       Толтаксите по-ниски, ще се плащат само за магистрали и първокласни пътища. Споразумението, постигнато при премиера Борисов с превозвачите, отмени поне за три месеца готвения за понеделник протест. Държавата прие тарифата на превозвачите за 3 месеца, те пък няма да протестират, се разбраха след 2  часа спорове и сметки при премиера Бойко Борисов. От 1 юли, ако приходите не покриват предвидените. 450 млн. лв., таксите ще бъдат коригирани. От толсистемата отпадат второкласните пътища\r\nДва часа спорове и сметки при премиера отказаха превозвачите от националния им протест в понеделник. Разбраха се с държавата за по-ниски такси на толсистемата, които да тестват три месеца след 1 март. От обхвата на пътищата, за които ще се плаща такса, отпадат 2900 км второкласни. В системата остават само първокласните и магистралите.   Водата отнесе министър Димов. Спецпрокуратурата удължи ареста му до 72 часа. На свобода можел да пречи на разследването. Министър Нено Димов разрешавал всеки месец вода от язовир “Студена” да бъде използвана за промишлени нужди. Над 7,2 млн. кубически метра били получени от фирмите “Стомана идъстрийс” и “Топлофикация” – за по-малко от 2 г. с неговия подпис, въпреки че е бил уведомяван за спадащото ниво на язовира. Това казаха от прокуратурата и обявиха, че на екоминистъра е повдигнато обвинение за умишлена безстопанственост. След като пренощува в единична килия в Трето столично РПУ, по обед Димов бе отведен в Националната следствена служба. Наложена му е 72-часова мярка за неотклонение и се очаква в спецсъда прокуратурата да поиска да му се наложи постоянен арест.     Пенсионери позират голи за 700 лв. на месец. Между 570 и 740 лв. взимат на месец най-оборотните голи модели сред пенсионерите, които позират пред студентите от Художествената академия. Между 4,50 лв. и 6 лв. на час е тарифата в различни учебни заведения, показва проверка на „Монитор“. В Художествената академия хонорарът е 4,80 лв. за учебен час, докато в Университета по архитектура, строителство и геодезия скача на 6 лв. Едва 3 лв. пък се полагат на онези от тях, които не хвърлят дрехите в името на изкуството. Неизплащането на тези нищожни суми бе върхът на айсберга, който в края на миналата година се разля на улицата, изкарвайки на протест и тях, и професорите и студентите от Националната художествена академия. Сега ситуацията е отчасти овладяна. Преподавателите са взели заплата и половина през декември, обещано им е да получат още толкова и през януари, за да изчисти НХА дълга си към тях. ", "date": "2020.01.11", "title": "Новини или Novini: Картината на печата за 11 януари"}
{"url": "https://www.actualno.com/tips/anglijska-vissha-liga-koi-sa-naj-dobrite-prognozi-za-sybotnite-machove-news_1422908.html", "text": "      След като по-голяма част от отборите взеха глътка въздух от тежката празнична програмата в , елитните 20 се завръщат на терена за 22-ия кръг от шампионата. Ето и няколко интересни за съботните мачове:       Кристъл Палас – Арсенал, събота, 14:30 часа Арсенал при Артета се представя доста солидно и прави правилните неща. В два поредни мача тимът записва сухи мрежи, колкото имаше през цялата кампания досега. Палас е с много контузени футболисти за тази среща като Таунзенд, Миливойевич и Шлуп са аут. Заха пък страда при головете си през сезона и смятам, че на Арсенал ще му стигне само един гол, за да надвие противника в ранния съботен следобед. Прогноза : Победа за – 1,85.   Челси – Бърнли, събота, 17:00 часа Челси не се намира в добра форма, но Бърнли е безобразен в последно време. Гостите имат девет загуби в последните си 13 мача от Висшата лига, докато Челси загуби три от последните си четири мача у дома. Все пак вярвам, че „сините” леко ще вземат своето домакинство. Прогноза : Победа за – 1,30      Евертън – Брайтън, събота, 17:0 0 часа Брайтън няма победа като гост на Евертън шест поредни визити, а също така загубиха шест от последните си десет мача от лигата като гост. Евертън показа добри неща срещу Ман Сити, като това бе първата му загуба от пет мача от първенството, така че вярвам, че „карамелите” с Карло Анчелоти ще преборят „чайките”. Прогноза : Победа за Евертън – 1,91.    Лестър – Саутхемптън, събота, 17:00 часа    Със само две загуби от последните си 13 мача, включително победа с 9:0 при гостуването в последния път на Саутхемптън, то Лестър се представя страхотно. Саутхемптън пък се подобри малко в последно време, но все пак имат само два гола в поселдните девет мача и смятам, че „лисиците” са прекалено силни, за да допуснат грешка. Прогноза : Победа за Лестър – 1,60. Ман Юнайтед – Норич Сити, събота, 17:00 часа   трябва да започне да регистрира добри резултати и мисля, че срещата с Норич е подходяща. Те имат само една загуба у дома в лигата през сезона, а в три от последните си четири срещи „червените дяволи” бият с 4:0. Защитата на Норич е слаба да се противопостави на опонента.    Прогноза : -1,5 азиатски хендикап за Юнайтед, 2.05 коефициент. Тотнъм – Ливърпул, събота, 19:30 часа Периодът за игра при е труден, но въпреки това „червените” са непобедими. Моуриньо се очаква да затрудни максимално Юрген Клоп и Хората му и вярвам, че това ще е мръсна игра от Тотнъм. „Шпорите” са с няколко важни липси в състава си и ще се наложат промени, а в историята на Моуриньо Клоп е вторият му най-неудобен мениджър в кариерата. Смятам, че Ливърпул ще вземе победата на „Тотнъм Стейдиъм”, продължавайки победния си ход в Англия. Прогноза : Победа за Ливърпул – 1,70  ", "date": "2020.01.11", "title": "Английска Висша лига: Кои са най-добрите прогнози за съботните мачове? "}
{"url": "https://www.actualno.com/europe/v-malta-izbirat-nov-premier-greshnikyt-muskat-se-ottegli-news_1422914.html", "text": "      Лейбъристката партия на Малта избира нов лидер, който ще замени премиера Джоузеф Мускат. Министър-председателят обяви, че подава оставка на фона на оказвания върху него натиск в страната и чужбина във връзка с убийството на разследващия журналист Дафне Галиция, предаде Associated Press.      17 500 членове на партията ще изберат един от двама претенденти: 56-годишният вицепремиер Крис Ферне и 42-годишният депутат Роберт Абела. Този, който спечели, автоматично става премиер на Малта.   Резултатите се очакват в неделя сутринта. В неделя следобед новият лидер на страната ще се обърне към нацията.\r\nМускат обеща да подаде оставка след избора на нов лидер на Лейбъристката партия.  Двамата кандидати признаха, че последните седмици са \"трудни\" за Малта, но не разкритикуваха Мускат. Те обаче обещаха да работят за възстановяването на репутацията на държавата в чужбина и доверието на гражданите във върховенството на закона.    В прощалната си реч в петък Мускат обяви, че плаща \"най-високата политическа цена за мрачен епизод\" с оттеглянето си, като има предвид през октомври 2017 г. Той добави, че е горд, че по време на неговото управление са задържани и обвинени авторите на убийството.     , след като представители на кабинета му бяха във връзка с убийството. Трима души са съдени за извършване на убийството, докато .\r\nДжоузеф Мускат е премиер на Малта 6 г. и половина и той остава Лейбъристката партия с комфортно мнозинство. ", "date": "2020.01.11", "title": "В Малта избират нов премиер, грешникът Мускат се оттегли"}
{"url": "https://www.actualno.com/asia/iran-prizna-nasha-raketa-e-svalila-ukrainskija-samolet-video-news_1422840.html", "text": "        Това предаде агенция Associated Press (АP), позовавайки се на официално заявление на иранските власти.       . Причината за свалянето на украинския самолет стана „човешка грешка\", допусната в кризисния период заради \"авантюризма\" на , заяви иранският външен министър Мохамад Зариф.   \"Тъжен ден. Предварителни заключения от вътрешното разследване на въоръжените сили: Човешка грешка в момент на криза, причинена от американския авантюризъм доведе до катастрофа. Изразявам дълбоко си съжаление, извинения и съболезнования към иранския народ, семействата на всички жертви и другите засегнати нации\", написа Мохамад Джавад Зариф. , който се разби близо до Техеран тази седмица, заявиха западни лидери. Премиерите на Канада и Великобритания призоваха за пълно разследване на катастрофата, при която загинаха всичките 176 души на борда.  Вчера  „The New York Times“, разпространи видео от което стана ясно, че иранска ракета поразява самолет край летището на Техеран в района, в който украински самолет се разби в сряда. Във видеото изминават около 10 секунди от сблъсъка с вероятна ракета до звука от експлозията. Забавянето на звука сочи, че самолетът е бил на малко над 3 км от камерата. Това съвпада с траекторията на украинския боинг, записана от компанията за следене на полети FlightRadar24.     ", "date": "2020.01.11", "title": "Иран призна: Наша ракета е свалила украинския самолет (ВИДЕО)"}
{"url": "https://www.actualno.com/politics/borisov-bezraboticata-v-bylgarija-prez-noemvri-se-poniji-do-37-news_1422878.html", "text": "      Безработицата в през месец ноември 2019 г. се понижи до 3,7%. Това написа във Facebook премиерът Бойко Борисов.      Според него това е най-ниското ниво от 2000 г., откакто \"Евростат\" разполага с данни за нашата страна.   \"Младежката безработица в също намалява до 7,0%, спрямо 10,7% през ноември 2018-а. И през 2020 г. продължаваме с ефективните действия, за да има добри условия на пазара на труда за българските граждани, работодателите и инвеститорите у нас\", пише още Борисов. ", "date": "2020.01.11", "title": "Борисов: Безработицата в България през ноември се понижи до 3,7% "}
{"url": "https://www.actualno.com/starazagora/obshtina-kazanlyk-organizira-literaturen-konkurs-za-uchenici-news_1422903.html", "text": "      Национален литературен конкурс \"Венчайте с лаврови венци\" обявява община Казанлък по случай 142 години от Освобождението на от Османско робство.      В организирания под патронажа на кмета Галина Стоянова конкурс могат да участват в ученици от I до XII клас от цялата страна.\r\nЕсе и/или стихотворение, посветено на опълченец или участник (помагач, водач на отряди, разузнавач, четник, лекар или друг медицински работник) в Руско-турската освободителна война (1877 г. - 1878 г.) от родния си край, участниците трябва да изпратят до 20 февруари (четвъртък) включително на имейл: culture@kazanlak.bg.\r\nТворбите ще се оценяват от компетентна комисия. Членовете и ще определят носителите на първа, втора и трета награда - грамота и парична сума, в трите възрастови групи, на които ще бъдат разделени участниците.  В навечерието на националния празник 3 март резултатите ще бъдат обявени на , а победителите ще бъдат уведомени лично на посочения от тях телефон в документите за кандидатстване. ", "date": "2020.01.11", "title": "Община Казанлък организира литературен конкурс за ученици"}
{"url": "https://www.actualno.com/celebrate/sv-prepodobni-teodosij-veliki-news_715566.html", "text": "      Както през първите векове на християнството мъченичеството послужило за утвърждаване на Църквата, така монашеството станало опора на Църквата през следващите времена. Преминало различни форми в своето развитие, християнството дължи на преподобни Теодосий Велики (424-529 г.) създаването и образцовото устройство на първите общежителни манастири.      Кападокия, която станала люлка на източното православно богословие чрез благодатното творчество на най-великите църковни учители и св. Отци, подарила на християнството и този велик първоучител на иноческия подвиг.   Преподобни Теодосий Велики се родил в село Магарион в Кападокия. Благочестивите му родители посрещнали явяването му на света като дар на Провидението и затова го нарекли Теодосий - \"от Бога даден\" (Богдан). Възпитан в съвършено благонравие и просветен от постоянно четене на Словото Божие, младият Теодосий пламнал от свещена ревност да служи на Христа. Усърдно се молил на Бога да му посочи истинския път.\r\nВ ранна младост той пожелал да се поклони на светите места и тръгнал за Йерусалим. На минаване през Антиохия Теодосий посетил св. Симеон Стълпник, който го благословил за монашески подвиг и му предрекъл, че той ще бъде \"велик пастир на словесни овце\", което напълно потвърдил животът на бъдещия знаменит изповедник.  Пристигнал през 450 година в Йерусалим, 26-годишният Теодосий поискал да се запознае със живота на подвизаващите се наоколо отшелници и се поселил при опитния старец Лонгин близо до Светия град. След това се преместил в новопостроената Богородична църква, основана от благочестивата Гликерия, но известността, която неговите сурови подвизи му спечелили, го теготила и той се уединил в Юдейската пустиня, като обитавал една пещера, в която - според преданието - пренощували тримата източни мъдреци, дошли да се поклонят някога на \"родилия се Цар Юдейски\" (Мат. 2:1-12). Тази пещера станала свидетел на един свръхчовешки подвиг. Тук св. Теодосий се отдал на непрестанна молитва и неотстъпно Богосъзерцание. Пределно сурово било и неговото въздържание. В продължение на 30 години той не вкусил хляб, а се хранел само с фурми, трева и корени, но и от тях приемал само толкова, колкото да не умре от глад. Този неземен подвиг извисил подвижника до такова духовно съвършенство, че Бог го удостоил с дара на чудотворство и прозорливост.\r\nДълбокото уединение не скрило славата на великия Божий угодник. Мнозина се нуждаели от духовното ръководство на такъв съвършен образец и започнали постепенно да се заселват около него. Като се осланял на Божията воля, светият старец основал в 560 година своя знаменит манастир, който и носи неговото име и се намира на 7 километра югоизточно от Йерусалим. Отшелниците скоро достигнали повече от шестстотин души, а преданието говори, че през неговия 105-годишен живот те достигнали шестнадесет хиляди. Съществуващият манастир \"Дер-Доси\" има монашески килии, подвория за миряни, болници и странноприемници.\r\nСв. Теодосий Велики пръв въвел общежитийната форма на монашеския подвиг и затова е наречен \"началник на общежитието\". Така го наричат житиеписците още и затова, защото в 493 г. йерусалимският патриарх го назначил за общ архимандрит на всички общежитийни манастири в Палестина, докато на св. Сава Освещени (439-532 г.) поверил надзора над пустинниците.       При св. Теодосий имало монаси от различни народности (гърци, грузинци, арменци) и те имали отделни храмове, в които всеки ден изпълнявали седмократно молитвено правило, съгласно устава на самия Псалмопевец (Пс. 118:164). За св. Причастие обаче всички се събирали в главната Богородична църква, където се служило на гръцки език.\r\nПреподобни Теодосий управлявал многолюдното си братство, като се ръководил от манашеските правила на съотечественика си св. Василий Велики. В своето мъдро ръководство великият духовен отец благодатно обединявал кротостта със строгата справедливост. Всички ревностно практикували социалното добротворство и се грижели за бедните, странниците и болните, които прибягвали до помощта на многобройните манастирски благотворителни заведения. Сам великият Теодосий измивал раните на страдащите в неговите болници и помагал за обслужването на разнообразните просители и поклонници.\r\nКато се подвизавал в знаменития си манастир и се грижел за спасението на стотиците си духовни чеда, св. Теодосий Велики не отминавал и вселенските грижи на св. Църква за чистотата на православната вяра. Привърженикът на монофизитите император Анастасий (591-618 г.) се опитал да използва високия авторитет на св. Теодосий. Той изпратил на православния игумен дар от 30 литри злато, като знак на усърдие за неговата обител. Великият старец не обидил с отказ приноса на заблудения император, но когато станало дума за спорните въпроси на вярата, той се отправил за Йерусалим и от амвона произнесъл отлъчване от Църквата на всички, които не поставяли IV Вселенски събор в Халкидон от 451 г. и неговите вероопределения наравно с решенията на първите три Вселенски събора. Като не се задоволил с това, отшелникът напуснал строгото си уединение и обиколил селищата на Палестина, за да утвърждава навсякъде Православието и да изкоренява ересите. Заради това той бил изпратен на заточение, но след скоропостижната смърт на император Анастасий, той отново се върнал в своята лавра.\r\nПреподобни Теодосий Велики предузнал смъртта си няколко години преди да нaпусне този свят и съобщил за това на трима обичани от него епископи. Не много преди своята кончина той наредил един ден да ударят камбаната за молитва и разплакан съобщил на братята: \"Молете се, отци и братя, молете се! Божият гняв посети Изтока!\" В същото време Антиохия била разрушена от земетресение...\r\nСв. Теодосий бил погребан във Витлеемската пустиня, където започнал своето подвижничество. Славата на нови чудотворства украсила неговото отминаване в блажената вечност. Йосиф Студит и Теофан Начертани от лаврата на св. Сава написали многопеснопения, с които и до Православната църква прославя великия основател на общежителните манастири.       ", "date": "2020.01.11", "title": "Св. преподобни Теодосий Велики"}
{"url": "https://www.actualno.com/america/pompeo-stremim-se-kym-konstruktivni-otnoshenija-s-rusija-news_1422834.html", "text": "      Американската администрация се стреми към изграждане на конструктивни и продуктивни отношения с Русия. Това заяви държавният секретар на Майкъл Помпео, коментирайки заклеването на новия посланик в Москва Джон Съливан.      Той окачестви Съливан като „подходящата кандидатура… във време, когато ние се стремим към конструктивни и продуктивни отношения с Русия\", както написа Помпео в Twitter.   Очаква се Съливан да пристигне в руската столица на 16 януари. Той сменя Джон Хантсмън, който подаде оставка в началото на август 2019 година. Преди това Съливан бе първи зам-държавен секретар.\r\nБГНЕС припомня, че той посети , за да лобира за закупуването на изтребителите Ф-16 и срещу изграждането на „Турски поток” през нашата територия.   ", "date": "2020.01.11", "title": "Помпео: Стремим се към конструктивни отношения с Русия "}
