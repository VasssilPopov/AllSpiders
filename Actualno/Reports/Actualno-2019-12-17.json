{"url": "https://www.actualno.com/asia/arestuvaha-kmet-ot-izmir-imal-vryzki-s-gulenisti-news_1416723.html", "text": "      Районен кмет на западната провинция Измир в Турция беше задържан заради предполагаемите му връзки с терористичната организация ФЕТО, групата стояща зад преврата през 2016 г. в Турция, съобщиха източници от службите за сигурност пред Анадолската Агенция.      След местните избори на 31 март Ибрахим Бурак Огуз беше избран за районен кмет на измирския район Урла от основната опозиционна Републиканска народна партия.   След като даде показания в главната прокуратура в Измир, Огуз бе задържан от наказателен съд по обвинението за членство в терористичната група ФЕТО.\r\nФЕТО и нейният лидер Фетхуллах Гюлен са обвинени за организирането на опита за преврат на 15 юли 2016 г.  Анкара също обвинява организацията, че стои зад дългогодишна кампания за сваляне на държавната власт чрез проникване в турските институции, по-специално сред военните, полицията и в съдебната система. ", "date": "2019.12.17", "title": "Арестуваха кмет от Измир, имал връзки с гюленисти"}
{"url": "https://www.actualno.com/plovdiv/posegnaha-na-alejata-na-bukvite-v-plovdiv-snimki-news_1416655.html", "text": "      Алеята на буквите в Пловдив стана обект на посегателство. Уникалната за България азбука бе изработена от хора в неравностойно положение и бе поставена край булевард „Македония“ през месец май.       Буквата Я е изкъртена, С липсва, а други са изкривени. „Тази азбука бе създадена с много желание и ентусиазъм от хора в неравностойно положение и бе подарък за всички пловдивчани за май. Много е жалко за нашето общество, че не пази това, което е създадено“, заяви за авторът на проекта и председател на Национално сдружение за социално сътрудничество и партньорство Величка Маринова. Тя съобщи, че вече е разговаряла с администрацията на район Южен“ откъдето са я уверили, че ще бъде съдействано алеята да се завърне в първоначалния си вид.   „Буквите бяха поставени на това място по препоръка на район „Южен“, защото мястото е осветено и е близо до Първо районно управление на полицията. Аз лично очаквах повече време тези букви да се задържат непокътнати“, добави Величка Маринова. Идеята за патриотичната инициатива се ражда от хората в неравностойно положение, които забелязали, че повечето надписи в града са изписани на английски език. Чрез Алеята на азбуката тогава те призоваха хората да пишат на български език и да използват кирилицата без значение дали пишат ръкописно или на компютър.     ", "date": "2019.12.17", "title": "Посегнаха на Алеята на буквите в Пловдив (СНИМКИ)"}
{"url": "https://www.actualno.com/america/nad-700-istorici-iskat-impijchmynt-na-trymp-news_1416666.html", "text": "      Повече от 700 американски историци призоваха за импийчмънт и отстраняване на президента на САЩ Доналд Тръмп, пише британският вестник Guardian.      \"Ние сме американски историци, посветени на изследването на миналото на нашата държава\", пише в отворено писмо на историците, публикувано в Medium, \"които заключиха, че Доналд Тръмп е нарушил клетвата си\" да защитава Конституцията на САЩ.   В сряда Камарата на представителите на САЩ ще гласува две обвинения срещу Тръмп. Те са свързани със злоупотреба с власт и възпрепятстване на разследване на Конгреса. Обвиненията се очаква да бъдат одобрени и в Сената да започне процес през януари, където се очаква Тръмп да бъде оправдан.\r\nБившият президент на САЩ Ричард Никсън подаде оставка през 1974 г. преди да бъде отстранен от власт, докато Андрю Джонсън и Бил Клинтън бяха обвинени в долната камара (импийчмънт), съответно през 1868 г. и 1999 г., но след това бяха оправдани в Сената.  Писмото е в координация с Project Democracy, организация, която през миналия месец излезе с подобно писмо, под което се подписаха повече от 500 професори по право. ", "date": "2019.12.17", "title": "Над 700 историци искат импийчмънт на Тръмп"}
{"url": "https://www.actualno.com/curious/dneven-horoskop-za-18-dekemvri-news_1416604.html", "text": "             Тази сряда не се подавайте на такива чувства, като завист. Ако се замислите самите вие имате повече причини да сте обект на такава. През този ден ще бъдете зависими от хорското мнение. Не забравяйте, че живеем в свободни времена, когато то има все по-малка тежест.   Тази сряда не пропускайте възможността да извлечете полза от общуването ви с високопоставени лица. Вслушайте се в съвет на ваш приятел, ще ви е от полза.     Днес ви очаква пълен със събития ден. Ще имате честта да имате важно участие във всички от тях. Няма да може да се измъкнете. Тази сряда ще научите добра новина, свързана със здравето ви. Това не означава, че трябва да се върнете към предишния си начин на живот. Днес ще имате подкрепата на приятелите и близките си за плановете си. Не бъдете горделиви и приемете помощта им.   Денят ще премине под знака на занимания, които не са ви особено приятни, но има и такива моменти. Вършете работата си сами, не прехвърляйте задълженията си на други.    Днес интуицията ви ще е на ниво, не пренебрегвайте сигналите, които ще ви даде. Ще намерите нови приятели и симпатизанти за начинанията си. Днес не се страхувайте да подкрепяте нови идеи и да се включвате в новаторски начинания. Ще се срещнете с хора, които ще ви очароват с нестандартните си решения.    Днес може да ви изненадат с интересни бизнес идеи. Някои от тях ще предизвикат съмнения у вас, но ще трябва да ги приемете. Днес е възможно да възникнат непредвидени ситуации в работата ви. Бъдете коректни и в личните си отношения и не отхвърляйте възможността за компромиси. Тази сряда ще ви е нужна сериозна доза оптимизъм. Каквото и да се случва нека пред вас е сценарият за добрият развой на нещата. ", "date": "2019.12.17", "title": "Дневен хороскоп за 18 декември "}
{"url": "https://www.actualno.com/business/bylgarija-e-sred-shampionite-po-siva-ikonomika-v-evropa-news_1416678.html", "text": "      Делът на в България е 37,8%, което ни поставя на едно от водещите места в Европа, показват данните на Международния валутен фонд (МВФ).      Сред балканските страни отстъпваме шампионското място в тази негативна класация само на Косово, чийто показател е 38,8% и на Черна гора с 38,2%.   Македония е близо до нас не само като територия – нейният показател за дял на е 37,6%, а Хърватия е с 35%.\r\nРумъния е някъде около златната среда на Балканите с 34,8%. Сърбия има 34,5%, Босна и Херцеговина 34,5%, Гърция показва \"добър\" резултат от само 1/3 сив дял от икономиката си. Най-добре на полуострова са Турция – с 29,6% и Албания, която е с едва 28,3%.  Във връзка с този документ гръцкият в. Kathimerini пише, че гръцката държава би могла да инкасира приходи 3 пъти по-големи от взиманията по Единния данък върху собствеността (ENFIA) всяка година, ако незаконната икономика на Гърция беше ограничена до средното ниво на развитите страни в Европа.\r\nДокументът на МВФ \"Обясняване на сивата икономика в Европа\" поставя Гърция сред държавите с най-големи незаконни икономики. Сивата икономика на страната достигна 30,2% от общата икономика през 2016 г., последната година, за която са налични данни. Това е равно на дела, който страната загуби по време на кризата.   Проучването на МВФ установи най-високите проценти на незаконна икономика в Източна Европа, като в Косово тя достига до 38,8% от БВП, в България - 37,8% и Естония - 36,8%. От друга страна, незаконната икономика на Австрия възлиза на едва 9,4% от БВП, в Люксембург тя достига 9,7%, а в Швейцария 9,8%. Според анализаторите на МВФ развитите икономики са имали средно 15-20% сива икономика, а развиващите се икономики са между 30 и 35%.    Следователно, ако Гърция намали сивата си икономика до 15%, тя би могла да включи почти 30 млрд. евро в доходите си, след като БВП е малко под 200 млрд. евро, пише Kathimerini. Анализаторите изчисляват, че средната данъчна ставка върху този доход, около 20-30%, ще означава допълнително 6-9 млрд. евро годишно за държавата, което би възлизало на 3 или 4% от БВП.\r\nЗа страната ни при БВП от порядъка на 120 млрд. лева влизането в графата на развитите икономики, т.е. ограничаване на сивия сектор в икономиката до максимум 20%, би означавало сериозен ръст. ", "date": "2019.12.17", "title": "България е сред шампионите по сива икономика в Европа"}
{"url": "https://www.actualno.com/starazagora/otlichiha-uchastnici-v-konkursa-surva-vesela-godina-v-stara-zagora-news_1416646.html", "text": "      Изложба на сурвачките и рисунките от конкурса „Сурва, весела година“ беше открита днес в залата на Центъра за подкрепа за личностно развитие (ЦПЛР) и бяха отличени най-добрите участници в него.      „В навечерието на най-светлите празници, приемете моите искрени пожелания за здраве, щастие и благополучие“, поздрави децата Пенка Чавдарова, началник на отдел „Образование и младежки дейности“ в община Стара Загора, и допълни, че трябва да се гордеем с конкурса, който 20 години пази един от символите на българските традиции и обичаи. \r\nТази година за конкурса са получени над 150 сурвачки и 108 рисунки от над 20 училища и детски градини от община Стара Загора, како и ученици от 49-о основно училище „Бенито Хуарес” в София,  от Центъра за специална образователна подкрепа (ЦСОП) „Д-р Петър Берон” - град Кърджали, Средно училище (СУ) „Христо Ботев” - Джебел, и СУ „Св. Климент Охридски” във врачанското село Зверино, област Враца. \r\nНа отличените от журито 120 конкурсни творби, подредени в изложбата, са връчени грамоти и предметни награди, осигурени от община Стара Загора    ", "date": "2019.12.17", "title": "Отличиха участници в конкурса „Сурва, весела година“ в Стара Загора"}
{"url": "https://www.actualno.com/burgas/v-burgas-peshehodcite-shte-presichat-sled-natiskane-na-buton-news_1416647.html", "text": "      Експерти по транспорт и безопасност на движението обсъдиха в Бургас финалния проект за реконструкция и рехабилитация на булевард \"Демокрация\". Неговото изпълнение ще започне през месец март и ще обхваща от кръстовището на булевардите \"Демокрация\" и \"Стефан Стамболов\", до кръстовището с улица \"24-ти Черноморски пехотен полк\". Последното ще стане кръгово, което ще доведе до намаляване на трафика. Финалният проект беше представен на работна среща от заместник-кмета по строителство Чанка Коралска.       Идеята е да бъде осигурена самостоятелна лента за движение на бързата автобусна линия, BRT 2 и на тролейбуса, които минават по булевард \"Демокрация\". Цялото трасе е дължина 1800 метра. То ще бъде ремонтирано и асфалтирано. Ще се извърши ремонт на тротоарите и бордюрите, а осветлението по булеварда ще бъде подменено. Подлезът на улица \"Дунав\" до Професионална гимназия по механоелектроника също ще бъде обновен. В него за хората с увреждания са предвидени асансьори.\r\nПо проект кръстовищата на които има светофарни уредби по булевард \"Демокрация\" ще бъдат включени към система за управление на трафика. Всички останали пешеходни пътеки, извън тези кръстовища, ще бъдат регулирани със светофари с бутони.  Велоалеите ще бъдат обновени, а тротоарите разширени. За таксиметровите коли са предвидени 35 стоянки.\r\nПреди днешната среща проектът беше обсъждан с живеещите в района на булевард \"Демокрация\", с автоинструктори, таксиметрови шофьори, представители на вело обществото в града. Предстои извършването на задължителните съгласувателни процедури преди да започне реалната строителна работа. ", "date": "2019.12.17", "title": "В Бургас пешеходците ще пресичат след натискане на бутон"}
{"url": "https://www.actualno.com/analysis/mihail-gorbachov-obvini-sasht-v-stremej-kym-voenno-prevyzhodstvo-news_1416519.html", "text": "      Бившият президент на СССР Михаил Горбачов счита, че чрез излизането от системата от договори за съкращаване и контрол на се стремят към едностранно военно превъзходство. Според Горбачов тази цел е опасна и недостижима. Той заяви това в интервю пред японския вестник Asahi, цитирано от ТАСС.      „Причината САЩ да се оттеглят от договорите се крие в желанието им да се освободят от всякакви ограничения във военната сфера и за абсолютно военно превъзходство. В съвременния свят обаче хегемонията на една сила е невъзможна. Ако има нестабилност в сферата на обезпечаването на сигурността, то в резултат от нова надпревара във въоръжаването цялата световна политика ще се потопи в анархия и непредсказуемост. Това ще навреди на сигурността на всички страни, включително и на САЩ“, счита бившият съветски лидер.   Според Горбачов трябва да възобновят диалога по въпросите на ядрените оръжия и да се насочат към свят без ядрени оръжия. \r\nПо-рано бившият президент на СССР в интервю за CNN изрази надеждата си за запазването на Договора за ликвидация на ракетите със среден и малък обсег (ДРСМО) между Руската Федерация и САЩ, отбелязва още агенция \"Фокус\".  Припомняме, че действието на контракта бе прекратено на 2 август по инициатива на Вашингтон. Бъдещето на Договора за мерки за по-нататъшно намаляване и ограничаване на стратегическите нападателни оръжия остава неясно. Валидността му изтича през февруари 2021 г., но продължаването на документа остава под въпрос поради позицията на САЩ. ", "date": "2019.12.17", "title": "Михаил Горбачов обвини САЩ в стремеж към военно превъзходство"}
{"url": "https://www.actualno.com/analysis/erdogan-provejda-skrita-politika-za-vyzstanovjavane-na-osmanskata-imperija-news_1416565.html", "text": "      Реджеп Ердоган започна да води скрита политика за възстановяването на Османската империя. Това мнение изказва аналитикът Рено Жирар за френското издание Le Figaro, което представяме без редакторска намеса.      Турция, управлявана от 2003 година от неоосманския султан Ердоган иска не само завинаги да запази територията, на която нейните войници нахлуха през 1974 година в Северен Кипър - 38% от повърхността на острова беше превърната в турска република Северен Кипър, не призната от нито една страна в света. Тя иска още да си върне морските простори и да си осигури контрол над Източното Средиземноморие, за да монополизира разработването на на газ в шелфа на о. и да предотврати създаването на газопровод, идващ от Леванта в Гърция.   В геополитиката е важно да се разбира историята в дългосрочна перспектива. От 2011 година започна да провежда скрита политика за възстановяване на Османската империя. Той се стреми да възстанови турското влияние в Босна, Тунис, Либия, Египет и Сирия, но нещата не потръгнаха. В крайна сметка Кайро, Дамаск и Бенгази прекъснаха отношенията си с него. Но Ердоган е човек с характер, когото нищо не може да сломи. Неговите неоосмански амбиции остават неизменни. Днес той възнамерява да върне турците на вълните на Източното Средиземноморие, откъдето ги изгониха след битката при Лепанто през 1571 г. В края на ноември 2019 година Турция подписва договор за безопасност с либийското правителство, което контролира част от Триполитания. В този пакет, който предвижда засилването на турската военна подкрепа на Триполи има точка за разделянето на изключителните икономически зони, която прекроява морските граници на източното Средиземноморие.\r\nАтина, Кайро и Никозия публикуваха съвместна декларация в знак на протест срещу подобен турски морски набег. Гърция се обърна за подкрепа от Европейския съюз, който призна правотата ѝ. Правителството на Анкара възрази, че ЕС няма пълномощия да разрешава спорове между страни по отношение на зони за съвместно ползване в Средиземно море.  Турция има голяма нужда от съюзници. Ердоган успя да постигне доверителен диалог с Путин, но Русия се изказва сдържано за турските морски амбиции. православието задължава Русия да поддържа добри взаимоотношения с Кипър и Гърция.\r\nЩо се отнася до , които вече имат разногласия с Турция и я укоряват за покупката на руските зенитни ракетни системи С-400, то те са на страната на Гърция и на Кипър.   Не е изненадващо, че Америка започна да се сближава с гърците. Тя не иска те да се сближат прекалено с единственият им велик стратегически конкурент - Китай, след като гърците му предоставиха контрол над пристанището в Пирея.     ", "date": "2019.12.17", "title": "Ердоган провежда скрита политика за възстановяване на Османската империя"}
{"url": "https://www.actualno.com/america/razsledvaneto-sreshtu-trymp-sblyska-demokrati-i-republikanci-v-senata-news_1416702.html", "text": "      Лидерът на мнозинството в Сената на САЩ Мич Макконъл отхвърли предложението на лидера на малцинството Чък Шумър за правилата относно процеса по импийчмънт на президента на САЩ Доналд Тръмп, информират The Hill и Guardian.      От трибуната на Горната камара Макконъл описа предложението на лидера на демократите като \"грешка\" и предупреди, че може да доведе до \"кошмарен прецедент за нашата институция\".   \"Лидерът на демократите в Сената очевидно би искал нашата камара да свърши работата на демократите в Камарата на представителите. Той иска да предложи времето и енергията на Сената с надежда да се намерят доказателства за престъпление\", подчерта Макконъл.\r\nТака той за първи път отговори на предложението на Шумър как да се проведе процесът срещу Доналд Тръмп.  Шумър изпрати писмо на Маконнъл, че демократите искат да призоват като свидетели на процеса в Сената Джон Болтън, бившия съветник по национална сигурност, който беше уволнен от Доналд Тръмп през септември, и изпълняващия длъжността началник на канцеларията на Белия дом Мик Мълвейн, както и други двама от администрацията на американския лидер.\r\nСпорният момент е в това, че Шумър иска една резолюция, която ще покрива процедурата и призив за разпитване на конкретни свидетели да бъде прокарана в началото на процеса. Но Макконъл е против, подчертавайки, че иска най-малко две резолюции - една за процедурата и една за свидетелите - подобни като на процеса по импийчмънт на президента Бил Клинтън.\r\n\"Лидерът на демократите иска да напише напълно нови правила за президента Тръмп\", отбеляза Макконъл. Според него процедурата по импийчмънт е \"най-несправедливата\" в съвременната история.       Шумър разкритикува отказа на Макконъл. Той поиска от лидера на републиканците в Сената да обясни защо четиримата свидетели не трябва да дават показания.\r\n\"От какво се страхува лидерът Макконъл? От какво се страхува президентът Тръмп? От истината ли? Но американците искат истината\", попита лидерът на демократите.\r\nЧък Шумър цитира ново проучване, което показва, че повечето американци вярват, че Тръмп трябва да позволи на повечето си съветници да дадат показания по време на процеса в Сената.\r\nСпоред проучване на Washington Post/ABC News 70% от американците заявяват, че Тръмп трябва да позволи на съветниците си дадат показания, а 60 на сто очакват процесът в Сената да бъде честен. Но американците остават разделени по въпроса дали Тръмп трябва да бъде отстранен от власт. 49% са за сваляне от власт, а 46 на сто са против.\r\nШумър прогнозира, че ще има гласуване дали да се позволи на Болтън и Мълвейни да дадат показания.       ", "date": "2019.12.17", "title": "Разследването срещу Тръмп сблъска демократи и републиканци в Сената"}
{"url": "https://www.actualno.com/starazagora/kazanlyshki-rokeri-shte-sa-djado-koledi-na-motori-news_1416665.html", "text": "      На 24 декември членовете на Ендуро клуб \"Севтополис\" и Мотоклуб \"Черните рози\" в Казанлък заедно с техни приятели и съмишленици ще се превъплътят в Дядо Коледи на мотори.      За пореден път любители на силни усещания ще зарадват децата в Града на розите и ще им раздадат коледни пакети с лакомства, ще се снимат с всяко дете и ще го заредят с приятни коледни емоции.   Членовете на двата клуба, облечени като Дядо Коледа, ще яхнат машините си и ще обиколят града в Долината на тракийските царе. В 12:30 часа те ще се съберат на централния площад и ще раздадат на малчуганите коледни пакети със сладкиши.\r\nОт клуба канят всички мотористи на събитието с единственото изискване да са дегизирани като добрия старец, а ако имат партньорка на задната седалка тя да е облечена като Снежанка.  От \"Севтополис\" и \"Черните рози\" имат и важно условие за тези, които ще се присъединят към организаторите - използването на прекъсвачи и паленето на гуми са категорично забранени. ", "date": "2019.12.17", "title": "Казанлъшки рокери ще са Дядо Коледи на мотори"}
{"url": "https://www.actualno.com/europe/polsha-riskuva-chlenstvoto-si-v-es-zaradi-sydebnata-reforma-news_1416654.html", "text": "      Съдебната реформа може да предизвика излизането на Полша от Европейския съюз, се казва в изявление на Върховния съд в страната.      Спорът за съдебната реформа в Полша продължава няколко години. Много наблюдатели от страната и чужбина смятат, че управляващата партия Право и справедливост (ПиС) се опитва да подчини съдебната система и да ограничи нейната независимост.   Миналата седмица депутатите на ПиС внесоха парламентарни изменения в закона за съдилищата и Върховния съд, за да \"накажат съдии, които надвишават правомощията си\". Това предизвика силно недоволство както на опозицията, така и на значителна част от юридическата общност.\r\n\"Противоречието между законодателството на ЕС и полското законодателство, което авторите на законопроекта инициират, вероятно ще доведе до факта, че структурите на ЕС ще започнат процедура за установяване на нарушения на задължения, произтичащи от договори в рамките на ЕС, и в крайна сметка – до необходимостта от напускане на Европейския съюз\", се казва в съобщението, цитирано от РИА Новости.  Върховният съд е убеден, че всички предложени промени \"заслужават отрицателна оценка\" и \"представляват реална заплаха за независимостта на полската съдебна система\".\r\nВ изявлението се казва, че предложените промени в крайна сметка ще доведат до отстраняване от професията на онези съдии, \"чиито възгледи не съответстват на възгледите на управляващото мнозинство\".\r\nДеканите на юридическите факултети на полските университети също изразиха опасенията си от промените в законодателството за съдилищата с публично изявление. \"Като адвокати и декани на факултети, които обучават бъдещи юристи, ние изразяваме дълбоката си загриженост относно противоконституционните решения, предложени в проектозакона от 12 декември 2019 г.\", се казва в тяхната позиция.       \"Ние вярваме, че наше задължение е да представим на обществеността общата ни позиция и да дадем сигнал на онези, които управляват в държавата, че приемането на предложените решения ще накърни основните принципи на органа, въз основа на които функционира Република Полша и които произтичат както от Конституцията, така и от законите на Европейския съюз\", се отбелязва в документа, подписан от около 15 декани на юридически факултети на най-големите полски университети.\r\nПо-рано полските власти проведоха съдебната реформа, заради която от Европейския съюз. Така Законът за Върховния съд, който влезе в сила през юли 2017 г., даде право на изпълнителните органи да удължат мандата на съдиите, след като навършат пенсионна възраст, която беше намалена до 65 години.\r\nЕвропейската комисия счита, че предоставянето на такива правомощия нарушава . ЕК се обърна към съда на ЕС с искане за временно спиране на полската реформа.\r\nСлед като съдът на ЕС установи нарушения, държавата възможно най-скоро. В случаите, когато ЕК прецени, че страната не е изпълнила решението, тя може да заведе ново дело с искане за парични санкции.\r\nЕК счита, че Полша, осъществявайки съдебната реформа, не е изпълнила задълженията си за предоставяне на ефективни средства за защита в независим и безпристрастен съд. ЕС счита, че новият дисциплинарен режим за съдиите в Полша , като не им предоставя необходимите гаранции за защита от политически контрол, както се изисква от Съда на ЕС.       ", "date": "2019.12.17", "title": "Полша рискува членството си в ЕС заради съдебната реформа "}
{"url": "https://www.actualno.com/europe/poreden-raznoboj-mejdu-london-i-bruksel-za-sdelkata-sled-brexit-news_1416709.html", "text": "      Европейският съюз отхвърли плана на Борис Джонсън, който да направи незаконно удължаването на преходния период след Brexit, пише британският вестник The Times      Високопоставени източници на ЕС отхвърлиха плана като размахване на сабя и заявиха, че този ход е \"очакван\" като част от политическото положение на премиера преди разговорите през февруари. Те заявиха, че определянето на 11-месечен законов срок за споразумение за свободна търговия ще постави повече ограничения за Великобритания, отколкото за останалата част от Европа, предава Агенция \"Фокус\".   В петък британското правителство ще внесе нова клауза в законопроекта за оттегляне, която ще забрани удължаването на преходния период след края на следващата година. Премиерът ще премахне и отстъпките, които направи на привържениците на оставането в последния парламент в различни области, включително правата на работниците.\r\nМишел Барние, който ще води преговорите за ЕС и през следващата година, предупреди, че постигането на \"всеобхватна\" сделка за свободна търговия между февруари и 31 декември 2020 г. е \"много нереалистично\".  Сабине Уайанд, главен търговски преговарящ на ЕС, заяви, че истинските въпроси биха били по същество за бъдеща търговска сделка, а не за графика.\r\n\"Важното е какво се казва на масата за преговори, така че няма да гадая за казаното там. Знаем каква е правната ситуация, преходният период, както е определено в момента, приключва в края на 2020 г.\", каза тя сутринта пред Европейския център за политика в Брюксел.\r\n\"Мисля, че като се имат предвид всички сигнали, които получаваме, и сега тези сигнали са преведени в закон, че ние сме добре посъветвани да приемем сериозно, че Обединеното кралство няма намерение да продължи преходния период и трябва да бъдем подготвени за това\", предупреди тя.       Уайанд даде знак, че ЕС ще премине към договаряне на търговски договор в най-общ план, ако е ясно, че по-обширните преговори няма да успеят до следващото лято поради безизходицата над европейските изисквания за \"равни условия\".\r\n\"Това означава, че в преговорите трябва да разгледаме онези въпроси, при които неуспехът да се постигне споразумение до края на 2020 г. би довел до критична ситуация\", отбеляза тя.\r\nОпасенията на ЕС се споделят от някои членове на кабинета на Джонсън, които се притесняват, че търговската сделка \"в най-общ план\" може да навреди на икономиката. Джонсън обаче настоя, че до декември следващата година той ще може да сключи \"фантастична\" сделка за свободна търговия.\r\nМайкъл Гоув, служебният министър на кабинета, свързва стъпката за ограничаване на продължителността на търговските преговори с мащаба на победата на консерваторите за изборите миналата седмица. \"Трогващо е толкова много хора да се доверяват на нас и затова трябва да спазваме обещанията си\", каза той пред BBC.\r\nТози ход разсея спекулациите, че с мнозинството си от 80 депутати Джонсън ще се придържа към по-мекия Brexit и ще удължи преходния период, тъй като той не би бил добре приет от евроскептичните депутати от Торите. Премиерът също ще отхвърли отстъпките, които беше направил, за да запази подкрепата на депутатите от другата страна на дебата.      Борис Джонсън планира да се откаже от поправките, които биха дали на депутатите контрол върху преговорите за сделка след Brexit, и увери, че няма да има \"регрес\" върху правата на работниците.\r\nМайкъл Гоув подчерта, че защитата на правата на работниците ще бъде въведена чрез отделно законодателство, за да се гарантира бързото преминаване на законопроекта за оттегляне.\r\nМного европейски правителства смятат, че размерът на консервативното мнозинство и отстъпките, които е направил за Северна Ирландия, означават, че премиерът ще направи компромис, за да получи сделка през следващата година.\r\nАко той не го направи и не е възможно пълно споразумение за свободна търговия до края на септември следващата година, ЕС има план Б за споразумение за поддържане на минимални икономически стандарти, за да се спечели време за по-дълги разговори без драматични събития след края на преходния период през 2021 г.\r\nМишел Барние каза наскоро: \"По отношение на това споразумение няма да свършим всичко за 11 месеца. Ще направим всичко възможно – но няма да направим всичко. Нереалистично е, че глобални преговори могат да бъдат направени за 11 месеца, така че не можем да направим всичко. Ще направим всичко възможно да постигнем това, което наричам \"жизненоважен минимум\", за да установим връзка с Великобритания, ако това е времевата рамка.    ", "date": "2019.12.17", "title": "Пореден разнобой между Лондон и Брюксел за сделката след Brexit"}
{"url": "https://www.actualno.com/society/novinite-naj-vajnoto-za-denja-17-dekemvri-news_1416715.html", "text": "      Редакционният екип на ви представя най-важните новини за изминалия ден, 17 декември.       Още от първия ден на новата година се очертава увеличение на цената на водата в цяла България, в доста широк диапазон - от 0,1% до 9,26%. Това стана ясно след днешното заседание на КЕВР, на което беше разгледан ценовия доклад.   Делът на сивата икономика в България е 37,8%, което ни поставя на едно от водещите места в Европа, показват данните на Международния валутен фонд (МВФ). Жители на пернишкия квартал \"Църква\" и селата Кладница, Рударци и Драгичево ще почистват днес водосбор „Сива Грамада” на Витоша. Доброволческата акция е организирана от кметовете на четирите села съвместно с представители на ВиК, а целта е да се възстанови водосборът и да бъде включен във Витошкия водопровод, предаде БНР.     За спешна намеса на марсианците, американците, Путин и Борисов апелираха производители на храни на пресконференция в БТА под надслов: „Как да научим магарето да живее, без да яде“. Чувстващи се в ролята на магарето, те се оплакаха от търговските вериги и че са принудени да продават под себестойност, предаде репортер на Actualno.com. Съдебната реформа може да предизвика излизането на Полша от Европейския съюз, се казва в изявление на Върховния съд в страната. Спорът за съдебната реформа в Полша продължава няколко години. Много наблюдатели от страната и чужбина смятат, че управляващата партия Право и справедливост (ПиС) се опитва да подчини съдебната система и да ограничи нейната независимост.    Реджеп Ердоган започна да води скрита политика за възстановяването на Османската империя. Това мнение изказва аналитикът Рено Жирар за френското издание Le Figaro, което представяме без редакторска намеса. Бившият президент на СССР Михаил Горбачов счита, че чрез излизането от системата от договори за съкращаване и контрол на ядрените въоръжения САЩ се стремят към едностранно военно превъзходство. Според Горбачов тази цел е опасна и недостижима. Той заяви това в интервю пред японския вестник Asahi, цитирано от ТАСС. Министерството на регионалното развитие и благоустройството осигурява над 2 млн. лв. от бюджета си за изпълнение на част от първите спешни мерки за подобряване на водоснабдяването в Перник. Финансирането е извън предвидените 2,7 млн. лв., които утре Министерският съвет ще отпусне за подмяна на утаителите в пречиствателната станция за питейни води. Климатичните промени и замърсяването лишават световните океани от кислород, алармират организации за опазване на околната среда, предаде bTV. Липсата на хранителни вещества в океаните е проблем, с който учените се борят от години, но климатичните промени влошават липсата на кислород още повече. Около 700 океански места страдат от ниски нива на кислород в момента. За сравнение – през 60-те години те са били 45. ", "date": "2019.12.17", "title": "Новините: Най-важното за деня, 17 декември"}
{"url": "https://www.actualno.com/america/senatyt-na-sasht-prie-sankciite-sreshtu-severen-potok-2-i-turski-potok-news_1416718.html", "text": "      Сенатът на САЩ отправи ясен сигнал, че руските \"Северен поток 2\" и \"Турски поток\" ще имат сериозни проблеми със санкциите, съобщи Associated Press.      Белият дом смята, че газопроводът засилва влиянието на Русия в Европа.   Санкциите срещу \"Северен поток 2\" са част от одобрения законопроект за отбрана за 2020 г. В него са включени и санкции срещу проекта \"Турски поток\", отбелязва ТАСС.\r\nПентагонът получава 635 млрд. долара. Общите разходи за отбрана на САЩ достигат 738 млрд. долара - с 3.1% повече спрямо 2019 г. Това е един от най-големите военни бюджети в историята на САЩ.  Други 71,5 млрд. долара трябва да бъдат използвани за продължаване на военни операции в Афганистан, Сирия, Йемен и противодействие на терористите в други страни.\r\nОсвен това се предвижда 31,5 млрд, долара да бъдат изразходвани за поддържане на боеспособността на ядрените оръжия и тяхното модернизиране чрез Министерството на енергетиката на САЩ, както и други разходи за отбрана.   Документът забранява прехвърлянето на изтребители от пето поколение F-35 в Турция, той съдържа параграф, в който се посочва, че придобиването от Анкара на руски зенитно-ракетни системи С-400 е подчинено на закона \"За противодействие на руското влияние в Европа и Евразия\", който предвижда въвеждането на санкции от президента Тръмп срещу Ердоган.    Законодателите разрешиха на Пентагона да \"харчи до 30 млн. долара за съхранение на шест турски F-35, които преди това бяха използвани за обучение на турски пилоти\" в авиобазата на САЩ, преди Анкара да бъде изключена от тази програма поради закупуването на S-400.\r\nЗаконът съдържа и разпоредби, чиято цел е да бъдат наказани Русия, Турция и Китай, както и строги мерки срещу сирийското правителство и тези, които го подкрепят.\r\nЗакупуването и разполагането на нови ракети със среден и по-малък обсег на земя обаче е забранено.   На 11 декември Камарата на представителите гласува бюджета за отбрана, сега той трябва да бъде подписан от президента Доналд Тръмп. Американският лидер изрази готовността си да подпише законопроекта веднага след като бъде приет от двете камари на Конгреса. ", "date": "2019.12.17", "title": "Сенатът на САЩ прие санкциите срещу \"Северен поток 2\" и \"Турски поток\""}
{"url": "https://www.actualno.com/sciencelogy/s-kakva-operacionna-sistema-e-komputyryt-na-vladimir-putin-news_1416703.html", "text": "      Владимир Путин все още използва остарял Windows XP, въпреки риска от хакерство. Официални снимки показват, че президентът използва неподдържана операционна система  в Кремъл и резиденцията си.      Руски агенти са обвинени в хакерски операции по целия свят, но някой в Кремъл явно е забравил да информира Владимир Путин за важността на киберсигурността.   67-годишният Путин работи с остарялата операционна система Microsoft Windows XP, инсталирана на компютри в офиса му в Кремъл и в официалната му резиденция Ново-Огарьово в близост до Москва, според фотографии, публикувани от пресслужбата му.\r\nИ на двата компютъра се мъдрят кулите на Кремъл, зададени като фонове на работния плот.  Microsoft престана да пуска редовни актуализации за защита на Windows XP и Office 2003 през април 2014 г. Изглежда обаче, че правилата на руското правителство са попречили на Путин да се добере до по-новия Windows 10.\r\nАмериканската технологична компания предупреждава на своя уебсайт, че компютрите, работещи с Windows XP, са \"уязвими по отношение на рискове за сигурността и вируси\".\r\nWindows XP, излязъл през 2001 г., беше последната операционна система на Microsoft, разрешена за инсталиране на официални руски правителствени компютри, съобщи уебсайтът Open Media, позовавайки се на документи на Министерството на отбраната. По-новият Windows 10 е одобрен само за устройства, които не съдържат държавни тайни - нещо, което изглежда не се отнася за компютрите на Путин.       Open Media – симпатизиращ на опозицията независим руски информационен уебсайт - съобщава, че Михаил Климаров, ръководител на независимото Общество за защита на интернет в Русия, е потвърдил, че компютрите на Путин използват Windows XP. . Москва постепенно прекратява работата на Microsoft и Google на правителствени компютри в полза на руската операционна система Astra Linux и домашни браузъри, като Yandex.\r\nДмитрий Песков, говорител на Кремъл, не коментира въпроса защо Путин продължава да използва остарялата операционна система на Microsoft.\r\nНе е ясно колко голяма заплаха е използването от Путин на Windows XP за киберсигурността на Кремъл: за бившия служител на КГБ се твърди, че е нередовен потребител на интернет, за който по-рано твърдеше, че е \"проект на ЦРУ\". Предшественикът на интернет беше Arpanet, основан от Министерството на отбраната на САЩ.      Русия все повече се стреми да установи контрол върху интернет технологиите. Наскоро , а през февруари Путин одобри закон, който дава на Москва правомощието да \"изключи\" страната от глобалния интернет.  ", "date": "2019.12.17", "title": "С каква операционна система е компютърът на Владимир Путин?"}
{"url": "https://www.actualno.com/politics/prezidentyt-rumen-radev-otkri-debata-za-konstitucijata-news_1416601.html", "text": "      „Искам да бъда много правилно разбран. Върху Българската конституция не може да се посяга и не бива да се посяга произволно. Това е една демократична Конституция, една от първите в посткомунистическия период в цяла Източна Европа. Тази Конституция въведе демократичните принципи, въведе разделението на властите, въведе правата на гражданите, въведе устройството и функционирането на една демократична държава наред с ограниченията на обхвата на нейната дейност.“ Това каза президентът Румен Радев, като откриднешното разширено заседание на Правния съвет.      „Поводът е обществено известен – моето решение на българската Прокуратура в съдебната власт. Тук очаквам да чуя вашето мнение по широк кръг от въпроси. Най-належащият е вашето мнение за предложения законопроект от Министерския съвет, доколко според вас той е целесъобразен, ефективен, има ли противоречия с Конституцията, ще може ли предложеният модел да работи рационално. Можем да разширим дебата в по-широк обхват. Това е структурата и ефективността на ВСС, , самият модел на Съдебната власт. Защото, вие знаете по-добре от мен, от пет поправки в Конституцията четири са в Глава „Съдебна власт“. За да се събираме пак днес, хубаво е да има един анализ, доколко ефективно с тези поправки днес функционира съдебната власт.   Искам да разширим този дебат, да включим тук и , как можем да засилим тяхното участие, контрола върху управлението, върху обществените процеси, още в обръщението си към парламента споменах за евентуалното въвеждане на индивидуалната конституционна жалба в нашата Конституция“, каза още президентът.\r\nСпоред него смисълът на дебата е първо – трябва ли изобщо да се обсъждат някакви промени в Конституцията и ако да,защо и в какъв обхват?  Има ли в Конституцията достатъчно защитни механизми срещу погазването на разделението на властите и срещу авторитарен произвол, попита участниците в съвета държавният глава.   ", "date": "2019.12.17", "title": "Президентът Румен Радев откри дебата за Конституцията"}
{"url": "https://www.actualno.com/society/obviniha-i-bashtata-na-zaginaloto-bebe-za-katastrofata-s-mestan-news_1416685.html", "text": "      И бащата на става обвиняем за катастрофата с лидера на партия ДОСТ , съобщи телевизия Bulgaria On Air, позовавайки се на адвоката на пострадалото семейство Николай Димитров.      Кърджалийската окръжна прокуратура обвини Юсеин Ахмед - бащата на загиналото бебе при край Загорско (на пътя за ГКПП \"Маказа\") на 14 април 2019 г.   Ахмед ще отговаря за независимо съпричиняване. На бащата на загиналото дете е наложена мярка за неотклонение \"парична гаранция\" от 2000 лева.\r\n\"Разследващите органи са преценили, че нарушенията на Юсеин Ахмед, изброени в обвинителния акт, са наравно съпоставими с нарушението - неспиране на знака стоп, извършено от \", обясни адвокатът на семейството.  Към този момент е приключила . Предстои още една, този път комплексна автотехническа експертиза.\r\nЛютви Местан е обвинен за на 6-месечно бебе при фаталния инцидент. Той беше задържан за 24 часа, след което беше освободен под от 10 000 лева, която .   Първоначално книжката на Местан бе отнета, но след това . Разследването срещу лидера на ДОСТ се води под специалния надзор на главния прокурор.     ", "date": "2019.12.17", "title": "Обвиниха и бащата на загиналото бебе за катастрофата с Местан"}
{"url": "https://www.actualno.com/politics/bsp-iska-pregled-na-tretiraneto-na-otpadyci-v-cjalata-strana-news_1416612.html", "text": "      Лидерът на БСП Корнелия Нинова настоя за преглед на третирането на отпадъци в цялата страна. Това обяви соцводачката по време на посещението си в габровското село Яворец.      Там тя се срещна с кмета и недоволни жители, които й предоставиха подписка срещу плановете за разширяване на съществуващия цех за преработване на отпадъци.    Нинова посочи, че от БСП настояват за пълен преглед на местата за преработване на отпадъци в страната. Тя определи сметищата в много общини като \"цъкащи екологични бомби\", тъй като те били препълнени, а строителството на нови клетки вече е закъсняло.  В заявеното намерение за село Яворец е посочено, че за целта ще се ползва питейна вода, а отпадната ще се излива в реката. Местните обаче се опасяват, че това създава опасност както за качеството, така и за количеството на водата.\r\nДруг проблем за хората е, че самият цех, където и в момента има бали с боклук, се намира на метри от къщите им. От красива държава с чиста природа ни превърнаха в бунище на чужди отпадъци, възмути се Нинова. Тя посочи, че и на други места в страната се складират и преработват отпадъци и настоя управляващите да спрат да разрешават това.       Искаме чист въздух, вода и храна за българите, обяви червеният лидер.\r\nПрипомняме, преди седмица . Незаконният товар беше открит във влак. Търговската стойност на боклука се изчислява на 130 хиляди евро.\r\nОт Министерството на околната среда и водите увериха, че българското правителство не води преговори с Италия за приемане на отпадъците. Те отрекоха при тях да е постъпвала официална информация за задържаните незаконни тонове боклук.\r\nДен по-късно започна разследване кой е организирал изпращането на пратката. Предполага се, че тя е трябвало да бъде изгорена или погребана в депа у нас.\r\nПо-късно стана ясно, че спрените в Италия отпадъци били крайни продукти от дейността по третирането на пластмасата, а не, както било посочено в документите - пластмасови отпадъци, които тепърва трябва да бъдат обработени.       ", "date": "2019.12.17", "title": "БСП иска преглед на третирането на отпадъци в цялата страна"}
{"url": "https://www.actualno.com/society/cacarov-e-prenaznachen-kato-prokuror-vyv-vkp-news_1416667.html", "text": "      Единодушно с 9 гласа \"за\" прокурорската колегия на ВСС преназначи за прокурор във Върховната касационна прокуратура (ВКП),  считано от 17 декември.      Това стана след молба, подадена от него в края на миналата седмица,  каквото право той има преди да , предаде БГНЕС.   Според Закона за съдебната власт след освобождаване от  длъжността, досегашният обвинител №1 може да се върне на длъжността, заемана преди избора или на равна по степен. Той е избрал да е прокурор, а не да се върне като съдия в окръжния съд в Пловдив.\r\nКогато встъпи официално като председател на КПКОНПИ, стажът му там ще се зачита за юридически.  БГНЕС припомня, че по-рано днес в \"Държавен вестник\" бе публикуван указа на президента за освобождаването на Цацаров като главен прокурор. Утре в 9,30 ч е официалната церемония за встъпването на Иван Гешев на поста. След това той за първи път ще председателства прокурорската колегия. ", "date": "2019.12.17", "title": "Цацаров е преназначен като прокурор във ВКП "}
{"url": "https://www.actualno.com/moresport/shte-vleze-li-tervel-v-tejka-kategorija-za-da-se-bie-s-kubrat-news_1416687.html", "text": "      Българският боксьор в полутежка категория заяви, че няма амбиции да влиза в тежка категория и така някой ден да се изправи на ринга срещу своя брат Кубрат. Причината за това е, че по-малкият от братятат Пулеви няма необходимия ръст за категорията, в която се състезава Кобрата.       коментира Тервел в ефира на \"Дарик радио\".   Той добави, че с нямат за цел да се превръщат в институция в бокса като братята Кличко. , призна Пулев. Той призова сънародниците ни да създават семейства, защото България изчезва. , убеден е той.    ", "date": "2019.12.17", "title": "Ще влезе ли Тервел в тежка категория, за да се бие с Кубрат?"}
{"url": "https://www.actualno.com/education/pochina-prepodavateljat-doc-d-r-marija-deenichina-news_1416700.html", "text": "      На 17 декември е починала доц. д-р Мария Дееничина, дългогодишен преподавател във Факултета по журналистика и масова комуникация на Софийския университет, съобщиха от Академичния състав на ФЖМК.      Целият професионален живот на доц. д-р Мария Дееничина преминава във Факултета по журналистика и масова комуникация, където тя извървява пътя от асистент до хабилитиран преподавател, като защитава докторска дисертация през 1994 г., специализира в Лондонския университет, Великобритания и Университета на Мисури, Колумбия, САЩ.   Доц. д-р Дееничина преподавава \"Съвременна българска журналистика\" и \"Малцинства и журналистика\". Автор е на фундаменталното изследване \"Между фанфарите и заклинанията: Тоталитарният модел на българската журналистика 1956-1989 година\", на десетки студии и статии в реномирани български и международни научни издания по въпросите на журналистиката и медийното битие на правата на човека.\r\nЕдин от съставителите и редакторите на сборниците \"От век на век, от слово към слово. Юбилеен сборник в чест на проф. дин Филип Панайотов\" и \"Българската журналистика 160 години. Минало-настояще-перспективи\".  \"Мария Дееничина бе проникновен и задълбочен изследовател на медиите от близкото минало и съвременността, ерудиран и обичан преподавател на поколения студенти, незаменим научен ръководител и наставник на младите учени.\r\nДопринесе за развитието на ФЖМК като дългогодишен зам.-декан и ръководител на множество проекти. За цялостния си принос бе удостоена с Почетен нагръден знак \"Свети Климент Охридски\" – първа степен\", пише още Академичният състав на ФЖМК. ", "date": "2019.12.17", "title": "Почина преподавателят доц. д-р Мария Дееничина"}
{"url": "https://www.actualno.com/politics/vyzrajdane-protiv-zadyljitelna-preduchilishtna-za-4-godishnite-news_1416625.html", "text": "      \"Пореден абсурд в образователната система. Управляващата коалиция обяви поредното несъобразено и необмислено решение\".      Така от партия \"Възраждане\" определиха , която засяга четиригодишните деца. Идеята  е, да се задължат децата „от годината, в която навършват четири години“ да посещават образователна институция.\r\n\"Възраждане категорично се обявява против това решение посочвайки два факта - въвеждането на мярката не става след анализ на образователните нужди, направен от образователното министерство, а „Закона за бюджета“ възлага на МОН да изготви промени в закона за образоването! Това за пореден път показва, че качеството на образованието не е държавнотворна мисия, а мотив за „усвояване“ на бюджет!   Вторият фактор е, че съществуващият проблем се дефинира от управляващите, но не се назовава.\r\nТой се състои в, това че училищната програма не може да се следва от деца не говорещи български . Факт е, че в България има две категории първокласници:-такива, които владеят български, и такива, които не го разбират. Ако вървят по една програма – едните ще изостават.\r\nПроблемът е етнически, но управляващите ни, включително „патриотите“ не смеят да го кажат! Разбираемо е, предвид отличните изборни резултати на ГЕРБ и ВМРО-БНД в циганските гета\", посочват от организацията.    Експертите на Възраждане сочат, че предлаганите \"решения\" вместо да решат наличния проблем ще го мултиплицират повече.\r\nСпоред тях по-добро решение би било да се изготвят различни програми – първоначално на две – за деца с майчин език български и за такива, за които той е чужд език, а в последствие – множество програми, комбиниращи изучаването на различни дисциплини в различен обем.\r\nПредлаганите от управляващите промени няма да са в подкрепа и подпомагане на родителството както е отбелязано в Конституцията на България, а напротив - в затруднение.\r\n\"В големите градове и особено в София липсват места в детските градини. Т ака на родителите ще се вменят задължения, които те няма как да изпълнят! \"Прекрасен подарък\" за НПО-тата, които ще ни продават „социални услуги“! Принуждаването на семействата, които биха гледали децата си вкъщи, да ползват „социалната услуга“, ще изхвърли от системата други деца, чиито родители разчитат на детските градини, за да могат да ходят на работа и да си плащат сметките.   В малките населени места, където не липсват баби и дядовци, но липсват самите детски градини, на родителите ще се вменят нови задължения.    Хиляди родители ще бъдат принудени ежедневно да пътуват сутрин и вечер. Ще им се вменят допълнителни разходи – и на пари и на време за транспорт, както и месечните такси! За пореден път МОН ще се яви фактор за обезлюдяване на страната, причинявайки етническа сегрегация и принудителна миграция на младите семейства , обезлюдявайки малките населени места.\"- е аргументацията на експертите от Възраждане.\r\nТе отдавна алармират като посочват демографския колапс като първостепенен проблем пред страната ни. За да се повиши раждаемостта, е необходимо вместо да се притискат - да се подпомагат родителите.\r\nДруг проблем е факта, че МОН не разполага с помещенията, в които да събере децата, но такива биха могли да се построят. Вероятно мащабното разгръщане на спешно строителство е сред основните причини за тази припряност. Ще успеят да вкарат децата в помещенията, особено след отмяната на нормите за пространство, които позволяват да се натъпчат и по 50 деца в група.\r\nНо няма образователна технология, която да позволи на една учителка по хуманен начин да научи на български тридесет ,четири годишни деца, ако около тях никой друг не говори български.   Поредният абсурд, в който въдворяване на четиригодишните в зле конструирана НЕобразователна институция ще е напълно безполезно за тях в тази ранна детска възраст, в която  далеч по важни от академичните постижения са формирането на емоционална стабилност. Ранната институционализация дори може да навреди на някои деца, включително на децата с увреждания или СОП , пишат още от движението.\r\nОт Възраждане се обявяват против въвеждането на предлаганите промени, настояват незабавно българското законодателство да се преосмисли и насочи към подпомагане на родителството. Възраждане подкрепя действителното поставяне на ученика в центъра на системата, чрез предоставянето му на множество образователни технологии, форми  методи, но е и за осигуряване на свобода на учителите, така че те да могат да подбират съдържание, темпо, метод и форма, съобразно възможностите и интересите на своите ученици.\r\n\"Необходимо е намаляването на броя деца в група, облекчаването на труда на учители и възпитатели, повишаване на контрола и на качеството на образователните и възпитателни процеси. Това няма нищо общо с принуждаването на семействата, които не желаят да ползват тази дефицитна услуга, да я ползват, правейки я още по-дефицитна и по-нискокачествена.    На фона на все по-лошите ни  резултати, измерени от PISA, първостепенните задача на МОН да е да се фокусират върху  качеството на основното, средното и висшето образование. Политиките по „обхват и задържане“ са превърнали училището не в храм, а в затвор, а учителите – в надзиратели. Отъждествяването на „присъствие“ с „образование“ е превърнало институцията в печатница на дипломи без покритие .\r\nЗа да престане да бъде фактор за обезлюдяване, МОН следва да разработи неприсъствени, дистанционни и самостоятелни форми , така че всеки български ученик, независимо в коя част на България или на света се намира – да може да ползва българските публични образователни ресурси за да придобива знания на български език. Възраждане е за осигуряване на безплатни учебници и помагала за учениците във всички образователни степени .\r\nАко в бюджета за 2020 наистина има излишни пари – най-полезно би било те да се разходват за учебници и помагала, предлагат още от организацията. ", "date": "2019.12.17", "title": "\"Възраждане\" против задължителна предучилищна за 4-годишните"}
{"url": "https://www.actualno.com/healthy/lekarskijat-syuz-popita-koj-vnushava-che-sme-loshi-hora-s-golemi-zaplati-news_1416602.html", "text": "      Български лекарски съюз с безпокойство проследи вчерашната среща в Министерски съвет, последвалите публикации в медиите и тиражираните в публичното пространство внушения и твърдения .      Безпокойство, породено от факта, че специалисти, с които ние работим ежедневно в екип, индиректно застанаха срещу нас - лекарите.   По време на срещата, съзнателно или не, се насади внушението, че лекарите са “лоши хора с големи заплати”.   Внушение, внасящо допълнително напрежение в съсловието, задълбочаващо конфликта и противопоставянето между работещите в сектора.  Създаде се ситуация, от която не печели никой, нито специалистите по здравни грижи, нито лекарите, най-малко пациентите. Ситуация, в която има само губещи. Остро възразяваме срещу направените внушения, че „парите за здраве отиват в джобовете на лекарите“ . Същите тези лекари, които застават с имената си и във всеки един момент могат да бъдат подведени под съдебна отговорност. Цитираните по време на разговорите лекарски заплати са единици, нещо повече – немалка част от специалистите по здравни грижи у нас получават по-високо възнаграждение от исканото от тях (две минимални работни заплати).       Заплатите на лекарите и специалистите по здравни грижи у нас зависят от приходите на болницата от клинични пътеки, т.е. от лекуваните в даденото лечебно заведение пациенти.\r\nБЛС не е спирал да се бори за достойното заплащане на своите колеги. Съсловната организация поиска и успя да извоюва в НРД 2020-2022 да има осезаемо повишение на цените на клиничните пътеки - единствен за момента законен начин за повишаване на приходите на лечебните заведения  и респективно - приходите на работещите в тях.\r\nЗа първи път БЛС извоюва да се запише минимален процент от приходите на лечебното заведение, които да са гарантирани за заплати на лекарите и специалистите по здравни грижи.\r\nНещо повече: Като страна в преговорите по Националният рамков договор Съсловната организация покани и за първи път ръководството на БАПЗГ присъства на преговорите.\r\nБЛС многократно е заявявал, че не подкрепя лошите практики и злоупотребите, многократно е настоявал - има ли виновни те да бъдат наказвани с цялата строгост на закона.      Всеки опит за обобщение и внушаване на групова вина е неправилен и опасен. Пътят на решаването на проблемите в системата обаче не е чрез спекулации, ултиматуми и лов на вещици. Нито чрез обострянето на отношенията между специалистите, които работят всеки ден заедно, рамо до рамо, под огромно напрежение, борейки се за спасяването на човешки животи. ", "date": "2019.12.17", "title": "Лекарският съюз попита: Кой внушава, че сме \"лоши хора с големи заплати\""}
{"url": "https://www.actualno.com/plovdiv/plovdiv-izprashta-s-koncerti-2019-ta-news_1416591.html", "text": "      От понеделник, 23 декември, коледната атмосфера в Пловдив ще се усеща и чува, особено ако сте в центъра. Днес бяха обявени изненадите за пловдивчани и гости на града, а те не са малко. Още на 23-ти декември от 17 часа на откритата сцена на пл. \"Стефан Стамболов\" пред общината ще има празничен коледен концерт на студентската формация \"Жарава\". Студентите на Пловдивския университет от специалност „Музика“ сформираха първата университетска група преди няколко години и оттогава многократно оглавяват световната класация ТОП 40 за етномузика ETHNOCLOUD, базирана в Торонто, Канада,  която представлява над 90 000 артисти и групи от 151 държави по целия свят. Класирането се осъществява на база гледания и харесвания, като „Жарава“ е под №1 в глобалната класация вече няколко пъти. Във вторник, 24 декември, от 12 часа пак на откритата сцена е концертът на женски народен ход \"Боряна\"- една от най- новите вокални формации у нас, която изпълнява автентичен и обработен фолклор. В този хор пък под диригентството на младия преподавател в АМТИИ \"Проф. Асен Диамандиев\" Николай Гурбанов, участват студентки от академията.      Следващият концерт- на 25 декември, сряда, от 12 часа на откритата сцена е на добре познатите и обичани Биг Бенд Пловдив и Арт Войс Център. В центъра ще звучи джаз, ще чуем и гласовете на популярните вече солистки от Арт Войс Център. В четвъртък, 26 декември, от 17 часа на сцената се качват Симона, Ангелина, Благовеста, Верджиния и Цвета от група \"Мистик\". Те пеят в стил поп и балканска музика. \r\nВ Новогодишната нощ програмата за всички, които ще посрещнат 2020-та на открито в центъра на Пловдив, ще има концерти на  Innerglow, Дует Ритон, Ансамбъл Тракия, а след полунощ излиза група Скандау.\r\nКоледният базар тази година ще се проведе на малката Главна, в непосредствена близост до Капана.   ", "date": "2019.12.17", "title": "Пловдив изпраща с концерти 2019-та"}
{"url": "https://www.actualno.com/society/vynshno-prodava-rezidencija-v-stolicata-na-kanada-news_1416583.html", "text": "      Брокерска фирма, която да продаде българска резиденция в Канада, търси Външното ни министерство.      Имотът се намира във федералната столица Отава, на ул. „Лансдаун роуд“ №190, Роклиф Парк.\r\nПрогнозната стойност без ДДС, на който МВнр ще избере посредник при продажбата на резиденцията, е 75 780 канадски долара. Тоест, почти 121 хиляди лева с ДДС. Тук обаче се допуска офериране и на по-висока цена от прогнозната, се сочи в обявлението.\r\nОт кандидатите се изисква да са изпълнили за последните три години не по-малко от две дейности с предмет и обем като в обявената от Външно министерство поръчка. В случая, идентични или сходни са продажбите на поне два недвижими имота, всеки от който на стойност не по-ниска от 1 684 000 канадски долара.   Срокът на изпълнение ще е до 12 месеца от сключване на договора за възлагане на обществената поръчка.  \r\nПървоначалният срок за получаване на офертите е бил до 6-ти декември. Тъй като обаче в определения срок са подадени по-малко от три оферти, той е удължен до 12-ти декември и предложенията са отворени вчера в посолството ни в Отава.    По тази тема министър Екатерина Захариева е отговаряла на питане от депутата Кристиан Вигенин за недвижимото ни имущество в чужбина и подозрения за неефективно ползване и разпродажба на занижени цени без достатъчен анализ за дългосрочните интереси на страната\r\n„България наистина има немалък сграден фонд зад граница. За съжаление, дълги години той не бих казала, че е управляван добре. С учудване разбрах, че всъщност Министерството дори нямаше електронна програма, по която да следи и да управлява имотите. Такава вече има, но нямаше!“, заявява министър Захариева през февруари месец. По отношение управлението и стопанисването - казва тя, доста често е правен анализ при предишни министри.\r\n„Не е тайна – казва тя, че през годините редица български представителства зад граница са закрити, а някои от тях са с намален състав. Това е довело до факта, че редица имоти не се стопанисват. Сами разбирате, че там, където зад граница нямаме никакво представителство, е много трудно да се опазва и стопанисва един имот“. Тя не при упрека, че се продават на занижени цени, защото всички имоти, които изобщо са продавани –един за миналата година, в Хага, е продаден след оценка на експерти в съответната държава и след продажба по думите й през местни агенции на най-висока цена. Въпросният имот в Хага - почти изоставена сграда, бивша търговско-икономическа служба, бивша търговско-икономическа служба, е бил продаден за 1 165 165 евро.\r\nТогава тя съобщава, че за тази година е планирана продажбата на няколко имота в Аржентина, Белгия, Гърция, Канада, Колумбия, Никарагуа, САЩ, Уругвай и Финландия.\r\n„Факторите са отпаднала необходимост, закрито задгранично представителство. Някои от тези сгради, между другото, са бивши ТИС-ове или генерални консулства. Генерират големи разходи и бих казала представят България в неблагоприятна светлина, когато имотът наистина е в лошо състояние – получавали сме такива писма неведнъж. Не мога да Ви цитирам на каква стойност тепърва ще се извършват анализи, но винаги ще бъде по най-високата цена и само чрез най-реномираните местни агенции, занимаващи се с такива имоти“, допълва външният министър.   \"В Адис Абеба например има огромен имот – 18 хил. квадратни метра, с посолство от двама човека. Сами разбирате, че нито има средства, нито тези хора имат физическа възможност. Каквито и средства да се отпускат, това ще бъде една бездънна яма. Имаше разговори с Международната агенция по храните към ООН дългосрочно да наемат сградата. За съжаление, тогава, когато е с дипломатически статут, понякога се изисква разрешение от съответната държава. В случая самото правителство там не одобри такава идея\", дава за пример Захариева.\r\nРазходите през 2018 г. за имоти, давани под наем, са 6,039 млн. лв. По думите й целта е в максимална степен да се запази държавната собственост извън граница и ефективното й управление, за да не се налага да плащаме глоби заради това. И също – оптимизиране на сградния фонд така, че да отговаря в достатъчна степен на българската дипломация. ", "date": "2019.12.17", "title": "Външно продава резиденция в столицата на Канада"}
{"url": "https://www.actualno.com/climate/okeanite-gubjat-kisloroda-si-news_1416568.html", "text": "      Климатичните промени и замърсяването лишават световните океани от кислород, алармират организации за опазване на околната среда, предаде bTV.      Липсата на хранителни вещества в океаните е проблем, с който учените се борят от години, но климатичните промени влошават липсата на кислород още повече. Около 700 океански места страдат от ниски нива на кислород в момента. За сравнение – през 60-те години те са били 45.\r\nНамаляването на нивата на кислорода застрашава животински видове като рибата тон и акулите.\r\nС повишаването на температурите заради глобалното затопляне, океаните приемат повече топлина. Това им пречи да задържат кислород. Учени са пресметнали, че от 1960 до 2010 г. нивото на кислород е спаднало с 2%. Това може да не изглежда много, но в някои тропически райони това означава до 40% по-малко кислород в океанските води. Ако отделянето на вредни емисии продължи със същия темп, до 2100 г. океаните ще загубят от 3 до 4% от кислорода си.              ", "date": "2019.12.17", "title": "Океаните губят кислорода си"}
{"url": "https://www.actualno.com/society/mrrb-dava-nad-2-mln-lv-za-avarijni-dejnosti-v-pernik-news_1416628.html", "text": "      Министерството на регионалното развитие и благоустройството осигурява над 2 млн. лв. от бюджета си за изпълнение на част от първите спешни мерки за . Финансирането е извън предвидените 2,7 млн. лв., които утре Министерският съвет ще отпусне за подмяна на утаителите в пречиствателната станция за питейни води.      Още утре по споразумение с областната администрация ще бъде подменена спирателната арматура в началото на главен клон от водопроводната мрежа за кв. „Изток“ след отклонението му за Промишлена зона.   От бюджета на министерството са осигурени и 1 881 640 лв., с които ще се изгради временно аварийно съоръжение по трасето с. Чуйпетлово – с. Боснек – яз. „Студена“. Средствата ще бъдат предоставени на община Перник. В предложението й се предвижда изграждане на бетонен дънен праг за водовземане и разполагане на утаител и уредба за изпускане на задържани дънни наноси. С премостването, което е съобразено с трасето на пътя Боснек – Чуйпетлово, р. Струма ще се захранва с допълнителни водни количества. С тези средства ще бъдат финансирани доставката на материали и изграждането, проектиране, комплексен доклад за оценка на съответствието на инвестиционните проекти, осъществяване на строителен и авторски надзор.\r\nМРРБ ще финансира и мерки от . Те включват дейности за захранване на от алтернативни или вече съществуващи водоизточници. Като следваща стъпка МРРБ ще осигури и финансиране на дейностите, предложени от проф. Костадин Щерев.  Припомняме, че идеята на Русев е да бъдат обединени всички води във Витоша. Според него по тази линия могат да се прекарат между 300 и 700 литра в секунда вода и те да стигнат до язовир „Студена“. Други части от плана са заети с други, допълнителни водоизточници, които могат да добавят между 100 и 200 литра в секунда в яз. „Студена“. Тази вода, според експерта, е чиста, питейна, планинска вода“.\r\nМеждувременно се разбра, че предприятията в Перник имат вода, за разлика от гражданите. Водоподаването към индустриалната зона на града не можело да бъде ограничено заради повреден кран, е установено при извършения от \"Софийска вода\" оглед на водоснабдителната система, предаде БНР. Така и по време на режима промишлените предприятия са продължавали да се захранват с питейна вода.   По данни на „ВиК” – Перник, по около 290 л/сек. се подават към индустриалната зона. Това се равнява на 40% от цялото количество вода, подавана към територията на град Перник, се казва в изготвения от „Софийска вода” анализ за състоянието на довеждащите съоръжения и водоснабдителната система в Перник.    Утре специалисти от „Софийска вода” ще подменят крана, който е с тегло 3 тона. За целта местната управа ще осигури транспорт и тежкотоварна техника, а още днес ще бъде почистен и насипан с инертни материали пътят до съоръжението,  каза зам.-кметът Мирослав Стоицев. По думите му към момента пътят бил непроходим. ", "date": "2019.12.17", "title": "МРРБ дава над 2 млн. лв. за аварийни дейности в Перник"}
{"url": "https://www.actualno.com/society/pyrvata-otsechka-ot-treti-lych-na-metroto-gotova-prez-april-news_1416624.html", "text": "      Първият участък от новата, трета, линия на метрото следващата година, обясни инж. Стоян Братоев, изпълнителен директор на \"Метрополитен\" ЕАД, пред транспортната комисия на Столичния общински съвет.      Трасето е от метростанция \"Красно село\" до кръстовището на бул. \"Патриарх Евтимий\" и ул. \"Граф Игнатиев\" (\"Попа\"). То е дълго 4 км и включва още станциите при бул. \"България\", при Медицинска академия и НДК. Те са напълно готови и сега по тях пробно се движат влакове със скорост 20 км/ч.   Следващият етап на третия метродиаметър – от \"Красно село\" през \"Овча купел\" до гара на жп линията София - Перник, е готов около 70%. Той ще има 4 метростанции и строителството по него ще завърши през пролетта. Тогава ще започнат 9-месечните изпитания на системите за управление, отбеляза Братоев, което означава, че .\r\nВ момента по първото готово трасе от третия лъч има изпитания на автоматичните системи за управление, които се извършват от фирмата производител \"Сименс\". Срокът за тях е 9 месеца, обясни инж. Братоев.  \"На първите две станции екипът на \"Сименс\" започна работа още през юни и там вече са почти на финала на изпитанията\", каза той. Сега се въвежда софтуерната информация по готовото трасе. От всяка точка по маршрута ще се получава информация за влака в диспечерския център. Новите влакове са напълно автоматизирани и функциите на машиниста са ограничени, но в екстремни ситуации той може да поеме ръчно управление, добави Братоев.\r\nВсичко по този трябва да приключи \"по-рано от месец май\", каза той пред транспортната комисия на общината. Строителните работи по другия участък - от \"Попа\" до метростанция \"Ген. Владимир Вазов\", завършват сега, през декември, обяви той. Влаковете ще могат да тръгнат по него най-рано следващата есен, защото предстоят 9-месечните изпитания на автоматичните системи, които се провеждат от специалисти на \"Сименс\".    ", "date": "2019.12.17", "title": "Първата отсечка от трети лъч на метрото готова през април"}
{"url": "https://www.actualno.com/asia/izrael-zapochva-iznos-na-priroden-gaz-za-egipet-news_1416559.html", "text": "      Израел одобри износа на газ от своите офшорни находища за Египет като се очаква операциите да започнат незабавно.      Одобрението в понеделник от министъра на енергетиката Ювал Щайниц беше част от дълъг процес, при който Израел ще се превърне от вносител на природен газ от Египет в износител и потенциален играч на регионалния енергиен пазар.\r\n\"Износът на газ в Египет от (находищата) Левиатан и Тамар е най-значимото икономическо сътрудничество между Израел и Египет, откакто е подписан мирният договор между държавите\", заяви Щайниц.\r\nТова ще бъде първият път, когато Египет, който през 1979 г. стана първата арабска държава, подписала мирно споразумение с Израел, внася газ от съседа си.     Базираният в САЩ Noble и израелският Delek, консорциумът, който ръководи разработването на двете офшорни находища, постигна 10-годишна сделка за 10 милиарда долара миналата година с египетския Dolphinus за доставка на 64 милиарда кубически метра.\r\nПреди това Израел е купувал газ от Египет, но сухопътните участъци от газопровода са били многократно взимани на мушка от синайските джихадисти през 2011 и 2012 г.\r\nРастящото търсене също означава, че Египет може да използва природния си газ за вътрешна употреба.    Taмар, където производството започна през 2013 г., е с резерви от 238 милиарда кубически метра.\r\nСъседът на Израел на изток Йордания купува газ от Тамар в малки мащаби от близо три години.   Левиатан, което находище беше открито през 2010 г., се очаква да съдържа 535 милиарда кубически метра  природен газ, заедно с 34,1 милиона барела кондензат.\r\nОчаква се Левиатан да заработи \"само след няколко дни\", заяви говорител на Delek пред АФП, като износът за Египет трябва да започне на 1 януари.\r\nГолемият обем на египетската сделка би направил Израел „важен партньор в регионалната енергийна икономика“, каза Щайниц.   \"Революцията на природния газ ни направи енергийна суперсила и не само ще осигури огромни приходи на държавата, но и значително намаляване на замърсяването на въздуха.\"\r\nОсвен че е енергийно независим, Израел се надява, че запасите му от газ ще му позволят да укрепи стратегическите връзки в региона и да помогне за създаването на нови, с поглед върху европейския пазар. ", "date": "2019.12.17", "title": "Израел започва износ на природен газ за Египет "}
{"url": "https://www.actualno.com/starazagora/stara-zagora-otbeljaza-175-godini-ot-rojdenieto-na-kapitan-petko-vojvoda-news_1416637.html", "text": "      С военен ритуал и заупокойна молитва в парк „Тракия“ старозагорци отбелязаха 175-ата годишнина от рождението на Капитан Петко войвода.      За честта, гордостта и смелостта на войводата слово произнесе председателят на Тракийското дружество „Одринска епопея“ в Стара Загора Цанко Атанасов, който благодари и на Община Стара Загора за подкрепата, която оказва на тракийците. Той подчерта, че старозагорското дружество ще участва в откриването на бюст-паметник на Капитан Петко войвода в Алеята на бележитите българи в Борисовата градина в София на 18 декември.\r\nКметът Живко Тодоров, заместникът му Иванка Сотирова, началникът на отдел „Култура“ в общинската администрация Диана Атанасова, директорът на VI основно училище „Св. Никола“ Дарина Гайдарова, командирът на Втора механизирана бригада  бригаден генерал Стоян Шопов и директорът на Драматичен театър \"Гео Милев\" бяха отличени с почетни юбилейни медали. \r\nВ честването на годишнината, организирано от община Стара Загора и тракийското дружество, с ритуали участваха духовници от Старозагорската митрополия и военни от Втора тунджанска механизирана бригада. Сред официалните гости на събитието бяха председателят на общинския съвет Мария Динева, общински съветници, граждани и членове на тракийското дружество.   ", "date": "2019.12.17", "title": "Стара Загора отбеляза 175 години от рождението на Капитан Петко Войвода"}
{"url": "https://www.actualno.com/business/banka-dsk-i-ekspresbank-s-blagotvoritelni-sybitija-v-podkrepa-na-parakids-news_1416631.html", "text": "      На 9-и и 16-и декември Банка ДСК и Експресбанк организираха поредица от благотворителни събития в най-големите си централни офиси в София и Варна. Стотици служители от двете банки се събраха заедно на коледни срещи, на които закупиха домашно приготвена от техни колеги храна, ръчно изработени бижута и празнични картички, и така събраха средства за децата от ParaKids.      Всяка година екипът на Банка ДСК избира да подкрепи различна кауза след вътрешно допитване до всички служители. За 2019 година това е проект ParaKids на сдружение „Спортен клуб Шарк“, който популяризира и развива спортни занимания за деца с увреждания и гръбначни изкривявания. В програмата се организират курсове по адаптирано плуване, ски, лечебна гимнастика и се осигурява специална екипировка, за да могат децата с увреждания да спортуват наравно с техните връстници. споделя г-жа Виолина Маринова, председател на УС и главен изпълнителен директор на Банка ДСК. , коментират г-жа Бояна Коцева и г-жа Даниела Садикова, основатели на проекта ParaKids.   Паричните средства, събрани тази година от служителите на двете банки, бяха удвоени от мениджмънта на Банка ДСК и общата сума за дарение към ParaKids възлиза на 18 000 лева.\r\nВ своята дейност Банка ДСК и Експресбанк са ангажирани с редица значими проекти в областта на корпоративната социална отговорност и устойчивото развитие. Следвайки своята мисия да подкрепят общността, двете банки са избрали четири основни фокуса в социалната сфера, които да развиват: иновации и подобряване на финансовото образование на деца и младежи, ранно детско развитие, развитие на млади таланти в областта на изкуството и инициирани от служителите проекти в областта на спорта и дарителството. Най-значимата за екипите на двете банки е каузата за децата и тяхното развитие.     ", "date": "2019.12.17", "title": "Банка ДСК и Експресбанк с благотворителни събития в подкрепа на ParaKids"}
{"url": "https://www.actualno.com/europe/rusija-razshiri-sankciite-sreshtu-ukrajna-news_1416635.html", "text": "      Премиерът Дмитрий Медведев разшири списъка с украинските граждани, по отношение на които се въвеждат специални икономически мерки. Съответното правителствено постановление от 16 декември беше публикувано на официалния портал за правна информация. Според документа в списъка са включени още девет души, като двама украинци са изключени от списъка. Така документът вече включва около 570 души. Освен това кабинетът разшири списъка със стоки, чийто внос от Украйна в Русия е забранен, предаде TACC, цитирана от агенция \"Фокус\".      Забранени са царевичното нишесте, глюкозата и фруктозата, медицинските въздуховоди и тръби, нагревателни подложки, катетри, хемостатични турникети и редица други медицински изделия. Също така забраната важи за радиатори и котли за централно отопление, части от помпи за течности.   В същото време списъкът на продуктите, чийто износ от Русия за Украйна е забранен, се допълва от рециклируема хартия или картон (отпадъчна хартия и свързаните с тях отпадъци). Решението влиза в сила на 17 декември.    ", "date": "2019.12.17", "title": "Русия разшири санкциите срещу Украйна"}
{"url": "https://www.actualno.com/dobrich/ucheni-prognozirat-niski-dobivi-ot-pshenica-ako-njama-snjag-prez-januari-news_1416523.html", "text": "      Ако се повтори миналогодишната безснежна зима, ситуацията с пшеницата ще е много тежка. Това каза пред завеждащият отдел „Селекция на пшеницата“ към Добруджанския земеделски институт проф. Иван Киряков. Очакванията му са за ниски добиви от хлебно зърно, ако през януари не падне достатъчно сняг. Житницата на България и миналата зима остана без сняг, но имаше запаси от влага от 2018 г., прави уговорка ученият. Есента беше необичайно топла и с недостатъчно валежи, а и сушата от миналата година се отразява на посевите.      В момента пшениците са в бавно развитие, някои посеви са прораснали повече, но са в добро състояние. Риск има от рязко падане на температурите, но засега синоптичните прогнози са оптимистични, са наблюденията на проф. Киряков.\r\nТази есен над 1,2 млн. дка в Добричко бяха засети с пшеница. ", "date": "2019.12.17", "title": "Учени прогнозират ниски добиви от пшеница, ако няма сняг през януари"}
{"url": "https://www.actualno.com/vraza/obshtina-vraca-osiguri-koledni-bonusi-za-raboteshtite-v-detskite-gradini-i-jasli-news_1416641.html", "text": "      Изпълнявайки договореностите в Колективния трудов договор в отрасъл „Здравеопазване“ и оценявайки достойния труд на специалистите от „Детско и училищно здравеопазване“, Ръководството на Община Враца осигури допълнителни бонуси за Коледа и Нова година на всички медицински специалисти от здравните кабинети на детски градини и училища, яслени групи на детските градини, както и персоналът, работещ в детските ясли и детските кухни на Община Враца.      Размерът на допълнителното трудово възнаграждение е една брутна работна заплата, пропорционално на реално отработените дни, за всички работещи по трудово правоотношение към 30.11.2019 г. ", "date": "2019.12.17", "title": "Община Враца осигури коледни бонуси за работещите в детските градини и ясли"}
{"url": "https://www.actualno.com/society/iztegliha-nad-13-000-litra-nekachestveni-goriva-ot-pazara-news_1416618.html", "text": "      В навечерието на традиционните ваканционни пътувания за Коледа и Нова година, инспектори на Държавна агенция за метрологичен и технически надзор (ДАМТН) провериха 51 обекта, разпространяващи течни горива, на територията на цялата страна. Екипи на Главна дирекция контрол на качеството на течните горива (ГД ККТГ) са извършили  48  планови проверки на бензиностанции. Изпълнена е и една проверка по сигнал, съобщиха от Агенцията.      Съвместно с органите на МВР, Агенция Митници и НАП са  проверени 2 бензиностанции. При инспекциите са взети 77 проби от течни горива. От тях 32 проби са на автомобилни бензини, 42 проби на гориво за дизелови двигатели, 3 проби на маркирано гориво за извънпътна техника  и селскостопански машини.   След изпитване в акредитирана лаборатория, за 6 от взетите проби са установени несъответствия с изискванията на Закона за чистотата на атмосферния въздух (ЗЧАВ) и  Закона за енергията от възобновяеми източници  (ЗЕВИ).\r\nПри 4 от пробите е установено несъответствие на течните горива с изискванията за качество, съгласно изискванията на ЗЧАВ. Най-често срещаното отклонение от нормите, заложени в „Наредбата за изискванията за качеството на течните горива, условията, реда и начина за техния контрол“ (НИКТГУРНТК) при автомобилните бензини е по показател „дестилационни характеристики”. При горивото за дизелови двигатели е установено несъответствие за показател „пламна температура”. За останалите 2 проби е установено несъответствие с изискванията на ЗЕВИ за съдържание на биогориво в течно гориво.  В резултат на тези проверки и във връзка с установените несъответствия, от началото на месец декември 2019 г. от пазара са изтеглени 13861 литра течни горива. От тях 3624 литра са автомобилен бензин, а 10237 литра са гориво за дизелови двигатели. На нарушителите са издадени  3 Наказателни постановления (НП) с наложени имуществени санкции в размер общо на  30 000 лв. ", "date": "2019.12.17", "title": "Изтеглиха над 13 000 литра некачествени горива от пазара  "}
{"url": "https://www.actualno.com/smolyan/goblen-brodiran-tri-godini-podari-jena-na-smoljanska-cyrkva-news_1416540.html", "text": "      Гоблен „Тайната вечеря“ - по подобие на картината на Леонардо да Винчи, подарява на църквата „Св. Висарион Смоленски“ жена от Дома за възрастни хора във Фатово. Днес тя го предостави на Николай Мелемов – кмет на Смолян, като волята й е той да го дари на храма за предстоящия празник Рождество Христово, съобщиха от пресцентъра на общината.      Мария Купенска е от Габрово. Тя е бродирала гоблена в продължение на три години. „Аз съм християнка и винаги съм се възхищавала на твореца Леонардо да Винчи. Затова реших да избродирам този гоблен за църквата“, казва Мария. Тя е дарявала и други гоблени на православни храмове.  Кметът на Смолян се свързал с ктиторката на църквата Здравка Баткова и я информирал за желанието й.\r\nДо Рождество Христово гобленът ще бъде предоставен на храма „Св. Висарион Смоленски“, а Мария ще получи документ за дарението, уточняват още от общината. ", "date": "2019.12.17", "title": "Гоблен, бродиран три години, подари жена на смолянска църква"}
{"url": "https://www.actualno.com/europe/dvama-evrodeputati-iskat-angel-djambazki-da-im-se-izvini-news_1416640.html", "text": "      Двама евродепутати са изпратили писмо до председателя на Европейския парламент Давид Сасоли, в което настояват да получат официално извинение от , предаде БНР.      Поводът за писмото на Карима Дели от групата на Зелените (Европейски свободен алианс) и Исмаил Ертуг от Прогресивния алианс на групата на социалистите и демократите, е негово изказване пред българското издание на Euroactiv, в което подчертава произхода им, съответно алжирски и турски. Двамата са евродепутати съответно от Франция и Германия.   В писмото се настоява Сасоли да обмисли и налагане на допълнително наказание - мъмрене, като се цитира конкретен член от хартата на основните права на ЕС, който е нарушен в случая.\r\nСъпредседателят на групата на Зелените/Европейски свободен алианс Филип Ламбер изрази възмущението си в пленарна зала.  „Смятам, че . Всички сме европейски депутати, всички сме от различен произход и затова и дума не може да става да се стигматизират колеги заради това. И ви моля, господин председател, да призовете г-н Джамбазки да спазва реда“, каза той.\r\nПредседателят на Прогресивния алианс на социалистите и демократите Ираче Гарсия определи изказването на като „напълно неприемливо“. Тя заяви, че в Европейския парламент има норми, които трябва да се спазват и че не може да се допуснат расистки изказвания там, като поиска председателя Давид Сасоли да предприеме необходимите мерки, за да не се повтаря случаят.    ", "date": "2019.12.17", "title": "Двама евродепутати искат Ангел Джамбазки да им се извини"}
{"url": "https://www.actualno.com/africa/putin-i-erdogan-obsydiha-libija-i-sirija-v-telefonen-razgovor-news_1416642.html", "text": "      Турският президент Реджеп Ердоган и руският му колега Владимир Путин проведоха телефонен разговор за ситуацията в Либия, съобщава „Сабах“, цитиран от БГНЕС.      Двамата лидери обсъдиха и .   Следващият месец Ердоган и Путин ще се срещнат, за да обсъдят подробностите за плана, създаден от Турция за оказване на военна подкрепа на , заяви Кремъл по-рано днес.\r\n\"Русия подкрепя всички усилия на отделните държави по отношение на \", заяви говорителят на Кремъл Дмитрий Песков.  Турция и Либия подписаха на 27 ноември след среща между Ердоган и ръководителя на съвета на Правителството на националното споразумение Файез ал Сарадж в Истанбул. Една от сделките е изключително важна за даване възможност на Турция да , като същевременно предотвратява всякакви фактически действия, предприети от други държави в региона. Другото споразумение очертава военното сътрудничество.\r\nСделката предлага турска подкрепа за създаването на на полицията и военните в Либия, както и засилено сътрудничество в разузнаването и в отбранителната индустрия. След споразумението за военно сътрудничество Ердоган заяви, че Анкара може да обмисли изпращането на войски в Либия, ако либийското правителство поиска военна помощ. В резултат на това споразумението стана една от водещите теми в дневния ред на парламента.   Сделката очертава създаването на военно поделение с функция на полицейски сили, които да функционират в Либия с турско обучение. Турция също ще предостави консултации, опит, планиране и оборудване. Тя също така очертава създаването на офис за организиране на сътрудничество в областта на отбраната и сигурността между двете страни.    Освен това споразумението включва и възможността двете страни да си сътрудничат в областта на сигурността и отбраната, борбата срещу тероризма и нелегалната миграция, както и сигурността на морското, въздушното пространство и сухопътните граници и предотвратяването на контрабандата. Двете държави също трябва да действат заедно за обучение и обмен на информация при природни бедствия, провеждане на съвместни учения, управление на персонала и двустранни официални посещения. Очаква се двете страни да обменят и разузнавателна информация, да си сътрудничат по оперативни и логистични въпроси и да обменят информация за логистични системи, военна медицина и здравни услуги, електронни информационни системи, киберзащита, защита на мира, хуманитарна помощ и борба с пиратите. Ще има и обмен на персонал за подобряване на професионалното обучение, както и социални, спортни и културни събития. ", "date": "2019.12.17", "title": "Путин и Ердоган обсъдиха Либия и Сирия в телефонен разговор "}
{"url": "https://www.actualno.com/curious/novata-mis-bylgarija-vyzbudi-facebook-sys-snimka-v-cjal-ryst-news_1416560.html", "text": "      Eднa oт нaй-oдумвaнитe нocитeлки нa титлaтa рeши дa oтвърнe нa мacoвитe пoдигрaвки и пoдмятaния пo нeин aдрec, кaтo пoкaжe нa цeлoкупния бългaрcки нaрoд, чe нe e прaв.      Тя рeши дa рaзcee cъмнeниятa oтнocнo външнocттa cи пo eдинcтвeния възмoжeн нaчин (cпoрeд нeя мoжe би) и публикувa в coциaлнитe мрeжи cвoe гoлo ceлфи.   Нoвaтa ни миcкa ce пуcнa пo дocтa eкcтрaвaгaнтeн бaнcки кocтюм и пo тoзи нaчин ce oпитa дa дoкaжe кoлкo e крacивa.\r\nМиcкaтa, кoятo e cмятaнa зa нaй-нeпoдхoдящaтa нocитeлкa нa кoрoнaтa ce пoхвaли oт Бaнcкo, къдeтo ce глeзи cъc CПA прoцeдури.    e пoрeднaтa миcкa, кoятo e cмятaнa зa крaйнo нeдocтoйнa дa нocи кoрoнaтa, приcъъждaнa нa нaй-крacивaтa бългaркa зa гoдинaтa.   Дoри c гoлaтa cи cнимкa тя нe уcпя дa прoмeни oбщecтвeнoтo мнeниe и дa рaзcee cъмнeниeтo, чe e cтaнaлa първa пo чecтния нaчин.    Друг e въпрocът, чe фeнoвeтe дaлeч нe ca впeчaтлeни oт физичecкитe ѝ дaнни и гoлoтaтa пo никaкъв нaчин нe я прaви пo-хубaвa.  ", "date": "2019.12.17", "title": "Новата Мис България възбуди Facebook със снимка в цял ръст"}
{"url": "https://www.actualno.com/europe/ankara-sys-stremej-za-nova-stranica-v-otnoshenijata-s-bruksel-news_1416636.html", "text": "      Анкара очаква с нетърпение да отвори нова глава в отношенията си с Европейския съюз (EС). Това заяви заместник-министърът на външните работи и отговарящ по въпросите на ЕС Фарук Каймакчъ, цитиран от вестник Sabah.      \"През 2020 г. имаме възможност да отворим нова страница в отношенията между Турция и ЕС. Искаме го искрено\", каза той и добави, че Анкара също очаква подобно положително отношение от Брюксел.\r\nОценявайки двустранните отношения през 2019 г. и с поглед към бъдещите очаквания до 2024 г., когато мандатът на настоящия парламент на ЕС приключва, Каймакчъ засегна няколко въпроса за Блока.\r\nЕдна от тези теми е Brexit. Говорейки за решението на Великобритания да напусне ЕС през 2016 г., Каймакчъ каза, че процесът на напускане все още продължава. \"Когато погледнем към 2019 г., един от най-важните въпроси беше, че процесът по Brexit започна през 2016 г. и все още не е постигнал резултат\", обясни той.     Каймакчъ добави също, че Великобритания никога не е ставала пълноправен член на Блока, тъй като никога не се е присъединявала към Шенген, никога не е приемала общата парична политика или общата политика за сигурност и външна политика. \"Великобритания винаги е била нарушител в сделките на ЕС от самото начало. Напускането ѝ няма да бъде изненада. Но все още има вероятност Brexit да не се случи\", отбеляза още експертът, пише БГНЕС.\r\nОценявайки процеса на Brexit от гледна точка на Турция, Каймакчъ каза: „Как ще се случи Brexit, е важно за нас. Ако Великобритания установи отношения с митническия съюз, след като напусне ЕС, тогава ще ни трябва нов модел на търговски отношения с Обединеното кралство. В противен случай можем да се сблъскаме с проблеми в много сектори. Турция е свързана с ЕС с партньорски отношения. Нашите граждани, които живеят във Великобритания, имат някои права поради нашите партньорски сделки. Ако се случи Brexit, тези права ще бъдат изгубени или невалидни. Така че поддържаме преговори.\r\nВ кампанията за референдум за Brexit, групата, която се стреми да напусне ЕС, използва антитурски лозунги, за да спечели ксенофобските гласове. Кампанията абсурдно аргументира, че ако Великобритания остане държава членка и в случай на членство на Турция в Блока, „80 милиона турци ще дойдат в нея“. Това беше заблуждаващ лозунг, който остана неоспорен от наблюдателите на кампанията и рекламите в Обединеното кралство.    Турция е единствената държава извън ЕС, която има споразумение за митнически съюз с него, подписано през 1966 г. В оценката си от 21 декември 2016 г. Комисията на ЕС предложи преработка на настоящата сделка, която обхваща само ограничен брой видове промишлени продукти и изключва селското стопанство, обществените поръчки и услуги.\r\nКаймакчъ също подчерта възхода на популизма и крайнодесните в целия ЕС. \"Това е ситуация, която затруднява разширяването в ЕС. Сблъскваме се със ситуация, при която виждаме, че някои пристрастия към исляма и турското общество се възраждат\". Заявявайки, че едностранността също нараства в западния свят, Каймакчъ подчерта ролята на САЩ и Доналд Тръмп в нарастването на едностранността в целия свят.   Крайнодесните политически партии и групи са известни с враждебността си към миграцията, мултикултурализма и европейската интеграция. Те също са твърди противници на възможното членство на Турция в ЕС. Мнозина смятат, че молбата за членство в Турция е отложена от години поради нейната културна и религиозна идентичност. През периода откакто Турция кандидатства за пълноправно членство, много страни от Източна Европа с големи демократични пропуски бяха приети в съюза. Освен това, неотдавнашната \"демократична рецесия\" в много страни членки на ЕС предизвиква въпроси за принципите и ценностите на съюза.\r\nЗаявявайки, че Турция е изпълнила 66 от 72-те необходими критерии, за да бъде член на ЕС, Каймакчъ каза: „Нашата цел е да приемем останалите 6 критерия в пакет“.      ", "date": "2019.12.17", "title": "Анкара със стремеж за нова страница в отношенията с Брюксел"}
{"url": "https://www.actualno.com/asia/unesko-objavi-turkmenskite-kilimi-za-svetovno-kulturno-nasledstvo-news_1416530.html", "text": "      Президентът на Туркменистан във вторник оцени като \"историческо\" съобщението, че традиционните  килими, ръчно тъкани, са признати за световно културно наследство от Организацията на обединените нации.      Гурбангули Бердимухамедов заяви, че това е \"доказателство за световното признание на нашите чудни килими\" и ще помогне за популяризирането им в чужбина, предадоха световните агенции, цитирани от БГНЕС.\r\nВековната семейна традиция беше добавена в списъка на нематериалното културно наследство на ЮНЕСКО този месец.\r\nСредновековният италиански търговец и пътешественик Марко Поло е сред най-известните почитатели. Той е написал, че \"тук се правят най-добрите и красиви килими в света\".  Днес туркменските килими неизбежно са част от помпозни държавни церемонии, независимо дали става дума за откриване на жп гара насред пустинята, или за тържества в столицата Ашхабад. Те също имат своя държавен празник в последния уикенд през май и присъстват на националния флаг.\r\nТъкането на килими присъства в книга, автор на която е всемогъщият Бердимухамедов, наречена „Небесна красота“, в която той нарича килима „Вечен химн на живота“.\r\nНационалният музей на килимите съдържа повече от 2000 килима, много от миналите векове и един с „великански“ размери, изтъкан през 2001 г. от 40 тъкачи.       Килимът с размери 14 на 20 метра, който тежи 1,5 тона, превърна страната в носител на рекорд на \"Гинес\", въпреки че сега титлата се държи от килим, изтъкан в Иран.\r\nИзтъкаването на килим от четири квадратни метра може да отнеме няколко месеца поради плътността на килимите - един квадратен метър може да се състои от до 400 000 възела.\r\nЦените на вълнените килими са около 115 долара на квадратен метър, докато коприненият килим може да струва двойно.\r\nОбикновено моделите отразяват номадското племенно изкуство и включват елементи от различните видове животни. ", "date": "2019.12.17", "title": "ЮНЕСКО обяви туркменските килими за световно културно наследство "}
{"url": "https://www.actualno.com/curious/pylen-spisyk-s-pochivnite-dni-v-bylgarija-za-2020-news_1416561.html", "text": "      Идва краят на 2019 и с това неминуемо започваме да гледаме календара за следващата година за дните, в които ще работим и почиваме.      2020 е високосна година и има 366 дни. От тях 250 са работни, 16 са официални празници и 100 се падат уикенд. и са всъщност 12 дни, но 4 от тях съвпадат със събота или неделя, което означава, че по закон първият ден от работната седмица след тях е почивен.\r\nПрез 2020 работните дни ще са 250 или 2000 работни часа при стандартните 40 часа на работна седмица. Най-натовареният месец е юли с 23 работни дни, а най-свободният е май само с 18.   Нова година на 1 януари (сряда)\r\nДенят на Освобождението на България на 3 март (вторник)\r\nВеликден между 17 до 20 април (петък до понеделник)    Денят на труда на 1 май (петък)\r\nДенят на Българската армия (Гергьовден) на 6 май (сряда)\r\nДенят на българската просвета и култура и на славянската писменост на 24 май (неделя)   Съединението на България на 6 септември (неделя)\r\nДенят на независимостта на България на 22 септември (вторник)   Коледа между 24 и 28 декември (четвъртък до понеделник, защото 26 декември се пада в събота) ", "date": "2019.12.17", "title": "Пълен списък с почивните дни в България за 2020 "}
{"url": "https://www.actualno.com/asia/erdogan-razkri-kakvo-go-e-tlasnalo-kym-operacijata-v-severoiztochna-sirija-news_1416577.html", "text": "      Липсата на международна подкрепа за милионите бежанци на територията на Турция е тласнало страната към операцията в Североизточна Сирия, заяви турският лидер Реджеп Таийп Ердоган, цитиран от AFP.      „Никой изглежда не е склонен да ни помогне“, заяви президентът пред глобалните лидери, събрани в Женева.   „Когато не получихме нужната подкрепа от международната общност, трябваше да се погрижим за себе си“, каза той за решението на да влезе в Сирия, за да изчисти т. нар. зона за сигурност с цел изпращане на част от повече от трите милиона сирийски бежанци в Турция обратно в тяхната страна, предаде агенция Фокус. ", "date": "2019.12.17", "title": "Ердоган разкри какво го е тласнало към операцията в Североизточна Сирия"}
{"url": "https://www.actualno.com/pernik/pernichani-iskat-krizisen-plan-za-dejstvie-news_1416491.html", "text": "      Жители на пернишкия квартал \"Църква\" и селата Кладница, Рударци и Драгичево ще почистват днес водосбор „Сива Грамада” на Витоша. Доброволческата акция е организирана от кметовете на четирите села съвместно с представители на ВиК, а целта е да се възстанови водосборът и да бъде включен във Витошкия водопровод, предаде БНР.       В сряда, когато ще влезе в сила и новият режим, при който ще се пуска и спира веднъж в денонощието по различно време в отделните части на Перник и населените места, . На заседанието кметът Станислав Владимиров покани и кметовете на населени места. В четвъртък ще заседава местният Общински съвет, а темата за водата е първа точка в дневния ред.   Кметът на Рударци Богдан Богданов заяви, че около 16-20 човека ще се качат на височина над 1500 метра, над селата, за да почистят водохващането, което, по думите му, от години не се поддържа.\r\nТой коментира, че за населените места, които не се снабдяват с вода от язовир \"Студена\", въвеждането на режим е в знак на солидарност с подложените на строг воден режим в Перник, но има и хора, които са готови да протестират.  Богданов прогнозира, че е възможно и въвеждане на бедствено положение в Перник, заради кризата с водата.\r\nКамелия Радева, която е част от хората, написали отворено писмо до премиера Бойко Борисов, в което се искат , както и на заместник регионалния министър Николай Нанков, заяви, че все още нямат отговор на изпратените въпроси и конкретни искания.   Според нея перничани могат да радикализират действията си, но са отговорни хора. \"Ако администрациите продължават да са толкова неадекватни в действията си, разбира се, че и това ще се случи\", категорична бе тя.    По думите на Радева трябва да се въведе кризисен план за действие - със срокове, отговорници, координатори, ежедневен мониторинг, \"нещо, което не се въведе от месец\". \"Министрите бяха заети да гасят пожара в медиен план, но това не се случи, дори изявите им нагнетяват положението, защото са неадекватни\", каза тя и добави: \"Институциите са длъжни да свършат работата, за която са определени\". \r\nТя заяви, че перничани ще си търсят правата докрай. ", "date": "2019.12.17", "title": "Перничани искат кризисен план за действие"}
{"url": "https://www.actualno.com/starazagora/prokuraturata-v-kazanlyk-se-samosezira-za-sluchaj-s-porazeno-ot-tok-dete-news_1416547.html", "text": "      След като се самосезира Районна прокуратура - Казанлък, разпореди проверка по реда на Надзора за законност, защита на обществения интерес и правата на гражданите, съобщават от Апелативна прокуратура - Пловдив. Поводът са публикации и репортажи за пострадало 10-годишно момче, което на 11 декември е поразено от електрически ток в училищния двор на Основно училище (ОУ) „Антон Страшимиров“ в Казанлък.      Проверката трябва да установи на фактите по случая - собствеността на електрическия стълб с монтирания на него трансформатор, да се изиска и приложи към преписката писмен отговор от собственика, включително негов местен представител, каква функцията на съоръжението и какви мерки за обезопасяването му ще се предприемат. \r\nСлед приключване на проверката казанлъшката прокуратура ще се произнесе и ще издаде предписания на собственика за обезопасяване на обекта, ако е необходимо. \r\nРайонна прокуратура - Казанлък, ръководи и разследване за престъпление по чл.137 от Наказателния кодекс - че на 11 декември в двора на казанлъшкото ОУ „Антон Страшимиров“ е изложено на опасност 10-годишното момче, което е лишено от възможността да се самозапазва поради малолетство.   ", "date": "2019.12.17", "title": "Прокуратурата в Казанлък се самосезира за случай с поразено от ток дете"}
{"url": "https://www.actualno.com/starazagora/chudnata-elha-obedini-stara-zagora-v-podkrepa-na-decata-s-uvrejdanija-news_1416563.html", "text": "      В четвъртък и петък материалите за арт терапия на децата с увреждания, които тази година събира инициативата \"Чудната елха\" на старозагорския омбудсман Надежда Чакърова, ще стигнат до малчуганите.      Особено активно в кампанията отново се включиха децата учителите от Детска градина 66 „Детски рай”, които изработиха коледни картички, които продаваха на базар. Средствата от продажбата им те използваха за купуването на материали, които дариха на „Чудната елха”.\r\nТазгодишната кампания е изключително успешна, изрази задоволството си общественият посредник. „Всяко дете има нужда от любов по Коледа и затова се опитвам всяка годин, с общите усилия на старозагорци, това да се случи. Щастлива съм, че инициативата се превърна в деца помагат на деца”, коментира Чакърова.\r\nВ „Чудната елха” тази година са се включили много старозагорци, както и ученици от Гимназията с преподаване на чужди езици „Ромен Ролан”, Второ основно училище \"Петко Рачов Славейков\", Профилираната природо-математическа гимназия \"Гео Милев\", Професионалната гимназия по строителство, архитектура и геодезия \"Лубор Байер\" и е подкрепена от Районен съд Стара Загора.  Надежда Чакърова се надява кампанията да стане устойчива традиция на Стара Загора. ", "date": "2019.12.17", "title": "\"Чудната елха\" обедини Стара Загора в подкрепа на децата с увреждания "}
{"url": "https://www.actualno.com/business/kiril-domuschiev-e-chetvyrtijat-naj-bogat-bylgarin-news_1416580.html", "text": "      Собственикът на Кирил Домусчиев е четвъртият най-богат българин. Това пише чешкото издание sport.tn.nova.cz в материал, в който запознава читателите си с клуба, в който занапред ще работи чешкият специалист Павел Върба. Според медията, състоянието на боса на разградчани е 950 милиона долара.      Sport.tn.nova.cz пише още, че благодарение на парите на Домусчиев Лудогорец е попаднал в позицията на най-добрия български отбор.   Посочва се, че българският бизнесмен действа главно в областта на фармацевтичната индустрия и дори в Чехия се продават произведени от неговия завод препарати за животни.    ", "date": "2019.12.17", "title": "Кирил Домусчиев е четвъртият най-богат българин"}
{"url": "https://www.actualno.com/europe/evropa-dogovarja-novi-pravila-za-zeleni-investicii-news_1416566.html", "text": "      Комисиите по околна среда и по икономически и парични въпроси в Европейския парламент (ЕП)  съобщиха за постигнато предварително споразумение между преговорния екип на ЕП и представители на Съвета на ЕС за нови критерии за определяне (taxonomy rules), информира пресслужбата на ЕП.      Така наречената „регулация на таксономията“ предвижда  да се вземат предвид , когато се оценява колко устойчива е икономическата дейност: смекчаване на климатичните промени и адаптиране; устойчиво използване и опазване на водните и морските ресурси; преход към кръгова икономика, включително предотвратяване на отпадъците и увеличаване на усвояването на вторични суровини; предотвратяване и контрол на замърсяването; защита и възстановяване на биоразнообразието и екосистемите.   Икономическата дейност трябва да допринесе за постигане на една или повече от горните цели и да не навреди значително на никоя от тях, се казва в споразумението. Неговата трябва да се измерва с помощта на унифицирана система за класификация, тъй като националните етикети, основани на различни критерии, затрудняват инвеститорите да сравняват зелени инвестиции, като по този начин ги възпират да инвестират през граница.\r\nТекстът не изключва конкретни технологии или сектори от екологични дейности, с изключение на твърди изкопаеми горива, като въглища или лигнитни въглища. обаче не са изрично изключени от регламента. Тези дейности потенциално могат да бъдат обозначени като стимулираща или преходна дейност в пълно спазване на принципа „не нанасят значителна вреда“.  Критериите за таксономия трябва да гарантират, че имат нива на емисии на парникови газове, съответстващи на най-добрите резултати в сектора или индустрията. Дейностите не трябва нито да възпрепятстват развитието на нисковъглеродни дейности, нито да допринасят за ефектите на интензивно блокиране на въглерода, се казва в текста.\r\nПодобно правило ще се прилага за дейности, които директно дават възможност на даден сектор да подобри своите екологични показатели (като например производство на вятърни турбини за електроенергия).   Предварителното споразумение, постигнато от преговорния екип на ЕП, ще трябва да бъде одобрено окончателно първо от двете участващи комисии и после с пленарно гласуване. Комисията редовно ще актуализира техническите критерии за преглед на дейностите по прехода и улесняващите дейности. До 31 декември 2021 г. трябва да бъдат преразгледни критериите за скрининг и да се определят критерии за това, когато дадена дейност има значително отрицателно въздействие върху устойчивостта.     ", "date": "2019.12.17", "title": "Европа договаря нови правила за зелени инвестиции"}
{"url": "https://www.actualno.com/motoring/nokian-tyres-e-pyrvijat-proizvoditel-na-gumi-predlagasht-torbi-chastichno-izraboteni-ot-biomaterial-news_1416585.html", "text": "      Nokian Tyres заменя торбите за гуми с по-екологични. Производството на торби с частична употреба на биоматериал намалява емисиите на въглероден диоксид с до 75% в сравнение с производството на торби от чиста или рециклирана пластмаса.   “Като група искаме да поведем индустрията в посока на устойчивост и да разгледаме трудностите свързани с производството на една гума през целия ѝ експлоатационен живот, от суровините и производството до правилното рециклиране. Производството на торби за гуми от екологично чисти материали е част от това.”, казва Марко Макела, ръководител отдел „Продажби“ в Nokian Tyres.\r\nОколо 40,000 килограма пластмаса годишно се е използвала досега за торбите на Nokian Tyres във Финландия и Норвегия. Производството на новите торби за гуми със зелен полиетилен и чист полиетилен с ниска плътност ще произвежда около 20.02 тона въглероден диоксид, докато производството на торби от чиста пластмаса произвежда около 88 тона, а от рециклирана пластмаса около 44 тона. Етикетът „I’m green“ обозначава употребата на по-екологични суровини По-ниското ниво на отделени емисии причинени от производството на торби е резултат от по-големият дял на био суровини – етилен от захарна тръстика на биологична основа. Захарната тръстика вече е абсорбирала въглероден диоксид от атмосферата във фазата си на растеж, и по този начин намалява крайното ниво на емисиите за производството на торбите. Торбите за гуми получиха етикета „I’m Green“ за своята екосъобразност. Nokian Tyres е първият производител на гуми в света, който предлага торби за гуми, които носят този етикет.\r\nЕтикетът „I’m Green“ е собственост на нефтохимичната компания Braskem и неговата употреба е стриктно контролирана и регулирана. Над 50% от използваните суровини в продукта е нужно да бъдат зелен полиетилен, за да може да отговори на изискванията. В торбите за гуми, които използват Nokian Tyres употребата на зелени полиетилени е 55%.   ", "date": "2019.12.17", "title": "Nokian Tyres е първият производител на гуми, предлагащ торби, частично изработени от биоматериал"}
{"url": "https://www.actualno.com/moresport/kubrat-pulev-beshe-povishen-v-zvanie-lejtenant-news_1416567.html", "text": "      Претендентът за световната титла в кат. тежка на международната боксова федерация (IBF) Кубрат Пулев е повишен във военно звание. Настоящият сержант от резерва става лейтенант от резерва на Въоръжените сили на Република България.      Тържествената церемония по присвояване на военното звание лейтенант на Пулев ще е утре в Министерството на отбраната.   Пагоните ще му връчи лично министърът на отбраната Красимир Каракачанов в присъствието на зам.-началниците на отбраната генерал-лейтенант Димитър Илиев и вицеадмирал Емил Ефтимов, представители на Министерството на младежта и спорта и други официални гости, информираха от пресцентъра Министерство на отбраната.\r\nМинистърът на отбраната Красимир Каракачанов ще награди и десетте най-добри спортисти на Министерството на отбраната, военните спортни клуба, класирани на първите три места в държавните военни първенства на Националната военна спортна федерация, и други изявени през годината състезатели и спортни деятели с принос към българския военен спорт.  Като аматьор Кубрат Пулев бе състезател на ЦСКА и често попадаше в десетката на най-добрите спортисти на спортното дружество, което е под егидата на МО. ", "date": "2019.12.17", "title": "Кубрат Пулев беше повишен в звание лейтенант"}
{"url": "https://www.actualno.com/society/za-koleda-wwf-si-pojelava-oshte-poveche-istinski-gori-news_1416486.html", "text": "             „За моята Коледа е нужна повече от една елха“ е кампания на природозащитната организация WWF. С безмълвната си молба животните в гората призовават нас – хората да запазим техния дом, защото няма къде другаде да отидат. Екипът на WWF го прави всеки ден, но има нужда от помощ!\r\nWWF опазва българските гори вече в продължение на 20 години и създава естествен дом за горските обитатели. До момента с помощта на доброволци и дарители експертите на природозащитната организация са посадили близо половин милион дръвчета из цяла България.   Сега се полагат основите на нова гора на брега на Марица. 12 хиляди фиданки от осем вида дървета ще вдъхнат нов живот на крайречна местност до гр. Стамболийски. Те са специално подбрани и отгледани така, че да имат възможно най-голям шанс да се захванат и оцелеят. Част от тях вече са засадени, но има още много работа.\r\nНека не забравяме, че крайречните гори са изключително ценни. Те са дом за дивите животни, но са истинско богатство и за хората. Укрепват бреговете, предпазват от наводнения, поглъщат праха, подобряват качеството на водите. И не на последно място предлагат приятна среда за отдих и почивка за всички нас. Въпреки огромното им значение, те са унищожавани векове наред с цел освобождаване на територии за пасища и земеделски земи.\r\nА създаването на нова гора е сложен и отговорен процес, основан на дългогодишни изследвания и наблюдения. Експертите на WWF предупреждават, че от залесяването има смисъл само когато се спазват някои основни правила. Задължително трябва да се вземат предвид климатичните особености, характеристиките на почвата, естествената растителност на района, вида на фиданките, както и местното биоразнообразие. Създаването на нова гора не свършва с полагането на фиданките в земята. Длъжни сме да се грижим за тях най-малко три години след залесяването.    От WWF знаят от какво се нуждаят младите дръвчета. Грижата за тях е част от ежедневната им работа и я вършат с удоволствие. Но, за да продължат да го правят, имат нужда от помощ.  Подкрепете Коледната инициатива на WWF с sms абонамент с текст  на латиница DMS GORA на 17777 (за всички мобилни оператори). Цената на месечното дарение е само 5 лв.\r\nWWF има нужда от Вас, за да продължи да пази българската природа!\r\nБлагодарим Ви от сърце и Ви желаем весели празници!    ", "date": "2019.12.17", "title": "За Коледа WWF си пожелава още повече истински гори"}
{"url": "https://www.actualno.com/asia/pyrvijat-proizveden-v-kitaj-samoletonosach-vleze-na-vyoryjenie-news_1416532.html", "text": "      Първият самолетоносач китайско производство влезе на въоръжение в Саня, провинция Хайнан, съобщава South China Morning Post.      Това е голяма крачка в усилията на държавата да се превърне в морска сила, което се приема с безпокойство от съседни държави и САЩ.     Военноморските сили на Китай получиха самолетоносача на церемония, на която присъства китайският президент Си Дзинпин.  Новият самолетоносач се казва \"Шандун\". През миналия месец корабът, известен преди като Type 001A, премина през стратегическия Тайвански проток при провеждане на \"научни изпитания и рутинни тренировки\" и се насочи към Южнокитайско море.\r\nФазата на изпитания продължи по-дълго от очакваното от някои наблюдатели, които предполагат, че може да има технически проблеми. Самолетоносачът проведе първите изпитания през май 2018 г.\r\nЗа сравнение първият китайски самолетоносач \"Ляонин\", крайцер съветски клас \"Кузнецов\", който е достроен като самолетоносач, влязъл на въоръжение през 2012 г., премина през 13-месечни изпитания преди да влезе на въоръжение.         Новият кораб е модифицирана версия на клас \"Кузнецов\". Той може да превозва 36 изтребителя J-15 в сравнение с 24 на \"Ляонин\". Според експерти новият самолетоносач може да носи 40 самолета, включително хеликоптери Z-9 и самолети KJ-600.\r\nDalian Shipbuilding Industry започна работа върху кораба през ноември 2013 г.\r\nПекин е избрал Саня за приемане на въоръжение на самолетоносача, защото военното ръководство иска да подчертае геостратегическата база на втория самолетоносач на Китай.\r\nСамолетоносачът е с дължина 315 метра, водоизместимост 64 000 тона, скорост от 31 възела (57 километра), обсег от 25 928 километра. Екипажът е от 2626 души.    ", "date": "2019.12.17", "title": "Първият произведен в Китай самолетоносач влезе на въоръжение"}
{"url": "https://www.actualno.com/europe/evrodeputat-kym-premiera-na-malta-vseki-den-kojto-ostavate-na-vlast-e-sram-news_1416581.html", "text": "      Малта трябва да ускори реформите, необходими за борбата с корупцията - това каза в Европейския парламент заместник-председателят на Европейската комисия за ценностите и прозрачността Вера Йоурова, предаде БНР. Тя каза това по време на дебат, посветен на върховенството на закона в страната в рамките на последните разкрития около .      \"Един от най-големите приоритети за Малта е да укрепи независимостта на съдебната система, особено по отношение на назначенията и освобождаванията на съдиите, както и да създаде отделна и напълно независима прокурорска служба. Необходимо е също така да се положат още усилия за разкриването и и задействането на рамката за борбата с прането на пари. Тук все още има липса на съществен напредък\", каза Юрова.   \"Нещо не е наред, когато тези, които обещават да служат на народа, използват институциите срещу него и когато демократично избрано правителство е принудено да прикрива убийство на журналист\", заяви евродепутатът от ЕНП Естебан Гонсалес Понс и се обърна към премиера на Малта Джоузеф Мускат така:\r\n\"Обръщам се директно към вас - , е срам за демокрацията и . Всеки ден, в който сте на власт, е шамар в лицето на хилядите малтийски граждани, които настояват за правосъдие и истина\".   ", "date": "2019.12.17", "title": "Евродепутат към премиера на Малта: Всеки ден, който оставате на власт, е срам"}
{"url": "https://www.actualno.com/europe/papata-otmeni-pravila-za-sekretnost-pri-sluchai-na-seksualno-nasilie-news_1416575.html", "text": "       отмени ватиканските правила за секретност, уреждащи случаите на сексуално насилие, съобщи Си Ен Ен, позовавайки се на  Ватикана.      Този ход ще позволи на католическата църква да предаде на гражданските власти документи, свързани със случаи на сексуално насилие. Клоновете на църквата правят това в много страни, но практиката не е универсална, припомня БГНЕС.   Премахването на това, което се нарича \"папска тайна\", също ще позволи на жертвите да бъдат информирани за резултата по своите дела във Ватикана.\r\nСпециалната декларация на папата, наречена Рескрипт, не променя правилата за поверителност около подаване на сигнали за сексуално насилие или процеси във Ватикана срещу предполагаеми насилници.  Декларацията идва на 83-ия рожден ден на папа Франциск. ", "date": "2019.12.17", "title": "Папата отмени правила за секретност при случаи на сексуално насилие "}
{"url": "https://www.actualno.com/books/asociacija-bylgarska-kniga-vrychi-nagradata-za-naj-dobyr-izdatelski-proekt-zlaten-lyv-za-2019-g-news_1416499.html", "text": "       По традиция по време на Софийския международен панаир на книгата организаторът на изложението Асоциация „Българска книга” връчи годишната награда за най-добър издателски проект „Златен лъв” в две категории      „Златен лъв” за издателски проект с най-голяма обществена значимост и с широк медиен интерес се връчи от журналистическо жури в състав д-р Андрей Захариев, Гриша Атанасов, Светлана Дичева, Стефан Джамбазов и Петко Тодоров. Голямата награда, плакет „Златен лъв” 2019 то присъди на издателство „Егмонт” за юбилейните издания на романите за Хари Потър с художник г-н Любен Зидаров за майсторския и нетривиален подход към оформлението. В същата категория с грамоти бяха удостоени издателство „Книгомания” за поредицата „Любимцина публиката” и книгата „Идеи без граници, 30 интервюта със световни артисти” от Даниел Ненчев за представянето на забележителни български творци; издателство „ICU” за сборника „Истории от 90-те” за пресъздаване на атмосферата на 90-те чрез автентични истории на съвременници; издателство „Изток-Запад” за достолепното представяне на най-достолепния съвременен български литературовед проф. Никола Георгиев с тритомника, завършен с „Литературоведският Вавилон” (2019 г.).\r\nЖурналистическото жури реши да „удостои” с Антинаграда издателство „Византия” за „Под игото на съвременен български език” за профанирането на българската литературна класика.   Литературната награда „Златен лъв” в категорията за най-добър издателски проект се връчи от експертно жури  в състав проф. Кирил Гогов, проф. Андреана Ефтимова, проф. Милена Кирова, Федя Филкова и Веселина Райжекова. Отличието се присъжда за книга или поредица от книги с оригинален замисъл или с приносен характер за българската култура, които се отличават с висока стойност на текста като съдържание и стил, принос към образованието и науката, добър превод, оригинален дизайн, илюстрации и добро полиграфическо изпълнение. За тази награда издателствата номинират свои издания, а експертно жури, съставено от специалисти в книжния сектор, избира победителя. От общо единадесетте издателства, които отправиха своите предложения, журито номинира пет издания, които получиха грамоти. Това са „Лора, Яворов и аз. Спомени“ на издателство „Библиотека България“ за оригинален дизайнерски проект и за въвеждане в съвременна употреба на непубликуван в неговата цялост архивен материал; „Поезия“ от Пиер дьо Ронсар на издателство „Колибри” за издателски проект, който комбинира достойнства на превода, дизайна, типографията и полиграфическото изпълнение; „Розата на Балканите“ от Иван Илчев на издателство „Колибри” за оригинален авторски принос към популярното представяне на българската история; „Личният бележник (джобното тефтерче) на Васил Левски“ на издателства „Изток-Запад” за издание на уникален възрожденски документ, придружен от компетентен и подробен научен апарат.\r\nГолямата награда „Златен лъв” 2019 експертното жури присъди на издателство „Ентусиаст“ и Фондация „Културни перспективи“ за „Непозанатото дете“ от Е.Т.А. Хофман.\r\nЧестито на всички отличени с наградата „Златен лъв” тази година!     47-ото издание на Софийския международен панаир на книгата във    ", "date": "2019.12.17", "title": "Асоциация „Българска книга” връчи наградата за най-добър издателски проект „Златен лъв” за 2019 г."}
{"url": "https://www.actualno.com/crime/s-nad-50-spada-brojat-na-telefonnite-izmami-news_1416574.html", "text": "      От 18 октомври до днес има само една телефонна измама. Тя е извъщена на 15 декември в района на Гълъбово. Това каза началникът на сектор \"Измами\" към ГД „Национална полиция” Златка Падинкова, която заедно с екипа й получи наградата „Полицай на годината 2019“, предаде репортер на БГНЕС.      „Наблюдава се спад с над 50% при регистрираните от началото на годината до края на ноември сравнено със същия период на миналата година“, посочи Падинкова.   На въпрос на БГНЕС дали се променя сценарият, по който действат телефонните измамници, началникът на сектор „Измами“ казва, че най-популярен и ефективен си остава този, в който подвеждат, предимно възрастни хора, да съдействат на полицията при провеждане на полицейска операция за залавяне на телефонни измамници или други престъпления.\r\n„Тази схема се оказа най-успешната за , защото те в нея преплитат точно това, за което полицията постоянно говори, а именно превантивната кампания на МВР срещу телефонните измами. Освен това много често измамниците използват и това, че искат, едва ли не, да съхранят и да запазят спестяванията на възрастните хора, за да не станат потенциална жертва на телефонни измамници“, разкрива Падинкова в какво се крие успехът на измамниците.  Според нея измамниците успяват да вкарат в заблуждение жертвите си, защото те са предимно възрастни хора, които са по-наивни и са готови да съдействат на полицията.\r\n„През тази година телефонните измами са малко над 500, в сравнение с миналата година когато бяха над 1100 за 11 месеца“, посочи тя.   Златка Падинкова коментира, че заслугата за наградата „Полицай на годината 2019“ се дължи на неуморната работа на екипът й, който заедно с нея наброява 10 души.    „Ние имахме , при които задържахме организирани престъпни групи през годината. Първата операция беше проведена през април месец. Тогава бяха задържани лица от Горна Оряховица. Операцията беше проведена на територията на България и Румъния. След това последва операция през август, при която бяха задържани извършители на телефонни измами на територията на град Левски и на 9 октомври беше проведена операция във Ветово, където  пак беше задържана организирана престъпна група и мулетата, които бяха от София и други населени места. В рамките на годината секторът организира, координира и проведе около 28 полицейски операции, при които бяха задържани над 70 лица“, отчете Падинкова. ", "date": "2019.12.17", "title": "С над 50% спада броят на телефонните измами "}
{"url": "https://www.actualno.com/healthy/ninova-kym-medicinskite-sestri-otnovo-vi-izlygaha-ne-se-primirjavajte-news_1416483.html", "text": "       Уважаеми медицински сестри, отново ви излъгаха. Помните ли онези 50 милиона за заплати, които след това се оказаха шест и накрая нито един лев не стигна до вас?      Потънаха в увеличената цена на клиничните пътеки. И този път още от същото. Така ще бъде, докато болниците са търговски дружества. Това написа председателят на БСП Корнелия Нинова във Фейсбук.     И какво стана - влязохте с искане за реформа, излязохте с решение за проверки. Че има злоупотреби, има. Ще пошумят месец-два и след това отново постарому. Изиграха ви. Защото Борисов не иска да промени модела. Той му е удобен. Освен, че ви изиграха, ви разделиха и настроиха едни срещу други с лекарите.  А вие знаете, че едни без други не можете, когато влезете в операционната. Сигурно има лекари, които получават 12000 лв. заплата. Но защо не му казахте колко лекари в провинцията получават по 2000 лв. А в колко райони на страната? Хората умират без медицинска помощ просто защото няма никакъв лекар , добави Нинова.\r\nДесет години управление на ГЕРБ гледаме една и съща пиеса - ако има протестиращи,  премиерът ги приема милозливо. Обещава неща, които знае, че няма да изпълни. За по-сигурно внася раздор и разделение между една група българи и друга група българи и ги оставя взаимно да се изтощават.    А пациентите ще почакат. Докога така с некомпетентност, манипулации, разделение и омраза? Уважаеми българи, не се поддавайте на това. И не се примирявайте. И изисквайте вашите пари за вашето здраве. Не бъдете просто публика на поредната пиеска, заявява още Нинова.     ", "date": "2019.12.17", "title": "Нинова към медицинските сестри: Отново ви излъгаха, не се примирявайте "}
{"url": "https://www.actualno.com/crime/propadnali-metalni-konstrukcii-sa-prichina-za-incidenta-na-ploshtadkata-za-radioaktivni-otpadyci-news_1416503.html", "text": "      Около 09:30 часа в понеделник получих обаждане. Казаха ми, че на площадката на Националното хранилище има злополука. Като отидох на място, видях, че има пропаднали метални конструкции. Това каза за агенция „Фокус“ Георги Разложки, зам.-изпълнителен директор с ресор управление в Държавно предприятие \"Радиоактивни отпадъци\" (ДПРАО) по повод от вчера.      „При инцидента имаше четирима пострадали, при които двама загинали. Другите двама са с контузии и откарани в болница. Единият е освободен за домашно лечение. На другият пострадал му предстоят операции, тъй като има счупени крайници и ребра“, каза още Разложки.  Той уточни, че към момента причините за инцидента в момента се изясняват. „Документите са иззети от следствие, от Инспекция по труда. Предстои да се разпитат хората, които са били на място, когато е станал инцидента, за да се види каква е точната причина“, добави още зам.-изпълнителният директор с ресор управление на РАО.   Георги Разложки отбеляза, че дейностите на площадката са прекратени. „Докато върви следствие дейности на площадката, няма да се изпълняват, така е по закон“, допълни Разложки.    ", "date": "2019.12.17", "title": "Пропаднали метални конструкции са причина за инцидента на площадката за радиоактивни отпадъци"}
{"url": "https://www.actualno.com/society/vas-osvobodi-blokiranata-porychka-na-mvr-za-novi-lichni-dokumenti-news_1416490.html", "text": "      С решение на Върховния административен съд . Неин възложител е МВР, като прогнозната й стойност е 286 млн. лв. с ДДС.      Процедурата с наименование \"Проектиране, изграждане и управление на Система за издаване на български лични документи поколение 2019\" бе блокирана от „Дермалог – Ани БГ Консорциум“ първо в Комисията за защита на потребителите, а след това и във ВАС. Обжалвано бе решението, с което в предварителния подбор се определят кандидатите, поканени да подадат оферти - „Веридос ГмбХ и Обединение „Мюлбауер Ай Ди Сървисиз ГмбХ – С§Т“.\r\n„Веридос ГмбХ“ е със седалище в Берлин, Германия. Акционери в компанията са Giesecke+Devrient (60%) и Bundesdruckerei (40%). В сайта им пише, че имат повече от 400  служители по целия свят, дъщерни предприятия, обекти и представители в САЩ, Канада, Мексико, Гърция, Сингапур, ОАЕ и др. \r\n„Мюлбауер Ай Ди Сървисиз ГмбХ – С§Т“ е консорциум от немската компания Muhlbauer и българската „С§Т България“ ЕООД, чийто едноличен собственик е словашкия „С&Т СЕЕ ХОЛДИНГ“. Основана през 1981 г., групата Mühlbauer се е превърнала във водещ световен играч в сектора за сигурност. Компанията има 35 производствени и сервизни локации, участвала е в над 300 ID-проекта. Специализирана е  в производството, персонализирането на сигурни лични карти и е-Паспорти.  От участие са отстранени немско-българският консорциум „Дермалог – Ани БГ“ и „In Groupe (Imprimerie Nationale)&Gemalto“. По жалбата на „Дермалог“ Антимонополната комисия  образува производство през месец юли. Оплакването на българо-германския консорциум е, че незаконосъобразно е бил отстранен от участие в процедурата при условията на чл. 107, т. 1 от ЗОП, като не отговарящ на критерий за подбор - установяването на техническите и професионални способности на участниците, налагащ като минимално изискуемо ниво при установяване съответствието му с изискванията за защита на класифицираната информация.    КЗК се произнесе в полза на възложителя през септември месец. Впоследствие решението й бе обжалвано пред ВАС и потвърдено на 2-ри декември.\r\nДве седмици по-късно процедурата не е възобновена, става ясно от справка в сайта на МВР.    Според изискванията кандидатите трябва да е реализирали общ оборот през последните три години не по-малък от 250 млн. лв., да е изпълнил дейности в обеми като тези в поръчката през последните 5 години, да разполага със съответното техническо оборудване и др.\r\nПоръчката се провежда по съгласувана от Държавна агенция \"Национална сигурност\" схема за класификация на етапите и изпълнение. В документацията се сочи, че оборудването, строителството и услугите са чувствителни, тъй като информация за производствената технология, както и отделни начини за защита на личните документи представляват класифицирана информация с ниво за сигурност \"СЕКРЕТНО\" и \"EU SECRET\".\r\nПредвидено е също строителство на сграден комплекс със съответните зони за сигурност и достъп до тях, в които да се достави и монтира чувствително оборудване.\r\nСтроежът ще се изпълни върху терен от 14 400 кв. метра в северната част на имота на МВР в ЖК „Младост“, бул. „Ал. Маринов №1. Той ще е с обща площ от 8 880 квадрата. Там ще се изгради Персонализиран център и отделно от него фронт офис. Моделите на всички видове български лични документи са одобрени от Министерския съвет през януари и март месец.\r\nПоръчката обхваща изработка по модели на паспорт, лична карта, дипломатически паспорт, служебен, моряшки паспорт, удостоверение за пътуване зад граница на бежанец, удостоверение за пътуване на лице без гражданство, удостоверение за пътуване зад граница на чужденец с хуманитарен статут, удостоверение за пътуване зад граница на чужденец, получил убежище, временен паспорт, в т. ч. и за окончателно напускане на Република България (РБ), временно удостоверение за напускане, удостоверение за завръщане в РБ на чужденец, служебен открит лист за преминаване на границата и др.\r\nПрипомняме, че МВР стартира вече кампания за предстоящата подмяна на документите за самоличност в опит да предотврати хаоса, дългите опашки и напрежението. В следващите две години изтичат 10-годишните срокове за валидност на личните документи на около 3,3 млн. българи. Призивът на МВР е даже да подаваме заявления преди изтичането на крайния срок. ", "date": "2019.12.17", "title": "ВАС освободи блокираната поръчка на МВР за нови лични документи"}
{"url": "https://www.actualno.com/health/kak-da-uvelichim-nivata-na-estrogen-news_1416511.html", "text": "      Най-главният ръководител в женското тяло е хормонът естроген. Този полов хормон помага на жената да бъде красива, млада и здрава. Естрогенът е отговорен за развитието на гърдите и гениталиите, за разпределение на подкожните мазнини, за фигурата, състоянието на костната структура, сексуалността и като цяло за настроението. Естрогенът, подобрява общото състояние у жената.       Естроген - женският полов хормон е важен! Произвежда се в надбъбречните жлези, в минимални количества и главно в яйчниците. Когато започва пубертета при момичетата, нивата на естроген се увеличават. Съответно гърдите започват да се уголемяват, подмишниците и срамните области се окосмяват, оформя се таза. Благодарение на хормона, тялото на момичето се подготвя за половия живот, бременността и майчинството. Кое намалява нивата на естроген?   Основните причини за намалени нива на хормона са прием на контрацептиви, стрес, раждане, нередовен сексуален живот, менопауза, неправилно хранене.\r\nНиските нива на половия хормон естроген, водят до общи нарушения в жизнените функции в тялото на жената. Той може да причини безплодие, намалено либидо, нередовност в менструалния цикъл, лошо състояние на кожата, бърза умора и депресия. Как сексът повлиява над естрогена     Причината за нежелание и отказ от секс, не е фригидност, а в графика на жената. Той от своя страна, пряко зависи от менструалния цикъл. Всеки може лесно да се ориентира тук. Познавайки го, мъжът ще достави удоволствие не само на себе си, но и на партньорката си.\r\nВ периода от 1-я до 5-ия ден от цикъла, женското тяло има най-ниското ниво на прогестерон и естроген. От 6 до 14 ден сексуалното желание се увеличава, защото нивата на естроген се покачват. От 14-ия до 21-ия ден от цикъла е моментът на най-много желания за докосване. След овулацията, нивата на естроген са най-високи, което влияе положително, както на физиологичните, така и на умствените способности у жените.\r\nПрез този период се подобряват, умствените възможности, зрението и обонянието. Полезно е всяка жена да знае това, за да използва успешно характеристиките на тялото си, както в творчеството, така и във физическо отношение. По това време жените имат проблясъци, които се наричат ​​любов от пръв поглед.      От 22 до 27 ден, страстта отново преминава в упадък. Това се дължи отново в намаляване нивата на естроген. Този пример се основава на 28-дневен цикъл. Какви са нивата на естрогени? Това може да покаже само подходящ кръвен тест. Медицински или по естествен начин може да се коригират. Лечението трябва да се наблюдава от медицинско лице!\r\nВсяка жена може да „добави“ естроген в организма си. Това може да стане с помощта на определени продукти и реформи в начина на живот. Как да увеличим нивата на естроген В ежедневната диета богата на храни с високо съдържание на фитоестрогени. Такива са бобови растения: леща, боб, лен, тиквени и сусамови семена, грах и олио, приготвено от тях.   Плодове и зеленчуци: краставици, цвекло, моркови, ябълки, домати, нар, аспержи, папая, фурми. В рибата, птиците и месото има фитоестрогени, но в малки количества. Резултатът от използването на тези продукти ще е видим само ако се консумират редовно и непрекъснато.\r\nПрепоръчва се, още да се приемат и храни, които инхибират разпределението и производството на естроген. Това са: зелен фасул, броколи, зеле, лук, грозде, пъпеши, смокини, круши, ананаси, цитрусови плодове. Важно е, и да се изключват изцяло от диетата: рафинираният ориз, пшеничното брашно, алкохолът и кофеинът. Цветът, също има пръст в ролята на естрогена в женското тяло! Дамите, чиято работа е свързана с умствена дейност, се препоръчва да проектират своите домове и конкретно спалните в сини цветове. За жените отдадени на физически труд, интериори в зелено са най-подходящи.\r\nАко по някаква причина сексуалният живот е рядкост, лилавото и червеното ще увеличат нивата на хормони.\r\nИ обратното, ако те са си доста завишени, омекотяването може да се постигне със спалния с декор в салатени нюанси. Изумрудените тонове за легла и спалните ще дадат кураж за срамежливите хора, като отново покачат нивата на хормоните на щастие в организма.   Тъмно златистият цвят ще засили топлината и взаимното привличане. Лилавият ще добави романтика, а малко розово ще даде лекота и безгрижие в отношенията.\r\nВариантите с цветовете ще помогнат на всеки да се наслади на сексуалния си живот. Да се вслуша в себе си и усещанията си за хармония! Ако сте отслабнали твърде много за кратко време! В крайна сметка, именно мастният слой играе една от основните роли в разпределение и производство на женските хормони.\r\nПоловият живот трябва да е редовен. Желателно е това да носи и духовно удовлетворение.\r\nВажно е да се избягват ситуации с напрежение. Стресът е първият и най-голям враг на организма.   Добре е да се практикува йога. Тя има специални асани, които стимулират производството на естроген.\r\nЕтеричните масла от анасон, градински чай, босилек, кипарис и лавандула имат положителен ефект, над хормоналния баланс у жените. Как да повишим нивата на естроген.\r\nПравилно хранене, положителни емоции, редовен полов живот и като цяло здравословен начин на живот, са гаранцията, че всичко ще е в перфектен ред! Бъдете здрави!  ", "date": "2019.12.17", "title": "Как да увеличим нивата на естроген"}
{"url": "https://www.actualno.com/balkani/okolo-5000-grajdani-ot-zapadnite-balkani-godishno-umirat-zaradi-mrysen-vyzduh-news_1416584.html", "text": "      Майлинда Брегу – генерален секретар на Съвета за регионално сътрудничество (СРС) обяви, че хората, които живеят на територията на Западните Балкани губят средно по 1,3 години от живота си . Общият брой на починалите преждевременно по тази причина достигат до 5000 човека годишно.      Информацията е публикувана в коментар, озаглавен „На климатичните промени им е необходима шенгенска виза”, съобщава МИА, цитирана от БГНЕС.   Брегу цитира проучване на Балкански барометър, според което 84% от гражданите в региона . 9 от 10 човека смятат, че замърсяването на въздуха е проблем на тяхната общност. В същото време 32 % говорят, че не са готови да използват екологични продукти.\r\nВ доклада се посочва, че с 13 % е намалял броят на компаниите, предприели конкретни мерки за екологично производство.  Брегу подчертава, че са между десетте най-замърсени градове в света. През 2018 г. в този списък са попаднали 6 от градовете в Западните Балкани. Всичко това показва, че е време за незабавни действия в тази област по линия на регионалното сътрудничество. ", "date": "2019.12.17", "title": "Около 5000 граждани от Западните Балкани годишно умират заради мръсен въздух "}
{"url": "https://www.actualno.com/crime/cacarov-vyzloji-na-nsls-razsledvaneto-na-avarijata-v-aec-kozloduj-news_1416627.html", "text": "       възложи действията по разследването на причините за да се извършват от следователи от Националната следствена служба, съобщиха от прокуратурата .      До момента е образувано досъдебно производство по чл. 123, ал.1 от НК, което се наблюдава от Окръжна прокуратура- Враца. Извършени са първоначалните действия по разследването - оглед на местопроизшествието, назначени са експертизи за установяване на причините за смъртта на двама работници и е иззета документация от значение за разследването.   При инцидент, възникнал на 16.12.2019 г., около 10.00 часа нa тeритoриятa нa AEЦ „Кoзлoдуй”, на строяща се площадка ДПРAO „Рaдиaнa” зa ниcкo- и cрeднoaктивни рaдиoaктивни oтпaдъци, при извършване на cтрoитeлнo-мoнтaжни дейности са починали двaмa от рaбoтниците, други двама са ранени, като единият е настанен за лечение в здравно заведение. ", "date": "2019.12.17", "title": "Цацаров възложи на НСлС разследването на аварията в АЕЦ „Козлодуй“ "}
{"url": "https://www.actualno.com/curious/brojat-na-pivovarnite-v-es-dostigna-rekordnite-10-000-news_1416518.html", "text": "       , сочат най-новите данни, публикувани от Пивоварите на Европа (Brewers of Europe). В същото време през последните пет години производството и на стария континент бележат непрекъснат ръст и увеличаване на добавената стойност на бранша.      Според Годишния статистически доклад на европейската бирена организация, много от ключовите икономически показатели отчитат траен растеж. За първи път от 10 години насам обемите на производството на бира общо в страните от ЕС надхвърлят 400 милиона хектолитра. В същото време Полша вече е вторият по големина пивопроизводител в ЕС, измествайки Великобритания. По същия показател, България се намира в златната среда на класацията, нареждайки се веднага след Дания и изпреварвайки държави като Хърватия и Словакия.   Потреблението на бира през последните 2 години е нараснало във всяка от страните, членки на ЕС на фона на невероятното разнообразие от над 50 000 марки и асортименти  пиво. Заради по-здравословния начин на живот, все пoвече потребители се насочват към слабоалкохолни и натурални напитки и респективно - към бирената категория. Консумацията на нискоалкохолни и безалкохолни бири  също нараства с всяка година. \r\n,,Подобни са тенденциите и у нас. Провежданите ежегодни независими проучвания за бирената категория показват, че 30% от българите считат, че при умерена  консумация бирата е част от здравословния начин на живот, а според 35% - че е подходящото за тях питие. Ето защо, повече от всякога браншът полага усилия да отговори на очакванията на потребителите с устойчиво производство, иновация в продуктите, пълна прозрачност за съставките, хранителните вещества и калориите на почти 100% на всички произвеждани в страната бири.“ отбеляза Ивана Радомирова, изпълнителен директор на   Вече повече от десетилетие статистическите доклади за бирата показват стабилно развитие на категорията като важна потребителска и експортна за ЕС стока със съществен принос към европейската икономика. Износът общо надхвърля 90 милиона хектолитра, а вносът е 55 милиона хектолитра. През 2018 г. приходите от акцизи от продажбите на бира в страните от ЕС възлизат на 11.4 милиарда евро.\r\nЗа същия период директната работна заетост надхвърля 140 000 души, докато 5 години по-рано работещите в бранша са били 125 000 човека. С най-висока работна заетост се отличават пивоварите в Германия – 27 561 души и във Великобритания – 17 200.   През 2018 г. обемът на бирения пазар в ЕС е 371 милиона хектолитри. По този показател неотклонно , следвана от Великобритания и Испания, докато България запазва 13 позиция. По отношение на консумацията на пиво на глава от населението в ЕС, страната ни се нарежда на 10-то място, а в първата тройка отново са Чехия, Австрия и Германия с изпити над 100 л. бира на глава от населението.    По данни на СПБ, средно претеглена честотата на потребление на бира у нас обичайно е 8-9 пъти месечно. За 2019 г. проучванията показват, че  70% от българите над 18 г. консумират бира минимум веднъж в месеца, а 52% - поне веднъж седмично. Най-активните консуматори са на възраст от 30 до 49 години. През 2019 г. най-често са слагали на трапезата си пиво в Русе – 12 пъти месечно, в Монтана - 11 пъти в месеца, а в Бургас и Плевен – 10 пъти. ", "date": "2019.12.17", "title": "Броят на пивоварните в ЕС достигна рекордните 10 000"}
{"url": "https://www.actualno.com/asia/izrael-ima-gotovnost-da-obsydi-s-turcija-sredizemnomorskija-gazoprovod-news_1416507.html", "text": "      Израелските власти заявиха, че са готови да обсъдят с Турция изграждането на газопровод, съобщи „Сабах”, позовавайки се на дипломатически източници.      Властите в Израел твърдят, че „са отворени да обсъдят турското предложение за изграждане на газопровод от израелските резервоари през Турция до Европа”, ако турците са сериозни. Подчертава се, че той няма да замени газопровода с Гърция, Кипър и Италия.   Между 2015 г. и 2017 г. са проведени преговори между Израел и Турция относно възможността за изграждане на газопровод от Израел за Европа, който да преминава през територията на Турция.\r\nНеотдавна медиите съобщиха, че временно управляващият посолството на Израел в Турция е бил извикан на разговор в Министерство на външните работи, където са го предупредили, че плановете изграждане на газопровод в Източното Средиземноморие съвместно с Гърция, Италия и администрацията на кипърските гърци ще изискват одобрението на Турция.  През 2017 г. министрите на енергетиката на Израел, Гърция, Кипър (гръцката част – бел. ред.) и италианският посланик в Кипър в присъствието на еврокомисаря по въпросите на климата и енергетиката Мигел Ариас Канете подписаха в Никозия меморандум за разбирателство относно плановете на изграждане на тръбопровода.\r\nДългосрочният проект, чийто приблизителна стойност е 5,8 милиарда евро, е критикуван от Турция, тъй като игнорира суверенните права на кипърските турци, живеещи в северната част на остров Кипър. Турските власти и представителите на кипърските турци всички страни да бъдат включени в проекта и да има справедливо споделяне на ресурсите в Източното Средиземноморие. ", "date": "2019.12.17", "title": "Израел има готовност да обсъди с Турция средиземноморския газопровод "}
{"url": "https://www.actualno.com/society/masovo-poskypvane-na-vodata-ot-dogodina-ima-i-poevtinjavane-za-edna-oblast-news_1416535.html", "text": "      Още от първия ден на новата година се очертава увеличение на цената на водата в цяла България, в доста широк диапазон - от 0,1% до 9,26%. Това стана ясно след днешното заседание на КЕВР, на което беше разгледан .      Окончателното решение за цените на ВиК услугите от 1 януари 2020 година ще бъде прието на закрито заседание на КЕВР на 23 декември, уточни председателят на КЕВР Иван Иванов.   Рекордьорът по поскъпване ще е Кърджали – 9,26%. Това значи цена от 2,605 лв. на кубик, като КЕВР изчислява, че социалната поносимост е 3,170 лв. - т.е. толкова най-много може да си позволят да плащат потребителите в региона на база данни на НСИ за средния месечен доход на хората в Кърджалийско. Цената за социалната поносимост е с ДДС.\r\nВ Пловдивско ще има най-малко поскъпване – 0,1%. Това значи цена 2,216 лв. на кубик, при социално поносима цена от 4,438 лв.  В столицата поскъпването ще е 6,64% - т.е. 2,753 лв. на кубик, а социално поносимата цена е 8,357 лв. на кубик с ДДС.\r\nЩо се отнася до страдащия от водна криза Перник, там предвиденото поскъпване е 3,29%. С други думи, цената става 2,405 лв. на кубик, при горна социална граница от 4,607 лв. на кубик. В Шумен, където също има сериозни проблеми с водата, увеличението на цената е 3,71 на сто. Цената на кубик там вече ще е 3,522 лева на кубик, като е съвсем близо до социалната граница – 3,795 лева на кубик.\r\nУчудващо или не, но в Разград ще има поевтиняване. Там кубик вода ще е 3,659 лв., но цената остава над социално поносимата – 3,42 лева.       Четири области - Хасково, Търговище, Кюстендил и Пазарджик, са без приети бизнес-планове и за тях няма предстоящо увеличение на цените.\r\nМеждувременно от синдикат \"Водоснабдител\" в КНСБ обявиха, че подкрепят предложените нови цени на водата в доклада на Вик.\r\n\"Както добре е известно нашите хора също са граждани и също потребители. Тоест повишаване на цената е важен въпрос, тъй като в сегашната база на практика е основен източник, а в много случаи и единствен за финансови приходи във ВиК системите и съответно е нормално да подкрепим подобна мярка\", каза председателят на синдиката Евгени Янев на открито заседание на КЕВР, съобщи Агенция \"Фокус\".\r\n\"Подкрепяме го, защото имаме нужда да договаряме работни заплати за работещите в сектора. Тези 17 хиляди души не са във фокуса на медийното внимание, въпреки многобройните кръгли маси, национални дискусии и кампании, които правим\", допълни още той.\r\nПо думите му ще бъде направено всичко възможно за 15% минимум увеличаване на работната заплата за работещите във ВиК сектора.    ", "date": "2019.12.17", "title": "Масово поскъпване на водата от догодина, има и поевтиняване за една област"}
{"url": "https://www.actualno.com/europe/djonsyn-betonira-brexit-do-kraja-na-2020-a-s-ili-bez-tyrgovska-sdelka-s-es-video-news_1416509.html", "text": "       Премиерът Борис Джонсън ще гарантира, че Великобритания ще напусне напълно ЕС - с или без двустранно търговско споразумение - до края на 2020 година, съобщават и . Това е заложено в допълнения към досегашния законопроект за Brexit (Споразумение за оттегляне от ЕС), който беше внесен тази седмица от правителството за разглеждане и одобрение от новосформирания британски парламент.      Джонсън ще се възползва от огромното си мнозинство, за да прокара , с който да попречи на Камарата на общините да удължи т.нар. \"преходен период\". Периодът започва да тече след Брекзит на 31-ви януари догодина и на този етап трябва да продължи до края на 2020-а.   Британското правителство ще допълни нова клауза към законопроекта за Brexit, която ще направи незаконно парламентът да продължава процеса на търговски преговори с ЕС след края на следващата година. Преходният период, според сегашните документи, може да бъде удължаван по взаимно съгласие до две години, в случай че не бъде постигнато търговско споразумение навреме. Ако поправката бъде гласувана ще бъде изключено каквото и да е удължаване.   Министърът за Brexit в сянка от Киър Стармър нарече решението \"безразсъдно и безотговорно\" и че премиерът е \"готов да изложи на риск работата на хората\".\r\nС мнозинството от 80 места в парламента Джонсън едва ли ще има проблем да превърне проектозакона в закон с някои промени преди определената дата за излизане от ЕС на 31 януари. След това до края на преходния период на 31 декември 2020 година правителството трябва да договори търговско споразумение. В противен случай страната трябва да напусне евросъюза без сделка и двустранните взаимоотношения да се определят по правилата на Световната търговска организация(СТО).       Даунинг Стрийт възнамерява да проведе гласуването на законопроекта този петък, за да даде на избирателите, които подкрепиха Консервативната партия на изборите през миналата седмица, ранен \"Коледен подарък\" и в същото време да се запази инерцията на убедителната изборна победа.\r\nТова също така цели да докаже на избирателите, че г-н Джонсън няма намерение да използва огромната си нова власт, за да преследва \"по-гъвкав\" преговорен подход с ЕС и \"по-мек\" Brexit, както се опасяваха някои от водещите на кампанията за излизане на Великобритания от ЕС.\r\nПреди дни беше цитиран аудио запис, в който главният европейски преговарящ Мишел Барние посочи, че търговската сделка след Brexit, предложена от сегашния премиер на Обединеното кралство Борис Джонсън, не може да бъде финализирана до 2021 година.\r\nПо време на записа Барние разговаря с няколко депутати от ЕС на частна среща. \"Няма да постигнем всичко за 11 месеца\", заявява Барние, визирайки поставения от Джонсън график, според който Великобритания ще успее да сключи търговско споразумение с ЕС до края на следващата година, след като преди това Обединеното кралство напусне съюза както е планирано на 31-ви януари догодина.\r\nРешението на двете преговарящи страни за удължаване на преходния период до 2021 или дори до 2022 година ще трябва да бъде взето през следващия юни. Но днешната новина, че Борис Джонсън е внесъл промени в проектозакона за Brexit, целящи да не може да бъде удължен \"преходния период\" след 31-ви декември догодина, може да поднови страховете за излизане на Великобритания от ЕС без двустранно търговско споразумение.       ", "date": "2019.12.17", "title": "Джонсън бетонира Brexit до края на 2020-а с или без търговска сделка с ЕС (ВИДЕО)"}
{"url": "https://www.actualno.com/curious/za-kakvo-naj-mnogo-syjaljava-vsjaka-zodija-news_1416506.html", "text": "                   - Разочаровани са, че не са постигнали всичките си цели през изминалата година. Въпреки всичко, Овните са постигнали наистина много неща. Те са прекалено амбициозни и взискателни от себе си и поради тази причина никога не са доволни от себе си.   - Разочаровани са, че и тази година не им е провървяло в любовта. Съжаляват, че не са намерили правилния човек и отново са изгубили времето си с някой, който не ги заслужава. Телците, обаче, се справят прекрасно с този проблем, заради това трябва да бъдат горди със себе си.     - През изминалата година те са поели наистина много рискове. Съжаляват, че са се провалили и не са успяли да сбъднат мечтите си, но Близнаците са наистина много смели представители на зодиака, които трябва да се гордеят с характера си.     - Представителите на този зодиакелен знак съжаляват, че не са успели да открият човек, с когото да споделят щастието си. Разочаровани са също, че са разкрили истинската същност на хората, които обичат. Всъщност, трябва да се радват, че това се е случило и са се отървали от токсичните хора в живота си.  ", "date": "2019.12.17", "title": "За какво най-много съжалява всяка зодия"}
{"url": "https://www.actualno.com/europe/germanija-prie-plan-za-privlichane-na-rabotnici-ot-dyrjavi-izvyn-es-news_1416510.html", "text": "      Германия прие план за привличане на квалифицирана работна ръка от държави извън Европейския съюз, информира \"Дойче веле\".      Държавата отчаяно се нуждае от медицински работници, IT експерти и други квалифицирани работници. Правителството и бизнесът договориха план за улесняване на този процес.\r\nПриетият меморандум в края на срещата очертава планове за премахване на някои бюрократични пречки и прави страната по-привлекателна за чужди работници.    Какво договориха правителството и бизнесът:   Фирмите ще помогнат на новите работници с обучението по немски език, намиране на място за живеене и преодоляване на бюрократичните препятствия;\r\nКомпаниите ще предложат работни места на чужденците;\r\nПравителството се съгласи да ускори визовия процес, така че работниците да могат бързо да започнат работа;       Ще се улесни признаването на чуждестранни квалификации и документи;\r\nИнформационният портал на правителството \"Make it in Germany\", който включва гореща телефонния линия и информация за работа, ще играе по-централна роля.\r\nГерманският канцлер приветства срещата като \"истински успех\", като отбеляза, че плановете представляват промяна в начина на набиране на работници от чужбина.\r\nГермания се нуждае най-вече от инженери, готвачи, социални работници, IT специалисти и други. Правителството иска да привлече квалифицирани кадри от Мексико, Филипините, Бразилия, Индия и Виетнам. ", "date": "2019.12.17", "title": "Германия прие план за привличане на работници от държави извън ЕС"}
{"url": "https://www.actualno.com/scene/legendarni-pesni-i-strahotno-chuvstvo-za-humor-ni-ochakvat-na-20-ti-dekemvri-ot-2000-chasa-v-zala-1-na-ndk-news_1416497.html", "text": "        ще си припомним обичаните и до днес песни, скечове и съвсем нови хумористични етюди, вдъхновени от легендарната формация НЛО. Актьорите  Георги Мамалев, Антон Радичев, Катерина Евро, Камен Воденичаров, Тончо Токмакчиев и младите актриси Ева Данаилова и Василена Кънева,  са подготвили за нас много музика, смях и актуални теми.      Идеята за новия актьорско-музикален проект е дело на композитора Стефан Димитров, който ще участва лично в спектакъла. Неговите добре познати и до днес песни ще звучат в съвременни аранжименти, направени специално от Евгени Димитров- Маестрото и “Ку-Ку Бенд”. Ще чуем любими хитове \"Канада\", \"Адвокате\", \"Свако Цако\", \"Парти любими\" и много други, написани от Живко Колев и Недялко Йорданов. Сценаристът и режисьорът на “Спомен НЛО”  - Димитър Стоянович и Лъчезар Аврамов  - освен, че връщат на сцената едни от най-легендарните скечове като “Тримата в кухнята” и  “Професор Гучев”, ще изненадат публиката с множество нови, интелигентно поднесени  и актуални хумористични епизоди. Доброто настроение е гарантирано!  С концерт-спектакъл “СПОМЕН НЛО” ще си припомним доброто старо време, ще пеем, ще се посмеем, но и ще се огледаме за това, което ни се случва днес. Заповядайте на една среща между миналото и настоящето, където единствено смехът носи утеха.    Вижте специалната видео поканата за концерт–спектакъл “Спомен НЛО”      Билети за можете да закупите онлайн от , всички каси на EasyPay както и от Билетен център - НДК. ", "date": "2019.12.17", "title": "Легендарни песни и страхотно чувство за хумор ни очакват на 20- ти декември от 20:00 часа в зала 1 на НДК"}
{"url": "https://www.actualno.com/curious/eto-kakvo-naj-mnogo-razocharova-vsjaka-zodija-prez-2019-news_1416448.html", "text": "      В живота на всеки човек има върхове и спадове. По-важното е как успяваме да се справим с разочарованието и да продължим по пътя си. Ето какво разочарова всяка една зодия през изминалата година.       Овен Съвсем логично за вашия борбен знак, вие сте разочаровани, че не сте достигнали основната си цел през годината. Погледнете с други очи на реалността, защото все пак сте постигнали толкова много други неща. Телец   Не е изключено най-голямото разочарование за Телците да е скрито дълбоко в душата им. Те не биха признали, че връзка, на която са държали много, се е разпаднала. В случая не е задължително да става дума само за любовна такава. Близнаци Разочаровани сте, че сте вложили цялата си енергия с нещо, но то някак ви се е измъкнало от ръцете. Трябва да се гордеете, че сте били достатъчно смели, за да поемете този риск.     Рак Предателството е най-голямото разочарование за Раците през 2019 година. Независимо чий е бил забитият „нож в гърба”, това не прави положението им по-приемливо.  ", "date": "2019.12.17", "title": "Ето какво най-много разочарова всяка зодия през 2019"}
{"url": "https://www.actualno.com/sofia/mojeshe-li-da-byde-izbegnata-tragedijata-sys-zaginaloto-dete-na-bul-n-vapcarov-news_1416439.html", "text": "      През декември 2017 година инж. Добромир Добрев - родител на дете, пострадало в катастрофа на бул. \"Н. Вапцаров\" е сигнализирал Столична община да се вземат мерки за безопасността на учениците. Припомняме, че преди дни в близост до пешеходната пътека две момичета бяха блъснати от автомобил,  Бащата на ученичката, пострадала преди две години заяви за bTV, че въпреки сигналите и предложението му да се построи надлез на мястото от институциите няма предприети никакви адекватни действия до момента.      \"Тогава аз сезирах няколко институции – Столичната община, МВР и Пътната полиция. Завъртя се обаче един кръг, в който се вижда тяхното бездействие.\" обясни бащата.   След сигнала, Комисията по транспорт към Столичната община взема решение да не се прави пасарелка и да не се повдига пешеходната пътека. Изграждането на пешеходни надлези е финансово неоправдано, казва и кметът на „Лозенец” в последствие. тук е почти като на магистрала, като на \"Цариградско шосе\", не може да се спора с бутони, посочи инж. Добромир Добрев.  По думите му единствено изграждането на пасарелка или подлез ще реши проблема.\r\n\"Булевард ''Никола Вапцаров'' е опасно място за пешеходци, защото и друг път са ставали инциденти там. Определено трябва да се вземат някакви мерки, с които да предпазим живота на пешеходците и на нашите деца\", призна районният кмет на ''Лозенец'' Константин Павлов по повод трагичния инцидент.   По думите му пешеходните пътеки може да се осветят, да се освежат, да се подсигурят.    \"Вчера разговарях с директора на училището и от него разбрах, че от ръководството на училището често са се занимавали с този случай. Въпреки това има обучение по пътна безопасност от първи до дванайсети клас, дават се инструкции да се спазват правилата, но това там е опасен участък, където колите се движат изключително бързо'', допълни още Павлов.\r\nСпоред Богдан Милчев от Института по пътна безопасност хората са създадени да правят грешки и пътната инфраструктура трябва да бъде организирана така че да предвиди тези грешки. Според него става въпрос за приоритизиране на проблемите, което не се прави. \r\nПо думите на Диян Стаматов, директор на 119 училище в столицата вниманието за това как се пресича трябва да бъде непрекъснато в главите и на възрастните, и на децата.    ", "date": "2019.12.17", "title": "Можеше ли да бъде избегната трагедията със загиналото дете на бул. \"Н. Вапцаров\"?"}
{"url": "https://www.actualno.com/actualno/izrael-njama-jazovir-studena-no-ima-voda-news_1416047.html", "text": "      Наскоро бях на посещение в Израел. Знаете, страната е в Близкия изток, разположена между няколко пустини и има оскъдни водни ресурси. Във вътрешността на Израел вали рядко, а през лятото температурите в страната са много над 40 градуса.      Израел има богата история, но почти няма сладка вода. Евреите използват заводи, които преработват морската вода и я превръщат в питейна. Технологията е много скъпа, но върши работа. \"Каква друга алтернатива имаме?\", каза един от шефовете на компанията, която ни покани в страната.\r\nИзведнъж се сетих за драмата с водната криза в Перник. Сетих се, че промишлени предприятия са използвали питейна вода за нуждите си, защото им излизало по-евтино, че водата на Перник всъщност отивала в съседния Радомир по политически причини и че 3/4 от водата се губи по старата и полускапана ВиК мрежа.\r\nСетих се дори за и , приеман от МОСВ като хвостохранилище, което да събира отровите на индустрията в района, нищо че е страхотно място за отдих и риболов.  Сетих се как всякакви местни и държавни ръководители се скъсаха да се оправдават и да търсят вината извън собственото си безхаберие и некомпетентност, а някои \"мъдри\" министри дори обвиниха глобалното затопляне и климатичните промени за водния режим в Перник.\r\nЗамислих се как от един наполовина пълен язовир се стигна до град на воден режим в XXI век, в богатата на водни ресурси и плодородна България, в Европейския съюз, който претендира да е политически, цивилизационен и иновационен лидер.\r\nИ се запитах: Защо в пустинния Израел нямат проблеми с водата, която (както лично се убедих) тече с достатъчно налягане, така че да стига за всичко, а в страната успяват да отглеждат всякакви зеленчуци? Евреите умеят да пестят този безценен ресурс и да използват наличното, отглеждайки растенията си с помощта на капково напояване.    Спомних си, че преди няколко месеца случайно се запознах с една млада еврейка, а тя ми каза: \"Тук . Когато видя чешма, от която е пусната вода, първата ми реакция е да я затворя\".\r\nДали пък разликата не е, че израелските граждани и политици са мислещи и отговорни хора, а не шайка дребни хитреци и циркаджии, чиято висша цел в живота е келепира, собствената изгода, схемите и далаверите?\r\nМакар и със спорна слава, премиерът им Бенямин Нетаняху със сигурност е прочел доста повече от една книга през живота си, местните им лидери не са простаци и гуляйджии, алчни за високи постове и заплати, а хора, които мислят за благоденствието на общността, за която отговарят, а не за своето собствено.\r\nПростете за общия знаменател, но българите сме изключително глупави същества и . Не просто не го ценим, .\r\nА евреите го ценят. И го пазят. И го развиват. И го умножават. И ще продължават да го имат.   Израел си няма язовир \"Студена\". Обаче има вода.  ", "date": "2019.12.17", "title": "Израел няма язовир Студена. Но има вода"}
{"url": "https://www.actualno.com/asia/uvelichavat-se-incidentite-s-deca-v-afganistan-news_1416520.html", "text": "      Десет души от едно семейство, включително три деца, загинаха във вторник, след като тяхната кола попадна на бомба, когато те отиваха на погребение в източен Афганистан.      В същия ден ООН огласи доклад, според който всеки ден през тази година  в Афганистан загиват или биват ранявани средно по девет деца.   Инцидентът е станал в провинция Хост, намираща се югоизточно от Кабул и граничеща с Пакистан.\r\nСпоред вътрешното министерство взривното устройство е било поставено от талибаните, но те засега не са поели отговорност за случилото се.  Междувременно УНИЦЕФ излезе с доклад, че средно девет са били убивани или ранявани всеки ден през първите девет месеца на годината.\r\nТова отбелязва 11% увеличение на случаите на инцидентите с деца в сравнение със същия период на миналата година поради увеличаване на самоубийствените атентати, казват от УНИЦЕФ.   Според мисията на ООН за подпомагане в Афганистан (UNAMA) през първите девет месеца на тази година са убити най-малко 631 деца, а 1830 други са ранени.    \"Дори по мрачните стандарти на 2019 г. е особено смъртоносна за децата\", каза изпълнителният директор на УНИЦЕФ Хенриета Форе, предаде БГНЕС.\r\nОт 2009 г. до 2018 г. близо 6 500 деца бяха убити, а около 15 000 други бяха ранени в резултат на продължаващия конфликт, превръщайки Афганистан в най-смъртоносната военна зона в света през 2018 г. е изводът, който може да бъде направен от информацията в доклада.\r\nОсвен последиците от насилието, децата в Афганистан страдат и от природни бедствия, бедност и неразвитие. Според УНИЦЕФ 600 000 деца под петгодишна възраст са силно недохранени. Други 3,7 милиона деца в училищна възраст не посещават училище. Почти една трета от децата м Афганистан за заети с детски труд.    ", "date": "2019.12.17", "title": "Увеличават се инцидентите с деца в Афганистан "}
{"url": "https://www.actualno.com/burgas/burgazlii-shte-posreshtnat-kitajskata-nova-godina-news_1416496.html", "text": "      Китай не е само бизнес, но на първо място олицетворение на една необятна многовековна култура. Това си припомниха участниците в среща, която се проведе в Бургас. В нея участва директорът на Китайския културен център в София - Ту Сюесон, кметът Димитър Николов и заместник-кметът по \"Култура, туризъм и спорт\" Диана Саватева.      В началото на новата 2020 година в Бургас започва седмица посветена на китайската култура. Поводът е Китайската нова година и празникът на фенерите. В програмата са включени концерти, изкуството на променящото се лице, театрални представления, танци, фокуси и изложба, представени от членовете на Арт трупата на Нинбо.  Китайската нова година е на 26.01.2020, а празникът на фенерите \"Юенсяо дзие\" се чества на 08.02.Това са много важни събития свързани с традициите на китайския народ. Бургазлии ще научат още за тях чрез инициативите, които ще бъдат проведени в града.\r\nТова не се първите срещи на жителите на Бургас с изкуството на Изтока.\r\nПрез тази година имаше поредица от събития, с които бяха отбелязвани най-големите китайски празници. Проявите бяха приети с интерес от хората. Това е поводът да се постави началото на едно културно партньорство, обогатяващо календар на Бургас. 2020 е година на Металния Плъх. Тя олицетворява ново начало, нови възможности, любов и пари. 2020 предвещава да бъде успешна, силна и просперираща.     ", "date": "2019.12.17", "title": "Бургазлии ще посрещнат Китайската нова година"}
{"url": "https://www.actualno.com/viewpoint/kak-nobelovijat-komitet-padna-v-sobstvenija-si-politicheski-kapan-news_1416155.html", "text": "       около Нобеловата награда за литература на австриеца Петер Хандке не стихва. На официалната церемония по връчване на отличието в Стокхолм миналата седмица Албания, , Турция, Хърватия и Северна Македония обявиха, че ще бойкотират наградите. Парламентът на Босна и Херцеговина обяви Хандке за персона нон грата. Реч срещу него и президентът на Турция Реджеп Ердоган. Членове на Нобеловия комитет се обявиха в защита на писателя, други го критикуват и дори подадоха оставка в знак на протест срещу награждаването му.      Продължаващият казус с Хандке провокира да си зададем въпроса: трябва ли да разграничаваме твореца от творчеството му?\r\nДрамата идва от това, че Петер Хандке многократно е изказвал съмнение относно геноцида над босненските мюсюлмани, извършен от сърбите по време на войните в бивша Югославия. Според него, мюсюлманите са били провокатори. \r\nКлането в Сребреница през 1995 г., когато са избити над 8300 мъже и момчета, е гротескна част от етническите конфликти в разпадналата се вече държава. То е сред най-срамните моменти в човешката история, определено от трибунала на Организацията на обединените нации (ООН) като геноцид. Заради това масово избиване през 2016 г. сръбският президент Радован Караджич е осъден от Международния наказателен трибунал в Хага на 40 години затвор.  На фона на тези събития в есето си “Зимно пътуване до Дунав, Сава, Морава и Дрина или справедливост за Сърбия”, Хандке твърди, че сърбите били \"истинските жертви\" на войните в бивша Югославия. Върви след ковчега на Слободан Милошевич, сръбският президент, станал печално известен с политиката си на етническо прочистване, държи надгробна реч в негова защита, готов е дори да застане пред съда, за да свидетелства в негова полза.\r\nТрябва ли обаче заради политически възгледи да се отрече талантът?\r\nХандке е отличен от Нобеловия комитет за \"влиятелната си работа, която с лингвистична находчивост изследва периферията на човешкия опит\". Създава първата си значима творба - романът „Стършелите“, на 24 г. и насочва вниманието на литературната критика към себе си. Тогава започва да се поставя пиесата му \"Обругаване на публиката\", в която актьорите следват заглавието буквално - ругаят публиката. Сред известните му произведения са \"Страхът на вратаря от дузпа“, „Кратко писмо за дълга раздяла“, „Нещастие без ропот“, „Когато желанието още помагаше“, „Часът на истинското усещане“ , „Левачката\". Той е съсценарист на номинирания за БАФТА филм \"Криле на желанието\" на Вим Вендерс. Очевидно е заслужил вниманието на литературните среди. Известен е обаче не само с таланта, а и със силно собствено мнение.    Така например, през 1999 година писателят връща полученото заради литературни постижения отличие от Германия \"Бюхнер\" и се отрича от католицизма. Тези негови постъпки са протест срещу бомбардировките на НАТО над Белград. Това доказва, че държи на гражданската си позиция, която отдавна е направил публично достояние.\r\nЗащо тогава се обижда, когато журналистите му задават въпроси по казуса с Нобеловата награда? Пред \"Гардиън\" се оплаква, че медиите не се интересували от творчеството, а от политическите му възгледи. Защо тогава ги обявява именно чрез медиите?\r\nХандке е противоречив не само в този случай. Заявявал е, че Нобеловите награди трябва да се забранят, защото водели до \"фалшива канонизация\" на лауреатите, а сега приема отличието. Явно убежденията му невинаги са така праволинейни, както в случая с Милошевич, особено когато става дума за високо отличие, което има и финансова страна.\r\nСлед като се усъмнява в това, че над мюсюлманите от босненски произход е имало клане, в статия от 2006 г. пък същото като най-голямото зверство след Втората световна война. Провокацията е неизменна част от публичния му образ.\r\nСъгласни или не с позициите на писателя обаче, не можем да му отречем правото да ги защитава. Както всеки от нас е свободен да избира каузите си, така свободен е и той. Това, че е публична фигура, го прави по-уязвим за критика, но не означава, че трябва да се съобразява с нея. В крайна сметка, той далеч не е единственият писател, при това - с гениален размах, който е изпадал в подобна ситуация. Такива са например Езра Паунд и Кнут Хамсун, философът Хайдегер и много други - най-вече покрай Втората световна война.   Проблемът е друг - престижът на Нобеловата награда от години наред влачи след себе си съображения за \"правилност\" на политическата позиция. Имаше един-единствен случай, в който отличеният писател бе едновременно огромен талант и правоверен защитник на политическа кауза. Става дума за Орхан Памук. Под неговото перо излязоха \"Името ми е червен\", \"Сняг\", \"Черна книга\" и пр. Той натрупа не само литературни, но и политически \"точки\" пред комитета - отправи обвинения към турската държава заради това, че не признава арменския геноцид: рискован акт за всеки турски интелектуалец. Той му костваше преследване и неприязън в собствената му държава.\r\nРазличен обаче бе случаят със Светлана Алексиевич. Нейните книги \"Цинковите момчета\" и \"Чернобилската молитва\" смело разказваха за зверствата и пропагандата на Съветския съюз. По литературно майсторство, стил и талант обаче Алексиевич отстъпваше на много други лауреати. Безспорно заслужаваше отличие, но то трябваше да бъде журналистическо, а не литературно - поне ако се опитаме да я приравним с онези колоси, които са получавали второто. \r\nСега Академията, върху която тегне подозрението, че награждава политически правилния човек, реши да направи обратното: да награди най-спорния политически писател, разчитайки на това, че е безспорен литературен талант, може би един от най-значимите и експериментални автори на ХХ-ти век. Това обаче не свърши онази компенсаторна работа по низвергване на политическото, която трябва да бъде водеща при връчването на Нобеловата награда за литература. Очевидно е - тя не е за мир, а за литературно майсторство. Само че комисията отново не успя да избегне критиките на международни организации, държави, НПО-та, изтъкнати личности. Свикнали на изрядния политически облик на награждаваните писатели, те нападнаха и провокатора Хандке, и комитета. \r\nА всъщност има едно просто решение по казуса. То е да възприемаме хората, пък дори и гениалните писатели (също хора!), така, както възприемаме всеки човек: противоречива сплав от качества и недостатъци. Затова за мен Хандке е заслужил и наградата, и порицанието си. В него има и добро, и лошо. Жалко е, че години наред ще се говори, че е бил скандален заради изказването си за клането, а много хора ще са забравили високата естетика на \"Криле на желанието\" или страхотния литературен скандал на пиесата  \"Обругаване на публиката\". Медия сапиенс обаче се храни само с политика. В този смисъл - досущ както Хандке направи преди около половин век в пиесата си - се нуждае от обругаване. Автор:  ", "date": "2019.12.17", "title": "Как Нобеловият комитет падна в собствения си политически капан"}
{"url": "https://www.actualno.com/europe/namalenie-na-ubijstvata-na-jurnalisti-v-globalen-mashtab-no-vse-poveche-vlizat-v-zatvora-news_1416421.html", "text": "      Смъртта на журналисти е на \"исторически ниски нива\" в световен мащаб, пише в доклад на \"Репортери без граници\", цитиран от АФП.      Повечето журналисти, загинали през 2019 година, са отразявали военните конфликти в Йемен, Сирия и Афганистан, казват от базираната в Париж организация и припомнят, че журналистиката остава опасна професия.   През последните две десетилетия, средно 80 журналисти загиват всяка година, припомня БГНЕС. Но директорът на \"Репортери без граници\" Кристоф Делоар припомни, че убийствата на журналисти в държави, в които не се води война, остават притеснително много. Такава държава е Мексико, където са били убити 10 журналисти през 2019 година.\r\n\"Латинска Америка стана толкова опасна, колкото Близкия изток. Общо 14 журналисти са били убити там\", казва Делоар.  \"Докато  в конфликтните зони загиват по-малко от нас, все повече стават жертва на поръчкови убийства в демократичните държави. Това е истинска заплаха за демокрацията\", казва ръководителят на \"Репортери без граници\".\r\nИ докато по-малко журналисти са загинали, то броят на тези, които са в затвора, се увеличава. През 2019 година в затвора са влезли 389 журналисти, което е ръст с 12 процента спрямо предишната година.   \"Китай държи в затворите си една трета от арестуваните журналисти по света\", казва Кристоф Делоар.    Общо 57 журналисти по света са държани като заложници в момента, предимно в Сирия, Ирак, Йемен и Украйна. \"Въпреки развитието на ситуацията в Сирия, тази година нямаше значими освобождавания или размяна на пленници\", посочва Делоар. ", "date": "2019.12.17", "title": "Намаление на убийствата на журналисти в глобален мащаб, но все повече влизат в затвора"}
{"url": "https://www.actualno.com/balkani/versija-vzrivyt-pri-bylgarskoto-posolstvo-v-cherna-gora-e-bil-za-razchistvane-na-smetki-news_1416434.html", "text": "      Изглежда става въпрос за разчистване на сметки. Това заяви българският посланик в Черна гора Меглена Плугчиева за буквално под прозорците на посолството ни там.      По думите на Плугчиева пред Нова телевизия, тя днес ще има среща с черногорската полиция. Говорим за центъра на Подгорица, там има сериозно видеонаблюдение, коментира още посланикът ни. Със сигурност е ясно, че експлозията идва от пакет, поставен пред вратата на известно заведение, намиращо се под мястото, където се помещава посолството ни. Става въпрос за една и съща сграда.\r\nПлугчиева уточни, че няма нищо страшно що се отнася до щетите, но материални щети има. Те обаче ще бъдат поправени. ", "date": "2019.12.17", "title": "Версия: Взривът при българското посолство в Черна гора е бил за разчистване на сметки"}
{"url": "https://www.actualno.com/asia/sasht-iskat-objasnenie-ot-turcija-za-zakanite-za-zatvarjane-na-indjirlik-news_1416417.html", "text": "      Министърът на отбраната на САЩ Марк Еспър каза, че ще поиска обяснение от Турция на заплахите да бъдат затворени двете военни бази, които САЩ и други страни от НАТО използват, пише АФП.      Президентът на Турция Реджеп Ердоган каза в неделя, че ако САЩ наложи санкции на страната му, той може да разпореди затварянето на стратегическите бази \"Инджирлик\" и \"Кюреджик\" в близост до границата със Сирия.   САЩ използват активно \"Инджирлик\" за операции от въздуха, включително срещу терористите от \"Ислямска държава\". В \"Кюреджик\" има голяма радарна станция на НАТО, припомня БГНЕС.\r\n\"Турция е суверенна държава и има право да приема или да не приема бази на НАТО с чуждестранни войници в тях на своя територия, но трябва да разберем дали е сериозна в това свое намерение\", каза Еспър. \"Ако е сериозна, това се превръща във въпрос за целия Алианс\", допълни американския министър на отбраната.  Еспер каза още, че е разочарован от посоката, в която е поела Турция - отдалечаване от НАТО и сближаване с Русия.\r\nТурция е заплашена от американски санкции заради решението да купят руски зенитни комплекси С-400, въпреки съпротивата на американците. Напрежението се повиши и от военната операция на Турция в Североизточна Сирия, насочена срещу кюрдите, които воюваха за САЩ срещу \"Ислямска държава\".   Сенатът на САЩ миналата седмица прие законопроект, подкрепен и от двете партии, който предвижда сериозни санкции за Турция и лидерите ѝ заради военната операция и купуването на руските ракети.     ", "date": "2019.12.17", "title": "САЩ искат обяснение от Турция за заканите за затваряне на \"Инджирлик\" "}
{"url": "https://www.actualno.com/starazagora/prikluchi-rehabilitacijata-na-15-kilometra-ot-pytja-chirpan-simeonovgrad-news_1416504.html", "text": "      По проект за над 12 млн лева, съфинансиран от Оперативна програма „Региони в растеж“ (ОПРР) 2014-2020 г. чрез Европейския фонд за регионално развитие и националния бюджет, е извършена рехабилитацията на над 15 километра от пътя Чирпан-Симеоновград, съобщават от Агенция \"Пътна инфраструктура\" (АПИ). Пътят е третокласен, но е алтернативен маршрут на Автомагистрала „Марица“ и на пътя Поповица - Хасково. Отсечката е основна връзка на малките населени места в региона с Чирпан и Димитровград и осигурява достъпа им до жп гара Чирпан и летище Пловдив.      Рехабилитираният участък има нова пътна настилка и е възстановено отводняването му, монтирани са нови мантинели, пътни знаци и маркировка. Мостът над Стара река при 13-и километър също е обновен. \r\nСъс средства от ОПРР се ремонтират 50 км от пътя Чирпан - Симеоновград, а ремонтът трасето е разделен на три лота. В обновената отсечка няма ограничение на движението. Строителните дейности на лот 19 на стойност 11 922 748 лева са извършени от „Пътища Пловдив“ АД, а строителният надзор - от „План Региони“ ДЗЗД. ", "date": "2019.12.17", "title": "Приключи рехабилитацията на 15 километра от пътя Чирпан-Симеоновград"}
{"url": "https://www.actualno.com/business/dyrjavata-predlaga-pari-na-bylgari-ot-chujbina-za-da-se-vyrnat-da-rabotjat-v-po-bedni-regioni-news_1416414.html", "text": "      Половин минимална месечна заплата отгоре ще дава държавата, ако българи се върнат от чужбина и почнат да работят в малките градове в страната. Това каза зам.-социалният министър Зорница Русинова на форума \"Успелите българи в чужбина - за каузата България\", твърди в. \" \".      За да бъде получена своеобразната премия обаче, човек трябва да почне работа на място, където средната заплата е по-ниска от средната за страната. \"Бонусът\" ще се дава на следващата година, като общо за 1 година той стига 3660 лева.   Предвиден е пакет \"завръщане\" е до 1200 лв. на месец, като е съобразен спрямо нуждите на конкретния човек. Освен финансова подкрепа той включва и покриване на наема за година. Държавата ще дава и бавачка за децата за 4 месеца. Ако в семейството има чужденец, ще се осигурят и уроци по български. При тези мерки няма ограничение за населените места.\r\nБългарите от чужбина и тези в нашата родина могат да обменят опит и идеи, да създадат мрежа от контакти, обясни вицепремиерът Марияна Николова, която бе патрон на събитието. А успелите българи от чужбина поискаха електронно гласуване, обща платформа за идеи и помощ, както и по-лесни процедури у нас.  2 млн. са българите в чужбина, те са и най-големият инвеститор у нас. Парите, които те изпращат, са между 2,5 и 3% от БВП и помагат на 300 хил. души, обясни председателят на Движението за обновление на българските региони и общини Светослав Спасов. ", "date": "2019.12.17", "title": "Държавата предлага пари на българи от чужбина, за да се върнат да работят в по-бедни региони"}
{"url": "https://www.actualno.com/balkani/parlamentarni-izbori-v-syrbija-na-19-ili-26-april-news_1416451.html", "text": "      Ръководството  на Сръбската прогресивна партия ще реши на 29 декември за датата на парламентарните избори. Според източник от партията, най-вероятните дати са 19 или 26 април, съобщи МИА, цитирана от БГНЕС.      Очаква се на това заседание, освен датата на изборите, да бъдат представени и нови лица в партията.   Съвещанието ще даде възможност за анализ на резултатите и да бъдат обсъдени плановете за управление.\r\nНапомняме, че преди десет дни лидерът на Народна партия (НП) и заяви, че 2020 г. ще бъде от решаващо значение и ако опозицията продължи да бойкотира, изборите през следващата година вероятно ще се проведат два пъти, фалшиви през пролетта и реални през зимата, когато властта ще бъде свалена.  Напомняме също, че в Сърбия повече от година всяка събота се провеждат , които са членове на асоциацията „Коалиция за Сърбия“, които твърдят, че има медийна блокада, наложена от властта. \r\nСпоред лидерите на партии, принадлежащи към Коалицията, първо трябва да се създадат равни условия в страната за провеждане предизборната кампания и на изборите.        ", "date": "2019.12.17", "title": "Парламентарни избори в Сърбия - на 19 или 26 април "}
{"url": "https://www.actualno.com/america/policejski-nachalnik-beshe-prinuden-da-podade-ostavka-zashtoto-trolel-v-twitter-news_1416390.html", "text": "      Директорът на полицията в най-големия град на щата Върмонт подаде оставка, след скандал с фалшив акаунт в Twitter, от който се подигравал на критиците си, пише БГНЕС, позовавайки се на Newsweek.      Брандън дел Позо, който беше начело на полицията в Бърлингтън, създал поне един фалшив акаунт в Twitter, от който \"тролел\" либерални активисти и други критици. Една от целите му била местния активист за граждански права Чарлз Уинкелман, който критикувал полицията в Бърлингтън и работата на Дел Позо.   Вестник от Върмонт заподозрял, че има нещо съмнително в един от акаунтите, от които идвали критики към Уинкелман и започнал да пита полицейския шеф още през юли дали има нещо общо. Дел Позо отрекъл.\r\nНа пресконференция кметът на Бърлингтън обяви, че полицейският шеф е признал, че стои зад фалшивия акаунт, като казал, че го е създал от мобилния си телефон, докато не изпълнявал служебните си задължения. От акаунта били изпратени поне 10 съобщения на Уинкелман, който ги запазил и ги показал на медиите, въпреки че Дел Позо ги изтрил.  Кметът на Бърлингтън Миро Уайнбъргър призна на пресконференцията, че знаел за заниманията на полицейския шеф, който му се похвалил още в края на юли. Кметът го призовал да не използва социалните мрежи и разпоредил да разследват действията му. Разследването показало, че Дел Позо не е нарушил законите, но действията му били \"неприемливи, неуместни и несъответстващи на очакванията на кмета\". ", "date": "2019.12.17", "title": "Полицейски началник беше принуден да подаде оставка, защото \"тролел\" в Twitter"}
{"url": "https://www.actualno.com/politics/prof-plamen-kirov-moje-da-se-kaje-che-ne-sa-neobhodimi-promeni-v-konstitucijata-news_1416463.html", "text": "      Дали ще има промени в ни ще стане ясно след като приключат дебатите по тази тема при президента. Може да се окаже, че не са необходими никакви промени. Това каза в интервю за bTV преподавателят по конституционно право проф. Пламен Киров.      \"Конституцията ни е под натиск не от скоро. Промени по нея бяха правени с членството на България в ЕС. Именно с приемането в ЕС беше дадена една висока оценка за нашата Конституция\", припомни той.   Относно дали може да бъде свикано Велико народно събрание конституционният експерт отговори, че това зависи от предложенията за промени в основния закон.\r\n\"Инициативата на правителството кореспондира със съветите на Венецианската колегия относно фигурата на независим прокурор, който да следи главния прокурор. Подобно предложение не е извън Конституцията и тук отново се спекулира. Но това е становище, което не е задължително за България, обаче все пак се съобразяваме. Според мен преди Венецианската комисия трябваше първо да се допитаме до Конституционния съд\", коментира проф. Киров и отбеляза, че в становището на Венецианската комисия има някои политически отсенки.   ", "date": "2019.12.17", "title": "Проф. Пламен Киров: Може да се каже ,че не са необходими промени в Конституцията"}
{"url": "https://www.actualno.com/cite/horata-sme-syzdadeni-da-pravim-greshki-news_1416453.html", "text": "       \"Хората сме създадени да правим грешки.\" Това каза Богдан Милчев от Института по пътна безопасност в коментар за трагичните инциденти с деца на пътя в столицата. Вижте какво още се коментира по темата в        ", "date": "2019.12.17", "title": "Хората сме създадени да правим грешки"}
{"url": "https://www.actualno.com/crime/katastrofa-na-am-trakija-blokira-dvijenieto-okolo-vakarel-news_1416419.html", "text": "      Сигнал за пътен инцидент на АМ „Тракия“ , 19 км, посока Пловдив е подаден окол 5.30 тази сутрин. По първоначални данни в спрял ТИР се ударил друг ТИР. Няма пострадали. Временно движението е пренасочено през Равно поле-Мусачево-Елин Пелин – Нови хан, съобщиха от МВР.      Друг пътен инцидент е станал тази сутрин, около 5-30 часа на Околовръстен път при Казичене посока Ботевградско шосе.  Ударили са се два тира, няма пострадали. Движението се пренасочва през Казичене - Кривина.    ", "date": "2019.12.17", "title": "Катастрофа на  АМ \"Тракия\" блокира движението около Вакарел "}
{"url": "https://www.actualno.com/society/bonus-malus-kakvo-se-ochertava-i-kakvo-da-ochakvame-news_1416413.html", "text": "      Почти 8 от 10 шофьори биха купували \"Гражданска отговорност\" по-евтино, ако влезе в сила новото предложение за системата \"бонус-малус\", пише в. \" \". Става въпрос за близо 3 млн. шофьори (77,6% от всички шофьори). Цената ще се смята според нарушенията от март 2021 година.      4,1% ще попаднат в неутралния клас, т.е. ще плащат стандартна цена за  полицата. Само 18,4% от водачите ще са в малус скалата, където цената се  увеличава с всеки клас, т.е. при всяко следващо нарушение.   Предположението е, че наредбата най-вероятно ще заработи от 1 март догодина, тъй като с още един месец - заради големите критики към проекта. Първоначалният план беше цялата 2020 г. да бъде нулева и да започне събирането на данни за нарушенията, извършвани от всеки шофьор на пътя.\r\nПрез 2024 г. системата ще бъде отново обсъждана и евентуално преработена, докато стане изцяло работеща. Има обаче вече мнения, че по-рано.  От предложените в проектонаредбата две скали - с 15 и с 20 класа, е по-вероятно да бъде предпочетена по-дългата. Актюерски разчети на застрахователни експерти показват, че при нея най-голямото поевтиняване на полицата за изрядните водачи пада до 225 лв. при стандартна цена от 300 лв. При по-късата скала - тази с 15 класа, най-ниската цена е 231 лв.\r\nЕкспертни сметки показват още, че при 20-степенната скала застраховка с 25% отстъпка от цената ще получат 44,2% от водачите.\r\nРазчетите са направени така, че най-лекото нарушение - превишение на скоростта с 20 км над разрешеното, което носи една малус точка, ще струва на водача, който го е допуснал, 30 лв. повече. Така той ще плати 330 вместо базовите 300 лв.       С увеличаване тежестта на нарушенията и степента на тяхната опасност, отражението им върху цената ще става по-солено. Така например, който е причинил тежка катастрофа на пътя, ще плати със 100-120 лв. повече в сравнение с водачите, допуснали по-леки нарушения, които също носят малус точки. При най-тежките прегрешения, с убит и няколко ранени, полицата ще струва 1200 лв.\r\nПоследният вариант на наредбата предвижда застраховката да върви със собственика на колата.\r\nДо 2021 г. трябва да бъдат приети и поправки в Кодекса за застраховането, които ще задължат всеки собственик да впише в полицата хората, които имат право да шофират колата. Изброени са екстрени ситуации, при които и непосочени в нея лица могат да са зад волана, без това да води до налагане на санкции.\r\nПри покупка на кола новият собственик ще бъде с неутрален клас по \"бонус-малус\" системата. За да няма фиктивни прехвърляния с цел да се чистят лоши точки, е предвидено, ако един автомобил пак бъде купен от стария си собственик цената да се определи от натрупаните от него малус точки преди смяната на собствеността.\r\nДо момента застрахователния бранш публично обяви подкрепа за наредбата, въпреки някои резерви към нея.       ", "date": "2019.12.17", "title": "Бонус-малус - какво се очертава и какво да очакваме"}
{"url": "https://www.actualno.com/europe/nov-plan-na-djonsyn-za-brexit-predizvika-trevoga-na-valutnite-pazari-news_1416400.html", "text": "      Британската лира загуби 0,7% от стойността си, след като станаха ясни плановете на Борис Джонсън за кратък преходен период след раздялата с ЕС, предаде БГНЕС.      Британската валута спадна до 1.3236 долара за една лира, след като в петък достигна до най-високите нива от година и половина. Причината за спада са публикуваните от британската преса планове на премиера Борис Джонсън, за които съобщават The Times и Financial Times.   Джонсън възнамерява да внесе в парламента закон, който поставя като краен срок на преходния период след Brexit 31 декември, 2020 година. Всяко удължаване на този срок ще бъде направено незаконно, което означава, че ще бъде създаден голям натиск, защото Великобритания ще трябва да договори търговските си отношения с Европейския съюз за по-малко от година.\r\nСлед като Великобритания напусне ЕС на 31 януари 2020 година, страната няма да е член на Общността само на хартия, защото влиза в сила преходният период, при който действат досегашните правила, докато не бъде подписан търговски договор между Лондон и Брюксел.  Ако бъде приет закон, че този преходен период не може да продължи след 31 декември 2020 година, ще означава, че търговския договор трябва да бъде изработен и подписан за 11 месеца. В момента за това се предвиждат почти 3 години.\r\nГлавният преговарящ на ЕС Мишел Барние предупреди, че 11 месеца не са достатъчни за изработването на подробно търговско споразумение.    ", "date": "2019.12.17", "title": "Нов план на Джонсън за Brexit предизвика тревога на валутните пазари"}
{"url": "https://www.actualno.com/society/djok-polfrijman-vidjal-sym-potenciala-na-bylgarskija-zatvor-da-promenja-jivota-news_1416465.html", "text": "      \"С правосъдния министър Данаил Кирилов се договорихме нашите срещи да продължат и в бъдеще. Ние не сме против държавата или законите, а просто искаме да се спазват законите в местата за лишаване от свобода.\" Това каза в интервю за bTV представител на Българското затворническо сдружение за рехабилитация, след последната си среща с министъра на правосъдието Данаил Кирилов.      \"Целта на сдружението е да има гласност и към другата гледна точка, но нямам идея кога ще ми е следващата среща с министър Кирилов\", допълни той.   \"Аз съм видял потенциала на българския затвор да променя живота на затворниците. Най-важното за тези хора е да намерят причините в доброто\", посочи още Джок Полфрийман. ", "date": "2019.12.17", "title": "Джок Полфрийман: Видял съм потенциала на българския затвор да променя живота"}
{"url": "https://www.actualno.com/celebrate/sv-prorok-danail-i-trite-momci-ananij-azarij-i-misail-news_711815.html", "text": "      Даниил - четвъртият от “големите” пророци (Исаия, Иеремия, Иезекиил, Даниил); произхождал от царски род и още като юноша бил отведен във Вавилон заедно с другите пленени иудеи. Надарен с прекрасни душевни и телесни качества, той изучил халдейския език и мъдрост и заедно с тримата си другари - Анания, Азария и Мисаил бил взет на служба при царския двор. Даниил изтълкувал на Навуходоносор неговите забележителни сънища; неведнъж се удостоил от Бога с видения, в които му били открити най-важни и забележителни свещени събития. При възкачването на Дария на престола той бил назначен за един от тримата управители на империята и по чудесен начин бил спасен от лъвовете, в чиято яма бил хвърлен за своята привързаност към вярата на отците (Дан. 6:10-24). Историята на неговия живот и на делата му е описана от самия него в свещената книга с неговото име. Светата Църква празнува паметта му на 17 декември.           ", "date": "2019.12.17", "title": "Св. пророк Данаил и трите момци Ананий, Азарий и Мисаил"}
{"url": "https://www.actualno.com/asia/sydyt-v-pakistan-osydi-pervez-musharaf-na-smyrt-news_1416468.html", "text": "      Тричленен състав с 2 на 1 гласа осъди на смърт по дело за държавна измяна, което се води срещу него от 2013 година.      Обвинението е заради суспендиране на конституцията през 2007 г., когато ген Мушараф въвежда извънредно положение в страната и разпорежда да бъдат арестувани членовете на Върховния съд.   Той е първият държавен глава на Пакистан, осъден заради суспендиране на конституцията.\r\nПервез Мушараф е роден на 10 август 1943 г. в Делхи.  От 1998 г. е началник на щаба на сухопътните войски на пакистанската армия.\r\nПрез 1999 г. завзема властта чрез военен преврат, суспендира на два пъти конституцията и обявява извънредно положение в страната.   На 20 юни 2001 г. се самообявява за президент на Пакистан и изпълнява тази функция до 2008 г.    Первез Мушараф е разследван по четири обвинения от 2007-ма година насам, включително и за на неговия политически противник Беназир Бхуто.\r\nВ момента Мушараф е в Дубай, след като през 2016 г. му е .\r\nСпоред следствието, бившият държавен глава се укрива там от правосъдието.    ", "date": "2019.12.17", "title": "Съдът в Пакистан осъди Первез Мушараф на смърт  "}
{"url": "https://www.actualno.com/politics/dyrjaven-vestnik-publikuva-ukaza-za-osvobojdavaneto-na-cacarov-news_1416462.html", "text": "      Държавен вестник обнародва указа за освобождаването на Сотир Цацаров като главен прокурор.       е публикувано в днешния брой на официалното издание на Република България. \"На основание чл. 129, ал. 2 от Конституцията на Република България във връзка с чл. 175, ал. 5 от Закона за съдебната власт ПОСТАНОВЯВАМ: Освобождавам Сотир Стефанов Цацаров от длъжността главен прокурор на Република България. Издаден в София на 13 декември 2019 г.\".   На 12 декември с 20 гласа „за” единодушно пленумът на . Предния ден на 11 декември - Цацаров, чийто мандат като обвинител номер едно в републиката изтича на 10 януари, заяви, че подава оставка. Той беше от Народното събрание за председател на Антикорупционната комисия(КПКОНПИ).\r\nМандатът на Цацаров няма да се довършва от негов заместник, директно новоизбраният Иван Гешев ще встъпи в длъжност. „На деня, в който съм освободен, няма пречка Иван Гешев да встъпи в длъжност“, каза Сотир Цацаров.   ", "date": "2019.12.17", "title": "Държавен вестник публикува указа за освобождаването на Цацаров "}
{"url": "https://www.actualno.com/politics/deputatite-izglejda-njama-da-dojdat-na-rabota-chak-do-15-januari-news_1416409.html", "text": "      Народните представители най-вероятно ще почиват и през тази година с 10 дни повече по Коледа и Нова година, отколкото почиват учениците, пише в. \" \".      Зимната почивка на депутатите ще е 25 дни, докато тази на децата е 16 - те са на училище на 6 януари.   Ваканцията на парламента се определя от правилника, в който е записано, че тя е всяка година от 20 декември до 10 януари. Тъй като догодина 10-и се пада в петък, това означава, че първото пленарно заседание ще е следващата сряда - на 15 януари. Предстои обаче темата да бъде обсъдена в председателския съвет на Народното събрание тази седмица и е възможно ваканцията да бъде съкратена.\r\nСред първите задачи на депутатите през новата парламентарна сесия догодина ще са темите за финансирането на партиите и предложението на правителството за създаване на пост на независим прокурор, който да разследва главния прокурор. От “Обединени патриоти” вече се заканиха да внесат промени, с които да се сложи таван на държавната субсидия от 5-6 млн. лв. на партия. От ГЕРБ също ще обмислят намаляване на приетата по предложение на БСП сума от 8 лева на глас. Очаква се дебат и за обхвата на обслужваните от НСО лица, както и по изборното законодателство.   ", "date": "2019.12.17", "title": "Депутатите изглежда няма да дойдат на работа чак до 15 януари"}
{"url": "https://www.actualno.com/society/15-g-ot-nachaloto-na-programata-topyl-objad-na-bchk-news_1416245.html", "text": "      Българският Червен кръст официално ще отбележи 15-ата годишнина от създаването на Партньорска мрежа за благотворителност и от старта на програма „Топъл обяд“. На 17 декември 2019 г. от 11:30 ч. в зала „Триадица“ на Гранд хотел София председателят на БЧК акад. Христо Григоров ще награди членовете на мрежата с най-голям принос през годините.      Специален музикален поздрав към всички гости ще отправят децата от СУ „Христо Ботев“ в гр. Драгоман, които и през тази година получават безплатен обяд в училище. Те предоставят и свои картини, които присъстващите ще могат да закупят, а средствата от тяхната продажба ще бъдат предоставени на програма  „Топъл обяд“.   Партньорската мрежа за благотворителност на БЧК стартира през 2004 г. със съдействието на 5 корпоративни партньора. Първият випуск на програма „Топъл обяд“ е през учебната 2004/2005 г.. тогава програмата подкрепя   приблизително 400 нуждаещи се деца от социално-слаби семейства, сираци, на безработни или самотни родители от 5 области в страната.\r\nДнес в Партньорската мрежа членуват 25 компании, а през тазгодишната учебна 2019/2020 г. 1663 деца от 24 области в страната получават всеки ден безплатна топла храна в училище.  За 15 години с помощта на своите партньори и организираните съвместни фондонабирателни кампании, БЧК е предоставил над 1 300 000 безплатни обяда на 17 600 нуждаещи се деца. ", "date": "2019.12.17", "title": "15 г. от началото на програмата \"Топъл обяд\" на БЧК"}
{"url": "https://www.actualno.com/sofia/v-mladost-1-shte-praznuvat-svaljane-na-ograda-v-mejdublokovo-prostranstvo-news_1416422.html", "text": "      Само след няколко часа - в 10:00 часа, при блок 76 новият кмет на район \"Младост\" в София архитект Стефан Стефанов и граждани на района ще присъстват на премахването на оградата от междублоковото пространство при блокове 75, 76, 78 и 79А в \"Младост\" 1.      \"За да тушираме напрежението между граждани, инвеститор и община,  предложих обаче на собствениците на имота да се предприеме незабавното  премахване на оградата от междублоковото пространство около блоковете  75, 76, 78 и 79А. Отстраняването на тази ограда е належащо, тъй като  живущите наоколо трябва да заобикалят продължително, за да стигнат до  домовете си. В съвсем кратки срокове ще задвижа и възстановяване на  настилката, тъй като не е редно хората да газят в калта, предвид сезона.   В крайна сметка стигнахме до консенсус с инвеститорите, в името на  обществения интерес и ви каня да отбележим заедно малката си победа,  като лично започнем да махаме оградата, а служители на фирмата-инвеститор, ще довършат тази дейност\", каза Стефанов. стана факт преди около 2 месеца, като имаше протест. Причината - собственикът Дора Давидова и другите собственици на имота обясни, че го прави, за да се реши проблем, който не е решен от 10 години - да има обезщетение с друг терен. \"Нямаме желание да тормозим хората, но бездействието на институциите ни принуди да действаме по този начин”, заяви Давидова и добави, че са имали идея да построят триетажен блок с магазини и детска градина, която обаче е извън сградата. Давидова не можа да каже дали тя и останалите инвеститори ще изпълнят това си намерение, но подчерта, че за 1200 деца няма място в общинските детски градини в района.   ", "date": "2019.12.17", "title": "В \"Младост 1\" ще празнуват сваляне на ограда в междублоково пространство"}
{"url": "https://www.actualno.com/america/boeing-vremenno-prekratjava-proizvodstvoto-na-737-max-news_1416393.html", "text": "      Авиогигантът Boeing обяви, че временно спира производството на пътническия самолет 737 MAX, съобщава БГНЕС, позовавайки се на Reuters.      Мярката се налага, след като най-продаваният модел на компанията беше спрян от употреба заради две тежки катастрофи, в които загинаха над 340 души - в Индонезия и Етиопия.   Boeing обяви, че спирането на производството на нови самолети ще им позволи да довършат вече започнати и складирани други машини, а съкращения или временно замразяване на работни места няма да има.\r\nРаботниците, които правят 737 MAX, ще бъдат пренасочени към други проекти, като в момента има около 400 самолета, които се нуждаят от довършване.  От компанията казаха, че спирането на 737 MAX е най-малко лошия вариант за действие, като за него са допринесли редица фактори, сред които отлагането на новото сертифициране на самолета за 2020 година.\r\nРешението доведе до спад на акциите на авиационния колос с над 4%.   От март 2019 година Boeing продължаваше да произвежда по 42 такива самолета месечно и да поръчва части от доставчиците си като за производство на 52 месечно, въпреки че доставките са замразени, докато регулаторите не решат кога 737 MAX може да лети отново.    Най-големият клиент за този модел самолети е американският превозвач Southwest. Миналата седмица той постигна споразумение с Boeing за обезщетение, че не може да ползва десетките 737 MAX, които притежава. Southwest изчислява, че досега е загубила 830 милиона долара от спирането на модела от употреба. Щетите, които Boeing понася до тук заради скандала около 737 MAX се оценяват на 9 милиарда долара, но кризата продължава и сумата ще се увеличи. ", "date": "2019.12.17", "title": "Boeing временно прекратява производството на 737 MAX"}
{"url": "https://www.actualno.com/society/na-fona-na-krizata-cenata-na-vodata-moje-da-otide-nad-3-leva-v-polovin-bylgarija-news_1416385.html", "text": "      ВиК дружествата в цялата страна настояват за поредно поскъпване на водата. А Комисията за енергийно и водно регулиране (КЕВР) се готви да одобри повишение дори и за областите, които страдат от водни режими - начело с Перник, .      Днес, 17 декември, в КЕВР предстои открито обсъждане на лавина от повишения. Ако докладът на регулатора не претърпи някакви корекции, от 1 януари цената на водата (с ДДС) в 12 области ще надмине 3 лева за кубик. В тази група влизат Видин, Русе, Монтана, Силистра, Ямбол, Шумен, Варна, Враца, Добрич, Бургас, Ловеч и Разград. Като проценти поскъпването варира от символичните 0.1% за Пловдив до внушителните 9.26% за Кърджали.   Според сметките, които КЕВР ще брани на предстоящото обществено обсъждане, републиканският рекорд по скъпотия ще е за шуменци - 3.522 лв. за 1 куб. метър. Следващите са Добрич и Силистра с цени около 3.45 лв. за кубик. Сред \"късметлиите\", които ще бъдат сурвакани с нови тарифи от 1 януари, са и четири области, чието население страда от водни режими - Перник, Плевен, Ловеч и Габрово. За столичани поскъпването ще е с  6.7% до 2.753 лв. за кубик.\r\nЗадаващото се поскъпване вече предизвика остри критики. Бившият омбудсман Мая Манолова отправи призив към правителството и водния регулатор да отложат поскъпването и да наложат замразяване на цените за районите с ограничения във водоподаването. Чрез новата Гражданска платформа „Изправи се.БГ”, която оглави, Манолова задава на управляващите седем въпроса във връзка с цените, работата на ВиК фирмите и ролята на държавния регулатор - например защо КЕВР не е публикувала на сайта си отчета за изпълнението на бизнес плановете на ВиК дружествата и показателите за качеството на водата, преди да одобрява исканията за поскъпване.  Само за 33 месеца - от 31 март 2017 до 1 януари 2020 г., за софиянци например цената се вдига с 51% (от 1.82 лв. до 2.75 лв. от Нова година), са изчислили експертите на „Изправи се.БГ”. Те посочват, че не е ясно за какво ВиК предприятията ще използват средствата от увеличението на цените. Само в столицата поскъпването за битовите потребители ще вкара допълнително над 11 млн. лева в касата на \"Софийска вода\", отбелязват от гражданското сдружение.\r\nХората на Манолова коментират също, че в доклада на КЕВР за втора поредна година липсва информация на база на какви конкретни числови данни от НСИ е определена социалната поносимост на цената на ВиК услугите във всяка област - без да има информация какъв е средномесечният доход на едно лице, както и какви са изискванията на Закона за регулиране на ВиК услугите.   Омбудсманът Диана Ковачева също разкритикува вдигането на цени без строга обвръзка с инвестициите във ВиК мрежата и с качеството на питейната вода. Тя обърна внимание, че сред оплакванията, които получава, най-многобройни са тези за водните проблеми.    Ковачева призова за нормативна промяна, която да позволи намаляване на цената, когато водата е замърсена и дори опасна. \"Ако от чешмата тече ръждива вода, дори кал, хората да плащат по-ниска цена - необходимо е да бъде създаден такъв механизъм“, посочи омбудсманът пред БНТ. Тя изтъкна, че все още в България загубите по ВиК мрежата са чудовищни - средно 61% за страната, а в безводния Перник прахосването достига 75%. Изрично вече на няколко пъти беше посочено за Перник, че още от пролетта е станало ясно, че язовир \"Студена\" намалява, но не е намалена водата за промишлени нужди например от лятото, а ВиК Перник не дава задоволителни отговори защо. Какво вижда прокуратурата за ситуацията в Перник освен вината на министрите на екологията и на регионалното развитие Нено Димов и Петя Аврамова - припомнете си в ! Бунт в село Илинденци Заради цената на водата в селото, което се намира в Община Струмяни, вече има протест и отказ да се плащат сметки. Кметът на Илинденци Илия Бешлиев обяви пред БНТ, че приоритет е излизането на общината от ВиК Благоевград - защото, според негов съселянин, селото било включено във ВиК-то без обществено допитване. Бешлиев заяви, че ВиК-то купува водата за 4 стотинки на кубик и продава за 1,60 лева, а негова съселянка каза, че не можело хората да си плащат водата - само най-богатите, като обаче посочи цена 1,24 лева на кубик.    ", "date": "2019.12.17", "title": "На фона на кризата цената на водата може да отиде над 3 лева в половин България"}
{"url": "https://www.actualno.com/society/prognoza-za-vremeto-17-dekemvri-vtornik-news_1416368.html", "text": "      Ще продължи да се затопля, очаква се предимно слънчево време. Дневните температури ще бъдат между 11 и 16 градуса, на места в Предбалкана до 18 градуса, предаде репортер на БГНЕС.      За София минималната температура ще бъде около 0 градуса, а максималната около 13 градуса по Целзий. В Южна България термометрите ще показват около 15 градуса, само в северозападните райони ще бъде по-хладно – около 8 градуса.   Сутринта в низините, по поречията на реките и в котловините ще има мъгли или ниска слоеста облачност, като следобед ще се разсейват.\r\nНад Черноморието преди обяд на много места ще има мъгла или ниска слоеста облачност. Около и следобед ще настъпва разкъсване на облачността и подобрение на видимостта. Времето ще е почти тихо. Температурата на морската вода е 13 - 14 градуса по Целзий. Вълнението на морето ще бъде 1-2 бала.  Над планините ще бъде слънчево и ще се затопли още. Вятърът ще е слаб, предимно от запад. Максималната температура на височина 1200 метра ще бъде около 15 градуса, на 2000 метра – около 10 градуса, гласи прогнозата на НИМХ пред Агенция \"Фокус\".\r\nИ през следващите дни над страната от югозапад ще продължи да се пренася топъл въздух. На места по поречието на Дунав, в котловините и Горнотракийската низина сутрин ще бъде с мъгла, ниска облачност и намалена видимост, които в отделни райони ще се задържат по-дълго; дневните температури там ще остават по-ниски, до 4-8 градуса. В останалата част от страната ще бъде предимно слънчево, затоплянето ще продължи. Значително по-високи от обичайните ще бъдат температурите в планините, а в Предбалкана в сряда и четвъртък дневните ще достигат до 18 - 20 градуса. В четвъртък ще се появи разкъсана висока и средна облачност, на места в низините ще остане с ниска или с мъгла. В петък ще се повишат сутрешните температури, дневните слабо ще се понижат, но в по-голямата част от страната ще се задържат между 11 и 16 градуса. В източните райони ще духа слаб до умерен югозападен вятър.   Междувременно стана ясно, че миналият месец е бил вторият най-горещ ноември в 140-годишния период на точни климатологични наблюдения на САЩ    Средната температура на повърхността на сушата и океана за ноември 2019 г. е била с 0,92 градуса по Целзий над средната за XX-ти век и втората най-висока температура през ноември от 2015 г., според Американската национална океанска и атмосферна администрация. Петте най-горещи месеца ноември са факт от 2013 г. насам. ", "date": "2019.12.17", "title": "Прогноза за времето - 17 декември (вторник)"}
{"url": "https://www.actualno.com/chronicles/rodena-e-silvija-ashtyn-uornyr-novozelandska-pisatelka-news_1416118.html", "text": "      Силвия Констанс Ащън-Уорнър (на английски: Sylvia Constance Ashton-Warner) е новозеландска писателка и педагог.      Дълги години е учителка, много от нейните ученици са маори. Полага усилия да адаптира британската образователна система за техните нужди.   Авторка е на няколко романа, като сюжетите им са свързани със собствения ѝ живот. ", "date": "2019.12.17", "title": "Родена е Силвия Аштън-Уорнър, новозеландска писателка "}
{"url": "https://www.actualno.com/blagoevgrad/grand-hotel-bansko-otvarja-naj-golemija-detski-kyt-v-kurorta-news_1416460.html", "text": "      Луксозният „Гранд хотел Банско“ отваря най-големия детски кът „Happy Kids“ в курорта за новия зимен сезон, обяви Милена Антова, управител на комплекса.      „Направихме поредното обновяване, като този път е за най-малките гости. За да си успешен трябва да мислиш постоянно за всички туристи, да инвестираш и подобряваш хотела и да внедряваш иновации“, обясни тя.\r\nВ „Happy Kids“ има за всеки по нещо. За най-малките има зона  в която те се пренасят в света на игрите -  комплекти за рисуване и декориране, конструктори, кукли, меки басейни с пързалки и хиляди топки, и разбира се и кът за прожекции на анимационни филмчета. Екип от професионални аниматори организира игри за рисуване, детски партита и безброй забавления,  в които децата се научават на различни и нови цветови гами и подхранват желанието да създават рисунки.   В залата за по-големите години са разположени последен модел електрически симулатори, стени за катерене, детски боулинг, въздушен хокей, джаги и др. Освен това се предлагат интерактивни игри като „Не се сърди човече“, „Монополи“ и „Черен петър“. Този тип игри са не само забавни и увлекателни, но също така имат и образователен характер. Те спомагат за развитието на въображението, мисълта, рефлексите, уменията и знанията на децата. Приключенските игри ги запознават със заобикалящия ги свят, като им се показват нови места от земното кълбо, нови континенти и държави. Игрите за ловкост и рефлекси развиват бързата мисъл\r\nДетският кът е безплатен за гостите на „Гранд хотел Банско“. Аниматорите се грижат за малчуганите, докато родителите могат да се наслаждават на чаша вино пред камината на Лоундж Бара на комплекса, под звуците на различни гост изпълнители.     Другата голяма изненада от „Гранд хотел Банско“ е коледна игра отново за децата. Тя се нарича „Детско Царство - Нарисувайте Вашата Коледа и спечелете награда“! Конкурсът е за най-весела Коледна рисунка, а какво да има на нея – решават изцяло самите деца. В него могат да се включат всички малчугани до 12 годишна възраст. Точно на 25.12.2019 г. в официалната страница на „Гранд Хотел Банско“ във Фейсбук, ще бъдат обявени тримата големи печеливши. Наградите са:\r\n1. Седмична СПА почивка за цялото семейство в „Гранд Хотел Банско“\r\n2. Три дневна СПА почивка за цялото семейство в „Гранд Хотел Банско“\r\n3. Три дневна СПА почивка за цялото семейство в „Гранд Хотел Банско“\r\nРисунките трябва да бъдат изпратени до 23.12.2019 г. на адреса на хотела - гр. Банско, ул. Глазне 5 за „Гранд Хотел Банско“.   Нашият коледен подарък е да видим много усмивки, смях и блясък в очите на всички деца! ", "date": "2019.12.17", "title": "„Гранд хотел Банско“ отваря най-големия детски кът в курорта"}
{"url": "https://www.actualno.com/society/novini-ili-novini-kartinata-na-pechata-za-17-dekemvri-news_1416382.html", "text": "              В половин България цената на водата скача над 3 лева, пише вестникът. ВиК дружествата в цялата страна настояват за поредно поскъпване на водата. А Комисията за енергийно и водно регулиране (КЕВР) се готви да одобри повишение дори и за областите, които страдат от водни режими - начело с Перник.   Системата “бонус-малус”, по която ще се определя цената на “Гражданска отговорност”, действа като игра на късмета. Дори човек да шофира предпазливо и през последните 10 години не е причинил катастрофа, ако има лошия късмет да го снимат с превишена скорост, години наред ще плаща по-висока цена за задължителната застраховка, пише медията. За нов риск за парите ни, след като вече ще се плаща онлайн и без банкова карта, предупреждава ежедневникът. Финтех компаниите, които БНБ лицензира, са по-уязвими при кризи, за разлика от традиционните банки, а дейността им е трудна за проследяване заради компютърните алгоритми. Падането на монопола на банките за достъп до сметките на потребителите дойде с тази директива и с промени в нашия закон за платежните услуги, които вече са в сила.     Партиите ще трябва да описват вероятно в бъдеще подробно във финансовите си отчети харчовете, които са направили. Трябва да се конкретизират разходите, които имат право да извършват, каза пред „Монитор“ шефът на Сметната палата Цветан Цветков.За целта от институцията щели да настояват за съответните законови промени. Цветков поясни, че в момента съществувала графа „други присъщи за дейността на партията разходи“, което от своя страна давало възможност да се избяга от конкретиката. ", "date": "2019.12.17", "title": "Новини или Novini – картината на печата за 17 декември"}
{"url": "https://www.actualno.com/society/tvyrdenie-mosv-e-poharchilo-milioni-za-fiktivno-broene-na-zastrasheni-vidove-news_1416378.html", "text": "      Наблюдението на застрашените видове у нас се извършва по съмнителен начин, но срещу много пари. Това предупредиха в сигнал до премиера Бойко Борисов и министъра на околната среда Нено Димов инициативата \"Зелени закони\" и коалицията \"За да остане природа в България\".      Вместо да използва капацитета на българската академична общност, Министерството на околната среда сключва договори с едни и същи фирми, които не правят теренни проучвания, а работят по стари данни, се казва в сигнала. За тази \"литературна\" работа, въпросните консорциуми са получили вече 18 млн. лв., твърдят от организациите. В резултат на подвеждащата информация много от данните за застрашените видове са завишени, посочват природозащитниците. Затова те настояват да бъдат прекратени последните договори и да се възложи повторно извършването на проучвания от БАН.   \"Проучванията са задължително изискване, за да може да се докладва. МОСВ да започне да си изпълнява задълженията си по закон и да възлага на академични и университетски структури извършване на редовни проучвания на разпространението и заплахите на видовете и местообитанията, като гражданската наука трябва да се инкорпорира в тази дейности\", пишат организациите. Те настояват и резултатите да бъдат подложени на обществени обсъждания на национално ниво, в които да се включват експерти и граждани.\r\nБългария е задължена да наблюдава природозащитното състояние на видовете и местообитанията, защитени от двете природозащитни директиви на ЕС и да го докладва на всеки шест години към Европейската агенция по околна среда. България вече има извършени две докладвания – едно през 2013 г., а другото през 2019 г.  Резултатите от докладването са важни, тъй като те служат за определяне на нужните мерки за постигане на благоприятно природозащитно състояние за видовете и местообитанията, които имат проблеми. На база на тези резултати се определя и как да се разпредели съответното финансиране, така че да бъдат защитени съответните видове и местата, които обитават, обясняват от \"Зелени закони\".\r\nЗа да се постигнат истинските цели на опазването на природата и целите на Директивата за местообитанията е нужна обективна информация за състоянието на видовете и местообитанията, на която да стъпят съответните мерки за опазване. Проблемът на първото докладване на България, от 2013 г. бе, че въпреки че бяха проведени мащабни полеви проучвания, самите оценки след това бяха изготвени на тъмно и не бяха обективни, тъй като не стъпваха на реалните резултати от полевите проучвания, а бяха завишени под политическо въздействие.   Резултатът е изкуствено завишени оценки, сериозно разминаващи се с научните данни. Например видове като мечка и дива коза, които са статут на застрашени видове според Червената книга на България, бяха оценени в „благоприятно“ природозащитно състояние. При второто докладване през 2019 г. пък полеви изследвания липсваха изобщо, посочват организациите.     ", "date": "2019.12.17", "title": "Твърдение: МОСВ е похарчило милиони за фиктивно броене на застрашени видове"}
{"url": "https://www.actualno.com/cars/kak-da-razmrazim-kolata-prez-zimata-ekspertni-syveti-news_1416398.html", "text": "      Експерт от руското списание \"Зад волана\" (За рулем) дава четири основни съвета за това как да размразим колата през зимата, пише БГНЕС, позовавайки се на РИА Новости.      Първо, не поливайте предното стъкло с гореща вода. Въпреки че изглежда като логичен начин да се отървем от леда, температурният шок може да доведе до образуването на малки пукнатини. В най-лошия вариант може да се наложи смяна на цялото предно стъкло.   Второ, не поливайте и с \"незамръзващи\" течности. Те рядко успяват да размразят вече наличния лед, а се трупат по стъклото и правят слоя за почистване по-дебел.\r\nТрето, не забравяйте да проверите дали чистачките са изключени, преди да запалите колата. Те най-вероятно са замръзнали за стъклото и можете да изгорите ако не целия електромотор, то поне бушон.  Четвърто, не бързайте да пускате чистачките, когато върху стъклото се е образувала само първата пролука в леда. Когато преминават по твърдата повърхност, единственото, което ще постигнете, е да разрушите гумичките на чистачките и те да се износят много бързо.\r\nНакрая Кирил Милешкин заключава, че най-сигурният начин за отстраняване на леда остава стъргалката, така че ако колата е замръзнала, не се мотайте, а започвайте работа. ", "date": "2019.12.17", "title": "Как да \"размразим\" колата през зимата - експертни съвети"}
{"url": "https://www.actualno.com/balkani/rumynskijat-prezident-poiska-otgovori-za-revolucijata-svalila-chaushesku-news_1416420.html", "text": "      Румънският президент Клаус Йоханис счита, че румънските власти твърде дълго са се бавили и още не се разкрили истината за революцията от 1989 година. В реч пред румънския парламент той беше категоричен, че правосъдната система на страната трябва изясни истината за революцията  през 1989 година и да привлече виновните под отговорност, пише Агенция \"Фокус\", позовавайки се на Romania Insider.      \"След 1990 г. имаше различни инициативи в чест на паметта на загиналите през декември 1989 година. Улици бяха кръстени на тях, изградени са обществени паметници, организират се възпоменателни събития. Има едно нещо, което все още не сме направили - не успяхме да намерим истината за случилото се по време на антикомунистическото въстание през 1989 година\", каза Йоханис по време на речта си на специалното съвместно заседание на двете камари на парламента, посветено на отбелязването 30 години от революцията през 1989 година.   Йоханис посочи, че \"сривът\" на комунистическия режим в Румъния е минал по модела на издигането му - чрез престъпления, злоупотреби и нарушаване на закона. Румънската революция от декември 1989 година сложи край на \"тази дълга поредица от чудовищни престъпления\", но повече от 1100 души трябваше да загинат, за да изчезне този \"антирумънски режим\", категоричен е румънският президент. И поиска разкриване на истината, както и понасяне на отговорност.\r\nКлаус Йоханис каза също, че никоя политическа партия, група, образувание или румънец няма право \"да отрича съществуването на това кардинално събитие за демократичното превръщане на Румъния\". Той добави, че като президент на Румъния категорично отхвърля всяко мнение, което поставя въпроси за съществуването на антикомунистическа революция през декември 1989 година.  Председателят на Сената Теодор Мелешкану, председателят на Камарата на депутатите Марсел Чолаку, премиерът Людовик Орбан и други представители на парламентарните групи също говориха по време на специалното съвместно заседание.\r\nПоредица от протести и улични демонстрации избухнаха в Румъния през декември 1989 година, като местните граждански вълнения бяха част от революциите от същата година, настъпили в няколко страни. Революцията в Румъния започва в Тимишоара, разпространявайки се бързо в цялата страна и кулминира с краткия процес и екзекуция на диктатора Николае Чаушеску и съпругата му на Коледа през 1989 година. Двамата са последните хора, осъдени на смърт и екзекутирани в Румъния.   Повече от 1100 души са убити по време на Румънската революция, като повечето смъртни случаи са настъпили след протестите, довели до свалянето на Николае Чаушеску (16-22 декември 1989 година).     ", "date": "2019.12.17", "title": "Румънският президент поиска отговори за революцията, свалила Чаушеску"}
{"url": "https://www.actualno.com/america/dve-godini-po-kysno-kanadskata-policija-oshte-ne-e-razreshila-ubijstvoto-na-izvestni-miliarderi-news_1416399.html", "text": "      Полицията в Торонто обяви, че е приключило частното разследване на на милиардера Бари Шърман и съпругата му, информира Euronews, според БГНЕС.      Полицейското разследване остава действащо, като още не е ясно какво е причинило смъртта на двамата богаташи. Остава в сила и обявената от семейството на Шърман награда от 10 милиона долара за този, който даде информация, която да доведе до арест и присъда.   Основателят на компанията за лекарства Apotex и съпругата му Хъни бяха намерени мъртви в имението им в Торонто на 15 декември 2017 година. Телата на двамата висели на колани от конструкцията, която заобикаля вътрешния им басейн. Телата били в полуседнало положение до басейна.\r\nПолицията първоначално обяви, че смъртта на двамата е подозрителна и разследва евентуално убийство. Впоследствие полицаите казаха, че няма следи от проникване в имението и не издирват заподозрени.  Медии писаха, че полицейски източници им казват, че смъртта на милиардерите вероятно е била убийство, последвано от самоубийство. Тази версия не беше приета от четирите пълнолетни деца на двойката, които наеха собствен разследващ екип, за да намери причините за смъртта на родителите им.\r\nМесец и половина по-късно полицията определи смъртта на Бари и Хъни като двойно убийство и каза, че продължава да разследва.   Чрез своя адвокат семейството на богаташите отправи редица критики към полицията в Торонто. Беше обявена телефонна линия, на която да се подават сигнали от граждани, както и голяма награда за достоверна информация. Сега телефонната линия е закрита и полицията в Торонто каза, че ако някой иска да подаде сигнал, трябва да се обърне към тях.    От адвокатската кантора, която обслужва семейството, обявиха, че частните детективи не са уволнени, а са приключили разследването си.\r\nШърман беше известен с многобройни съдебни искове и агресивни бизнес практики, които му позволиха да изгради Apotex. В книгата \"Игри на рецепти\", която е за фармацевтичния бизнес, той пише, макар да се счита, че е на шега, че има конкуренти, които биха го убили.\r\nБари и Хъни Шърман бяха едни от най-големите филантропи в Канада. Убийството им шокира елита в страната, както и еврейската общност. Приживе двойката направи редица дарения от милиони долари на болници, училища и благотворителни организации. На тяхно име са кръстени сгради, а пред 2015 година двамата бяха домакини на премиера Джъстин Трюдо по време на кампания за набиране на средства за благотворителност.    ", "date": "2019.12.17", "title": "Две години по-късно - канадската полиция още не е разрешила убийството на известни милиардери"}
{"url": "https://www.actualno.com/asenovgrad/bazar-v-asenovgrad-sybira-pari-za-kastracija-i-lechenie-na-bezdomni-jivotni-snimki-news_1416416.html", "text": "      Два дни остават до закриването на коледния базар за животни \"Дай лапа\". Организатори на благотворителната инициатива са млади хора от Асеновград. Те са решили да събират пари, които да вложат в кастрация, лечение и грижа за бездомни животни.           \"Идеята за този базар се роди от това, че напоследък зачестиха коментарите и изказванията на граждани за премахване на безстопанствените от Асеновград чрез убийство. Напротив, решението на този проблем е масова кастрация, за да се намали драстично популацията им. Така просто животните ще изживеят живота си, без да имат поколение\", обясниха от асеновградското сдружение \"Дай лапа\". В коледния благотворителен базар се предлагат чаши, свещници и коледни играчки, сувенири, домашно сладко, картини и рисунки, книги, бижута, картички, цветни моливи, игри и други. Голяма част от вещите са ръчно изработени. До момента събраните средства са в размер на около 600 лева и вече е започнало оползотворяването им. Младежите от сдружението планират да потърсят подкрепа и от община Асеновград и със съвместни усилия проблемът с бездомните кучета да бъде решен по-скоро.   Инициаторите възнамеряват да предложат на градската управа, с тяхна помощ, да бъде изграден кастрационен център, вместо приют за кучета. Целта е разходите да са по-ниски, като четириногите се кастрират, маркират и връщат обратно от местата, от които са уловени, каквото е законовото изискване. Според членовете на сдружението, приютът ще се напълни бързо, а чрез кастрационния център популацията им ще намалее постепенно, каквато е основната цел. Планът е към него да бъде създаден и кризисен център, в който да се отглеждат първоначално нуждаещи се от лечение кучета и котки, които не могат сами да оцелеят на улицата.\r\nБлаготворителният базар \"Дай лапа\" приключва утре (18.12.19 г.). Той е позициониран в една от къщичките, позиционирани на площад \"Академик Николай Хайтов\" в Асеновград. А доброволците са там от 15:30 ч. до 18:30 ч.    ", "date": "2019.12.17", "title": "Базар в Асеновград събира пари за кастрация и лечение на бездомни животни (СНИМКИ)"}
{"url": "https://www.actualno.com/balkani/srybska-lista-v-kosovo-iska-ministerstvo-ot-kurti-news_1416442.html", "text": "      Лидерът на движението „Самоопределение” и спряган за обяви, че ще се срещне с представители на Сръбска листа. Той  ще разговаря с тях относно изпълнението на конституционното задължение .      Тъй като в парламента на Косово няма сръбско малцинство, освен представителите на Сръбска листа, той ще се срещне с партията, която лидерът на Самоопределение нарече „ръка на Белград”.   „Докато не бяха обявени резултатите от изборите, се надявахме, че и друг кандидат, който не е от Сръбска листа, ще успее. Проблемът ми с тях не е, защото те са сърби. В крайна сметка резултатите показаха, че това не е възможно”, каза Курти.\r\nКандидатът за министър-председател на Косово заяви, че ще се срещне със Сръбска листа и ще действа в съответствие с конституцията на страната за министър да бъде назначен представител на сръбската общност.  Той потвърди, че ще се срещне с представителите на сръбската партия, за да заяви още веднъж, че ще спазва конституцията.\r\nКурти подчерта, че не трябва да се объркват конституционните задължения с политическата коалиция и че няма задължение да управлява в коалиция със Сръбска листа.   На Сръбска листа спечели всички 10 места в парламента, запазени за сръбската общност.     ", "date": "2019.12.17", "title": "Сръбска листа в Косово иска министерство от Курти"}
{"url": "https://www.actualno.com/sofia/problemite-na-sofija-vik-mrejata-osobeno-za-ujnija-rajon-i-noshtnija-gradski-transport-news_1416415.html", "text": "      Над 1,3 млрд. лв. са нужни, за да има ВиК мрежа цялата Столична община. Това показва регионалното прединвестиционно проучване за водоснабдяване и канализация, изготвено по проект, финансиран от ОП \"Околна среда\", пише в. \" \".      За да може да има финансова помощ от Европа за начинанието, задължително общинските власти трябва кандидатстват по съответната оперативна програма. През този програмен период ще се финансират агломерации с над 10 хил. жители.   В столицата има 3 зони, които отговарят на условието - самият град, Банкя и Нови Искър. В първата влизат водещите се за луксозни квартали \"Бояна\", \"Драгалевци\" и \"Симеоново\", нови като \"Манастирски ливади\", както и \"Княжево\", и \"Сухата река\". Във втората зона пък са квартали в Нови Искър като \"Кумарица\", \"Курило\", \"Славовци\" и др., а в Банкя - \"Градоман\", \"Михайлово\" и др.\r\nИзпълнението на тези проекти ще бъде разделено на два етапа. В първия ще се реализират приоритетни обекти за общо над 350 млн. лв. от оперативната програма. За останалите ще се кандидатства през следващия програмен период и ще се търсят и други източници на финансиране, обясни ръководителят на проекта инж. Добромир Симидчиев.  Сред приоритетните зони, за които общината ще кандидатства сега за еврофинансиране, са новите квартали \"Кръстова вада\" - целият, \"Витоша ВЕЦ - Симеоново\", \"Манастирски ливади\" - целият. С канализация трябва да се сдобият също и \"Симеоново\", \"Драгалевци\", \"Горубляне\", \"Овча купел\", \"Горна баня\", \"Обеля\" и др.\r\nВ момента 100% от питейната вода на София се пречиства, а 76% от територията на общината са покрити с канализационна мрежа, каза зам.-кметът по строителство и инвестиции Ирина Савина. След като се реализират проектите по оперативната програма, канализация ще има в 90% от цялата община.    Загуба за градския транспорт     Четирите нощни автобусни линии в София са превозили само 121 906 пътници тази година. Най-голям интерес към тях има в петък срещу събота и в събота срещу неделя. Това става ясно от анализ, разгледан вчера транспортната комисия на Столичния общински съвет (СОС).\r\nНай-много нощни пътници има през юни и юли, а най-малко - през януари и февруари. Най-натоварена е линия N2, която свързва “Обеля” със Студентски град. По нея са пътували 38,6% от всички ползващи нощния транспорт. Най-слаб е интересът към линия N3 - от “Овча купел” до автостанция “Изток”. Возили са се само 13 665 души.\r\nАнализът показва, че приходите от нощния транспорт покриват само 20,09% от разходите и той е на загуба от 1,8 млн. лв. Най-вероятно обаче на редовното заседание на СОС в четвъртък (19 декември) ще бъде решено нощният градски транспорт да работи и догодина. ЦГМ обаче трябва да направи допълнителни наблюдения и да предложи варианти как тези линии да станат по-ефективни. Отчет да се прави на всяко полугодие, залага още докладът, внесен от общинския съветник Зафир Зарков от ГЕРБ.    ", "date": "2019.12.17", "title": "Проблемите на София - ВиК мрежата особено за южния район и нощния градски транспорт"}
{"url": "https://www.actualno.com/books/izliza-naj-goljamata-kniga-za-hityr-petyr-i-nastradin-hodja-news_1416474.html", "text": "      Двама от любимите герои от българския фолклор се завръщат в над 300 познати и непознати разказа в „Най-голямата книга за Хитър Петър и Настрадин Ходжа”.      „Най-голямата книга за Хитър Петър и Настрадин Ходжа” (изд. „Сиела”) – най-пълната колекция от истории за двамата герои, някога издавана у нас, излиза в илюстрирано издание по книжарниците. С над 300 анекдота за двама от най-любимите герои от българската фоклорна традиция, събрани и преразказани от Слави Ганев, и изумителните илюстрации на Дамян Дамянов, книгата е тържество на хумора и класическия български разказ.   Кой не е чувал за Хитър Петър? Или Итар Пейо, или поредната от всички разновидности на любимия на поколения герой, за когото от 400 години се трупат истории в златната книга на българския фолклор. Пословичните му хитрост и находчивост често успяват да го измъкнат от какви ли не заплетени ситуации – а често и да разрешат споровете на неговите съселяни. Но какво би бил Хитър Петър без своя приятел, понякога съперник Настрадин Ходжа? Прочут съдия, мъдрец, чиято слава се носи от Балканите, та чак до Китай.\r\nЗапознали се двамата хитреци, сприятелили се, заживели тук и настанали времена на смях: разгромили строгостта на управниците, наказали с хитрост скъперниците, оборили фанатиците и мошениците, обезоръжили самата омраза. Защото хуморът не търпи нищо лошо и го прокужда надалеч.  Двамата герои, за които са разказвани някои от най-забавните анекдоти в българската литература и фолклорна традиция, са вдъхновявали не само автори и читатели, но и кино и театрални режисьори, дори оперни композитори. Разказите за тях обаче – често предавани под устна форма – рядко са записвани, достигнали до нас благодарение на труда на отдадени фолклористи.\r\n„Най-голямата книга за Хитър Петър и Настрадин Ходжа” е впечатляващ по размаха и обхвата си архив, който черпи информация от над 40 източника, събирани от всички краища на страната. Своеобразно продължение на „Български народни приказки” и „Български народни приказки от Македония” (изд. „DejaBook”), сборникът ни разказва любими истории, познати от детството, и още десетки други, които никога не сме чували преди.    „Затова едно да е ясно: светът се върти около смеха, от него черпи сили.      И ако нещо може да го спаси днес, то това пак ще е смехът!”  ", "date": "2019.12.17", "title": "Излиза \"Най-голямата книга за Хитър Петър и Настрадин Ходжа\""}
{"url": "https://www.actualno.com/analysis/stotici-godini-shte-sa-nujni-dokato-jenite-stanat-ravni-na-myjete-na-rabotnoto-mjasto-news_1416397.html", "text": "      Жените ще трябва да чакат повече от два века и половина, за да се изравнят с мъжете на работното място, съобщава АФП.      Според доклад, публикуван от Световния икономически форум (WEF), неравенството между половете се увеличава в редица сфери.   Въпреки че жените съкращават изоставането в области като политиката, здравеопазването и образованието, неравенството на работното място няма да изчезна поне до 2276 години, пише в доклада на WEF.\r\nОрганизацията, която събира световния икономически елит на форума в Давос всяка година изчислява, че се е увеличило спрямо показателите от 2018 г, когато до изчезването му са оставали 202 години, предаде БГНЕС.  Базираната в Женева организация следи неравенството между мъжете и жените на работното място в 153 страни по света в 4 основни сфери - образование, здравеопазване, възможности за икономическа дейност и политическо овластяване.\r\nВ най-добро състояние е образованието, където разликите между условията за мъже и жени са спаднали значително и жените се рават на 96 процента от това, което имат мъжете. В тази сфера неравенството може напълно да изчезне само след 12 години.   Но общата картина в света остава необнадеждаваща. Около 55 процента от жените в трудоспособна възраст да на пазара на труда. При мъжете процентът е 78.    Разликата в заплащането се свива в държавите, които членуват в Организацията за икономическо сътрудничество и развитие, но в същото време се увеличава в развиващите се страни. ", "date": "2019.12.17", "title": "Стотици години ще са нужни, докато жените станат равни на мъжете на работното място "}
{"url": "https://www.actualno.com/goodnews/fizika-na-tygata-se-doblijava-do-nagradite-oskar-news_1416430.html", "text": "      Новият филм на Теодор Ушев по едноименния роман на Георги Господинов \"Физика на тъгата\" е в краткия списък за 92-ите награди \"Оскар\".      От 191 предложения в предварителната селекция за „късометражна анимация“, „Физика на тъгата“ бе избран от журито сред десетте филма, които продължават напред към битката за номинациите.   По-рано американската филмова академия обяви кратките списъци в някои от категориите – документален филм, късометражен документален филм, чуждестранен филм, грим, саундтрак, оригинална песен, късометражен анимационен филм, игрален късометражен филм и визуални ефекти. ", "date": "2019.12.17", "title": "\"Физика на тъгата\" се доближава до наградите \"Оскар\""}
{"url": "https://www.actualno.com/crime/gryckoto-pravosydie-tyrsi-upravitelja-na-bylgarska-kompanija-zaradi-mejdunaroden-skandal-news_1416432.html", "text": "      В началото на втората седмица на декември, окончателно апостила върху морската ипотека, на чието основание българската компания \"Булгаргеомин\" де факто претендира за собствеността върху либийския танкер \"Бадр\".      Решението потвърждава на първа инстанция в Гърция. Сега, обаче, гръцките власти търсят за понасяне на отговорност за историята с морската ипотека управителя на \"Булгаргеомин\" Асен Кавдански, заедно с гръцкия му преводач Георгиос Лапас. Лапас вече е задържан, а за Кавдански има европейска заповед за арест, .   До момента три юрисдикции – Панама, Белиз и Камерун, са анулирали регистрацията на кораба под свой флаг. В момента танкерът, който все още е на котва в бургаския залив. А още през май тази година \"Булгаргеомин\" да вземе кораба. На 21 декември миналата година либийският екипаж на танкера беше насилствено изгонен от мутри на \"Башев Секюрити\", предвождани от вече бившия спецполицай от СПС-София Александър Лонгочев, който беше освободен от служба след скандала. Капитанът на кораба се оплака, че е бил малтретиран в присъствието на служители на Морска администрация и Гранична полиция. Беше въведен нов украински екипаж, чийто капитан се опита да избяга с танкера от български води, но беше върнат от Гранична полиция. По случая имаше наказание за частен съдебен изпълнител - припомнете си кой е той и за какво беше санкциониран в !\r\nВ обвинението, предявено на Георгиус Лапас и Асен Кавдански от гръцката прокуратура, е описано в детайли как е изготвена фалшивата морска ипотека, включително чрез фалшифициране на печата и подписа на нотариус Андреадаки. На фалшивата ипотека е положен истински апостил, след което тя е предявена пред българските власти, за да се започне процедурата по придобиване на собствеността на кораба.  На 24.08.2017 г. Георгиос Лапас се явява при нотариус Андреадаки като се представя за посредник между \"Булгаргеомин\" и либийската компания \"Либиан Навигейтър\", които, според него, искали да подпишат договор за морска ипотека. Нотариусът подготвила документите и предала черновите на Георгиос Лапас, за да ги покаже на пълномощниците на \"Булгаргеомин\" и либийската страна. На една от срещите той дошъл с представителя на \"Булгаргеомин\" Асен Кавдански. В уречения ден и час за изповядване на ипотеката обаче никой не се явил да подпише.\r\nЗащитната теза на Георгиос Лапас е, че фалшификатът е изготвен от Асен Кавдански, но съдът я отхвърля като невъзможна, тъй като Кавдански не говори и не разбира гръцки език, а е доказано, че Лапас му е служил за преводач пред нотариуса.   Относно Кавдански съдът приема, че той има \"интерес и мотив за регистрацията на морската ипотека чрез използване на фалшиви документи като легален представител на компанията \"Булгаргеомин Лтд. ДЗЗД\", в чиято полза е регистриран и арестуван кораба\".    В крайна сметка съдът решава, че Лапас трябва да остане в ареста, а Кавдански трябва също да е там. Двамата са обвинени в продължаващо престъпление – използване на фалшифициран документ за извличане на материална изгода превишаваща 120 000 евро. В момента Лапас се намира в психиатричната клиника към затвора Коридалос в Атина, а срещу Кавдански има издадена европейска заповед за арест.\r\nКаква беше реакцията на изпълнителната власт в България - припомнете си в !\r\nКой още се оказа част от скандала с \"Бадр\" - припомнете си в ! ", "date": "2019.12.17", "title": "Гръцкото правосъдие търси управителя на българска компания заради международен скандал"}
{"url": "https://www.actualno.com/curious/bezdomni-kotenca-tyrsjat-lubjashto-semejstvo-za-koleda-video-news_1415482.html", "text": "       В сезона на добрите дела и благотворителни кампании, Purina ONE подема една по-различна инициатива – да намери дом на котките от приюта на Animal Rescue Sofia. В кампанията се включват 4 котки, които са готови за осиновяване, а Purina ще осигури необходимата храна за домашния любимец, за да помогне в първите 3 месеца на адаптация в новия му дом. Кампанията вече стартира през инфлуенсърския профил в Instagram и достига по-широка публика благодарение на котарака Ранджи ( ), победителят в първата академия за котки инфлуенсъри, и котешкото общество, което той активира. За няколко дни от старта ѝ, едно от котенцата в приюта (Мъркан Лапчов) вече намери своите осиновители.   Нетипичната Коледна активация тръгва от идеята, че животът ни е по-пълноценен, когато имаме до себе си домашен любимец и именно около семейния празник можем да вземем отговорното решение да се погрижим за друго същество, а и за себе си. Любовта и грижата, на която учат котките, са перфектният подарък за всяко едно семейство, което някога е обмисляло тази крачка, а моментът – повече от подходящ. В оставащите седмици до най-магичния празник, кампанията си поставя за цел да ни убеди именно в това.\r\nНамирането на любящ дом на колкото се може повече бездомни котки и кучета е кауза, която брандът Purina ONE подкрепя по различни начини, използвайки всяка възможност да направи темата за осиновяването на домашен любимец по-близка до хората. Purina ONE си партнира с Animal Rescue Sofia, разказвайки истинските истории на котките Зори, Карамела, Мъркан Лапчов, Клео и Рейн, които в момента търсят своите осиновители. Първото успешно издание на академията за котки инфлуенсъри на Purina One даде и начало на партньорството с НПО партньора и реализира първото голямо дарение на храна Purina One за котките, за които се полагат грижи в приюта.\r\nСпасени от изоставени жилища или след застрашаващи живота им инциденти, котките в Animal Rescue Sofia имат нужда от лекарска намеса и грижа, която да укрепи здравето им и едва след това могат да търсят нов дом. За укрепването помага и храната Purina ONE, благодарение на революционната си формула Bifensis. Тя поддържа здравето отвън и отвътре и само след 3 седмици могат да се усетят видими резултати – котето става по-енергично, подобрява се зрението и храносмилането му, а козината му става по-здрава и лъскава.\r\nВсеки, които има интерес и желание да се включи в коледната кампания на Purina One, може да го направи на профила в Instagram. Важно уточнение - изборът на подходящо семейство преминава през няколко нива на осиновителска процедура, а решението за одобрение на кандидата се взима спрямо най-добрия интерес на животното. Политиката на Animal Rescue Sofia няма аналог в България и цели осигуряването на истински дом за всички спасени от тях котки и кучета.  ", "date": "2019.12.17", "title": "Бездомни котенца търсят любящо семейство за Коледа (ВИДЕО)"}
{"url": "https://www.actualno.com/lovech/bolnite-v-lovech-vremenno-bez-telk-sled-ostavki-ot-vsichki-lekari-news_1416484.html", "text": "      Ръководството на областната болница в Ловеч започва процедура по закриване на ТЕЛК-а към лечебното заведение.      В понеделник целият състав на комисията подаде молби за напускане заради завръщането на работа на председателя й д-р Донка Минкова, съобщи БНР.   Тя бе задържана на 31 януари и обвинена във вземане на подкуп. Заедно с нея бе арестуван и посредник, който е уреждал вземането на подкуп и неправомерното издаване на ТЕЛК решения на хора предимно с ромски произход.\r\nВ момента подсъдимата е с мярка за неотклонение \"парична гаранция\". Миналата седмица Окръжният съд - Ловеч е отхвърлил искането на прокуратурата д-р Минкова да бъде отстранена от длъжност.  Директорът на болницата в Ловеч д-р Румяна Нановска потвърди, че целият състав на комисията не иска да работи с д-р Донка Минкова.\r\n\"Д-р Минкова не се връща на работа, защото целият ТЕЛК подава оставка и няма как само тя да остане на работа. Предстои процедура ТЕЛК-ът да бъде закрит\", обясни д-р Нановска.   Проблемът ще се решава в началото на следващата година. На д-р Минкова е предложено да напусне, като ѝ бъдат изплатени всички обезщетения.    Процедурата по назначаване на нова комисия ще отнеме около месец. Дотогава пациентите ще се пренасочват към Троян. ", "date": "2019.12.17", "title": "Болните в Ловеч временно без ТЕЛК след оставки от всички лекари"}
{"url": "https://www.actualno.com/health/6-nachina-za-podsilvane-na-imunnata-sistema-news_1414768.html", "text": "      Изкрахте ли вече настинка или грип тази зима? Ако не, вероятно имате близки или познати, които са минали през неприятното преживяване. Трудно е да се опазим здрави в този сезон, но поне можем да се постараем да осигурим на организма си достатъчно сили, за да се справи с потенциалните инфекции. Даваме ви няколко примера с неща, които можете да направите, за да подсилите имунната си система.           Зеленият чай е богат на полифеноли и флавоноиди, които са много мощни антиоксиданти. Те помагат на тялото да се защити от редица инфекции и болести.    Имунитетът е пряко свързан с наличието на витамин D в организма. А за да го получите, трябва да вземете възможно най-много слънчеви лъчи. Възползвайте се от всеки слънчев момент и се разходете на открито.         Имайки предвид високото съдържание на витамин С в цитрусовите плодове, по-голямата консумация със сигурност ще подсили имунната система. Смята се, че те увеличават производството на бели кръвни клетки, като същевременно помагат на организма да се бори с инфекциите.     ", "date": "2019.12.17", "title": "6 начина за подсилване на имунната система"}
{"url": "https://www.actualno.com/analysis/rusija-i-kitaj-na-balkanite-interesi-bez-syuz-news_1416210.html", "text": "             В миналото Западните Балкани се характеризираха с конкурентни чужди сили, борещи се за влияние. САЩ и ЕС проявиха нов интерес към региона, а голяма част от Балканите станаха прозападно ориентирани. Според Остин Долер, експерт по балканска европейска интеграция в Центъра за европейски политически анализи, в региона е активна Русия, която исторически е оказала голямо влияние, и Китай, който се очертава като важен играч през последните години.\r\nНАТО и ЕС заявиха, че в съответствие с евроатлантическия ангажимент на Северна Македония, Черна гора, Косово „не се намесват в решенията на държавите, но подпомагат реформите им по избрания от тях път“. Русия и Китай, от друга страна, изглежда, имат взаимни интереси в Западните Балкани, казва Долер, като същевременно поставя въпроса: Защо тогава Пекин и Москва не си сътрудничат за Западните Балкани? Според него има три основни причини за липсата на пряко сътрудничество.      „Първата причина, поради която Китай и Русия не работят заедно, е, че Москва не иска да влезе в партньорство, в което би била по-слаб партньор. Ако китайските инвестиции в Западните Балкани продължат да се увеличават, те могат да изтласкат Русия от региона. Москва знае, че има по-слаба икономика от китайската и затова има своя собствена програма\".\r\nВтората причина са различните интереси, въпреки че, както се казва в анализа - „общото им желание е да подкопаят либералната демокрация“.\r\n„Най-важният стремеж на Русия е да предотврати присъединяването на повече страни от региона към НАТО. Знаем какво направи тя в Черна гора, за да попречи на членството ѝ в НАТО, и какво направи, за да предотврати разрешаването на спора за името между Северна Македония и Гърция\", обяснява Долер и добавя, че китайските интереси в региона са предимно икономически, каето се отразява от факта, че регионът е част от китайската инициативата за „Пояс и път“, което не означава, че Пекин няма геополитически интереси в региона.    Способността на Китай да се популяризира като „неутрален\" актьор без исторически „багаж“ е третата причина, поради която Москва и Пекин не си сътрудничат.\r\n„Тъй като Русия и Турция се състезават за Западните Балкани, те разшириха етническите и културните разделения между православните християни в региона и мюсюлманите. Китай не би пожертвал своя имидж на неутрална сила, като си партнира с Русия“, обяснява Долер.    Според политолога Евгений Колев, който изучава икономически и политически отношения в региона на Източните Балкани, няма сътрудничество между Китай и Русия с крайната цел за съвместни действия на Балканите. Никой обаче не може да гарантира, че това няма да се промени в бъдеще.\r\n„В ситуацията със статуквото в ЕС за интеграция на Балканите, интересите на Москва и Пекин може да съвпадат. Ще подчертая казаното на последната конференция по сигурността в Мюнхен - тяхната стратегия се характеризира с подкрепа на авторитарните режими и подкопаване на върховенството на закона. Може да се използва както за икономически, така и за политически цели“, казва Колев.   Той е съгласен е със заключенията на последната конференция по сигурността в Мюнхен, съгласно които „китайските проекти не се вписват непременно в стандартите на ЕС за прозрачност и че икономическата експанзия на Китай представлява риск за региона, особено поради кредитите, тъй като инвестициите на Пекин в Западните Балкани са под формата на заеми\".\r\nВъпреки това, дори без да работят заедно, Китай и Русия засилиха взаимните си интереси. Като пример, Долер казва, че „по-мощният Китай помага да се реализира визията на Русия за многополюсен глобален ред; освен това двете блокират признаването на независимостта на Косово\". Същественото китайско-руско сътрудничество, според Долер, би застрашило западните интереси в региона, макар такова сътрудничество е малко вероятно. ", "date": "2019.12.17", "title": "Русия и Китай на Балканите - интереси без съюз"}
{"url": "https://www.actualno.com/burgas/v-burgas-njama-edinna-podkrepa-za-protestirashtite-v-sofija-medicinski-sestri-news_1416476.html", "text": "      Кой стои зад протеста на медицинските сестри е въпрос, който си задават медицински работници от Бургас. Според представители на официалните съсловни организации (КНСБ и КТ \"Подкрепа\"), на път е да бъде създаден нов синдикат (бел. ред. - , ). Повод за техните предположения са последните протестни действия на медицински специалисти.      Протестът на медицинските сестри, който се проведе в София, е организиран през Фейсбук\", каза за Радостина Димитрова, която е председател на Регионалната колегия на Асоциацията на професионалистите по здравни грижи в Бургас. \"Този протест не е организиран от нашата асоциация. Организират го колеги през Фейсбук. Ние, разбира се, подкрепяме исканията, това са колеги и наши членове, но не сме организатори. Част от исканията им са и наши искания на асоциацията от 10 години така, че всички искаме едно и също. Официално, чрез Регионалната колегия на съсловната организация, ние не правим протест. Те помежду си поддържат връзка и така е станало\", добави тя.    потърси и Дина Димитрова, федерален секретар на Медицинска федерация - КТ \"Подкрепа\" и Областен председател - ПБС Бургас. \"Този протест в София е организиран от медицински сестри, които явно ще правят свой синдикат. Това са хората на Мария Илиева. Аз не зная много, научих за него от медиите\".\r\nНа своя протест медицинските специалисти поискаха реформи в здравеопазването и достойно възнаграждение. Друго тяхно искане е браншовото споразумение, подписано на национално ниво, да бъде задължително като колективен трудов договори за всички болници.  От свой източник научи, че в Бургас само отделни медицински сестри подкрепят протеста и посещават митингите. С медицинските специалисти в града са проведени много срещи и е проведена анкета. Станало е ясно, че големият проблем идва от факта, че самите медицински работници трябва да направят избор. Те трябва сами да избират между две неща. Едното е, да се повишат основните заплати на 950 лева, но да се получават допълнителните финансови стимули от клиничните пътеки. Второто е само повишение на заплатите, но над 950 лева. По-голямата част от запитаните са избрали варианта с клиничните пътеки, но има и медицински звена, в които няма пътеки и те са избрали варианта с повишение на заплатите. Това е причината да не може да се постигне единно мнение по въпроса, смятат запознати. ", "date": "2019.12.17", "title": "В Бургас няма единна подкрепа за протестиращите в София медицински сестри"}
{"url": "https://www.actualno.com/pleven/obshtina-pleven-otdelja-nad-13-mln-leva-za-chistota-i-bitovi-otpadyci-news_1416517.html", "text": "      Прогнозните разходи на Община Плевен за чистота и битови отпадъци през 2020 г. ще бъдат 13 761 000 лв. Това показва План-сметката, която плевенският кмет Георг Спартански ще внесе за обсъждане на заседанието на Общинския съвет в четвъртък, 19 декември.      От общата сума 3 252 000 лв. ще са за сметосъбиране и сметоизвозване. За почистването на областния град по райони – улици и машинно почистване, миене трикратно за годината, паркове, градинки, речни корита, детски площадки и др. прогнозната стойност е 4 000 000 лв. Отчисленията по чл. 60 и чл. 64 от Закона за управление на отпадъците са общо 4 421 000 лв. За третиране на отпадъци в Регионалната система за управление на отпадъците План-сметката предвижда 2 088 000 лв.   Кметът Спартански предлага на Общинския съвет да определи такса битови отпадъци в действащите в момента размери, които са приети с решение на местния парламент в Плевен през декември 2015 г. Според тях такса битови отпадъци за жилищни и нежилищни имоти на граждани и за жилищни имоти на предприятия е 1,494 на хиляда от данъчната оценка на имота. За нежилищни имоти на предприятия тя е 4,814 на хиляда от по-високата от отчетната стойност и данъчната оценка на имота.   ", "date": "2019.12.17", "title": "Община Плевен отделя над 13 млн лева за чистота и битови отпадъци"}
{"url": "https://www.actualno.com/asia/rusija-i-sirija-provejdat-syvmestni-uchenija-v-sredizemno-more-news_1416480.html", "text": "      Военноморският флот (ВМФ) на Русия и Военноморските сили (ВМС) на Сирия започнаха съвместни учения в Средиземно море, предаде ТАСС.      В маневрите участват руски надводни кораби, самолети от авиобаза \"Хмеймим\", ракетни катери и миночистачи на ВМС на Сирийската арабска република. Ученията се провеждат на един оперативен фон, техните участници ще отработят различни тактически епизоди, каза ръководителят на учения контраадмирал Александър Юлдашев.   Според него тактическите групи кораби ще извършват артилерийски огън и ще провеждат съвместни маневри в морето, а на брега звената за сигурност и отбрана ще отработват въпроси за борба с безпилотни летателни апарати (БПЛА), незаконни въоръжени групи, както и въпроси за локализиране и премахване на последиците от използването на оръжие срещу съоръжения в пристанището на Тартус. \r\nЮлдашев заяви, че ученията са насочени към засилване на взаимодействието между въоръжените сили на Руската федерация и Сирия за успешната борба срещу незаконните въоръжени групировки, международния тероризъм и засилването на взаимодействието между двете страни.  Както беше обяснено на репортери в руската военноморска база в пристанището на Тартус, районът на ученията не е избран случайно. Руските военни кораби край бреговете на Сирия дават значителен принос в борбата срещу международния тероризъм. Морските крилати ракети „Калибър“ многократно са унищожавали терористични цели в републиката, а руската база в Тартус е основният начин за снабдяване на групировката в Сирия, така че уменията на екипажите на кораби от крайбрежните части трябва да бъдат постоянно подобрявани.  ", "date": "2019.12.17", "title": "Русия и Сирия провеждат съвместни учения в Средиземно море"}
{"url": "https://www.actualno.com/business/proizvoditeli-na-hrani-vikat-i-marsiancite-na-pomosht-sreshtu-tyrgovskite-verigi-news_1416579.html", "text": "      За спешна намеса на марсианците, американците, Путин и Борисов апелираха производители на храни на пресконференция в БТА под надслов: „Как да научим магарето да живее, без да яде“. Чувстващи се в ролята на магарето, те се оплакаха от търговските вериги и че са принудени да продават под себестойност, предаде репортер на .      „Ние сме дали ценови предложения още на 15 ноември и още нямаме отговор от търговските вериги“, съобщи Мариана Кукушева, председател на Националния браншови съюз на хлебарите и сладкарите. „Маниерът на веригите е да изчакат да отминат коледните и новогодишните празници, след което да получим отговор за неприемане на офертите и да бъдем поставени в тупик – да работим и доставяме продукция на цени под себестойност“, посочи тя. „Магарето умира, не може без храна – не може без тази формула“, добави Кукушева и поясни какво се случва с доставчика – той започва да продава под себестойност, което е наказуемо; няма право да преустанови доставките, защото по договор няма такава възможност и трето – неговата цена може да не бъде приета или когато бъде приета след 6 месеца, тя вече не е актуална. „За една година нашите разходи за енергия са увеличени с 25% и продължават да растат, продължава да расте цената на човешкия труд“, съобщи още тя и уточни, че вече цената на труда минава 35% в себестойността на продукцията.   Кукушева отказа да каже с колко производителите искат да се вдигнат цените, с аргумента, че предложенията не са по браншове, а са индивидуални и конфиденциални. Тя е категорична, че търговските вериги прилагат нелоялни практики. „Очаквам спешната намеса и на г-н Борисов, и на марсианците, и на Путин, и на американците с идеята да превърнем пазара в конкурентно поле“, заяви тя.\r\n„Заради свинската чума, свинското месо повиши цената си в Европа с над 50%. Тук сме вдигали цените два пъти, но много от нашите ферми чакат с месеци да бъдат приети цените им от търговските вериги. Какво се случва с този производител, който 100 дни чака да му бъде приета цената – работи на прага на загубата. Това може да доведе само до фалит този производител“, добави председателят на Асоциацията на месопреработвателите в България Атанас Урджанов.  „Категорично искаме контролните органи да се самосезират, за да се спазват правилата на свободната конкуренция, искаме срокът за разглеждане на нови оферти на доставчиците да е не повече от 2 седмици, както и да има възможност доставчикът да има правото да преустанови доставки в същия срок. Искаме пакетът от отстъпки, надценки  и бонус да не превишава 30%, защото в момента е 45 – 50% върху нетната доставна цена на нашите продукти, те стават трудно продаваеми и са необясними като разходи на търговеца, който има специфичната дейност да подрежда и реализира стоката“, заяви още Кукушева.\r\nЗапитана какво ще предприемат, ако исканията им не бъдат чути, тя отговори: „Неприемането на новите цени има друго решение – Терминал 2\". Тя е категорична, че има опасност от затваряне на предприятия и увеличаване на потока от здрави, работещи умни българи към Терминал 2. \"Това ще е отговорът на въпроса защо ниските доставни цени на нашите изделия увеличават потока към останалите европейски държави\", подчерта тя.   Кукушева отбеляза, че производителите са далеч от категоричното искане за въвеждане на регулация, но са за ясни правила. „Трудно бихме могли да обвиним веригите в проява на монополно поведение и договорености между тях, но като доставчици във всички вериги, забелязваме утвърден маниер на водене на разговори и оказване на натиск“, сподели тя.    Колегата ѝ Владислав Михайлов, председател на Националната асоциация на млекопреработвателите, призна, че държавата няма как пряко да се намеси в отношенията между търговеца и продавача, но изрази надежда да не останат нещата така. Той също изрази съмнения, че веригите синхронизират действия. „Малък брой субекти налагат странно еднаква схема на работа с всички доставчици“, сподели той.\r\n„Търговските вериги казват, че са ни партньори, но ние малко се съмняваме“, коментира и Димитър Зоров, председател на Асоциацията на млекопреработвателите в България. Той посочи очертаваща се опасност за потребителите  – да консумират продукти само с надписи „млечни“, а вътре - много под въпрос какво съдържат. „Може да се търпи до един момент, в следващия – не може или започваш да правиш нещо, което прилича на млечни продукти – това е борба за оцеляване“, поясни експертът и предупреди за опасност от разширяване на сивия сектор. ", "date": "2019.12.17", "title": "Производители на храни викат и марсианците на помощ срещу търговските вериги"}
{"url": "https://www.actualno.com/showbusiness/pomnite-li-pevicata-gergana-vijte-kakvo-se-sluchva-s-neja-dnes-news_1416644.html", "text": "      Фoлк пeвицaтa Гeргaнa изчeзнa бeзcлeднo oт музикaлнaтa cцeнa oщe прeди гoдини. Пeвицaтa oт дългo врeмe нe e aктивнa в чaлгa брaншa, a и глeдa мнoгo дa нe пoпaдa в мeдийнoтo прocтрaнcтвo.      Вcички ce питaхa кaквo ce cлучвa c любимaтa блoндинкa, кoятo cтaнa звeздa зa eднa нoщ c прeмиeрaтa нa тoтaлния ѝ хит \"Губя тe бaвнo\" прeз 2003 г.    Oкaзa ce, чe Гeргaнa нaиcтинa нe глeдa вeчe ceриoзнo нa музикaлнaтa cи кaриeрa и хoди oт врeмe нa врeмe нa учacтия, нo тoвa в никaкъв cлучaй нe ѝ билo приoритeт. Oтcъcтвиeтo oт cцeнaтa тя мoжe дa oпрaвдae c нeщo мнoгo ceриoзнo, зa кoeтo зacлужaвa пoздрaвлeния.  Някoлкo гoдини Гeргaнa ce мъчи дa зaвърши виcшeтo cи oбрaзoвaниe и нaй-нaкрaя тoвa e фaкт. Тя e диплoмирaн мaгиcтър пo гeмoлoгия в CУ \"Cв. Климeнт Oхридcки\". Тoвa e нaукa, кoятo рaзглeждa хaрaктeриcтикитe нa cкъпoцeннитe кaмъни, пише fakti.bg.    Брaтoвчeдкaтa нa знaмeнития футбoлиcт Cтoйкo Caкaлиeв cилнo ce нaдявaлa дa мoжe дa cи нaмeри рaбoтa пo прoфecиятa и дa прeвърнe пeeнeтo в любимo хoби и нищo пoвeчe.     ", "date": "2019.12.17", "title": "Помните ли певицата Гергана? Вижте какво се случва с нея днес"}
{"url": "https://www.actualno.com/curious/naj-goljamata-kofichka-s-majoneza-v-sveta-e-bylgarska-news_1416435.html", "text": "       Любимата марка майонеза на българските потребители „Краси” получи официален сертификат от съдия Анна Орфорд от GUINNESS WORLD RECORDS® за най-голямата кофичка майонеза в целия свят! На тържествена церемония, в зала „Ларго”, майонеза „Краси“ стана първият продукт в историята на българската хранително-вкусова промишленост, който печели престижното световно отличие. Никой до момента в света не е правил толкова голяма кофичка, пълна с майонеза и постижението на „Краси“ ще бъде вписано в GUINNESS WORLD RECORDS®!       Пред очите на многобройната публика, дошла специално за събитието в зала „Ларго” - в сърцето на София, съдията на Гинес Анна Орфорд отчете рекордните 221.4 килограма майонеза, събрани в гигантската кофичка. По време на церемонията съдийката няколко пъти проверяваше дали се спазват изключително строгите изисквания, които GUINNESS WORLD RECORDS® имат по отношение на качеството и хигиенните норми, както и за провеждане на толкова мащабни събития. След като кантарът се спря на рекордните килограми, Орфорд анонсира, че абсолютно всички изисквания са били спазени, събитието е протекло при изключително добра организация и брандът майонеза „Краси“ и България трябва да се гордеят с постижението. След това връчи официалния сертификат за поставяне на световен рекорд на мениджъра на фабрика за майонеза „Краси“ Даниела Авджиева.\r\nПо думите на г-жа Авджиева, рекордът е поставен в точният момент, защото тази година майонеза „Краси“ отбелязва своя 25-годишен юбилей. Това е признание за целия екип, който стои зад успеха на продукта, както и за потребителите и тяхното доверие.    ", "date": "2019.12.17", "title": "Най-голямата кофичка с майонеза в света е българска "}
{"url": "https://www.actualno.com/society/prevozvachi-alarmirat-za-vse-poveche-nereglamentirani-prevozi-news_1416428.html", "text": "      \"Искаме да се решат поне част от проблемите на бранша, но няма да правим повече компромиси. Задължително трябва да се приеме Законът за автомобилните превози и в това отношение желаем да видим политическа воля, защото за момента такава липсва. Ако исканията ни не бъдат изпълнение, на 13 януари излизаме на ефективни протести в цялата страна.\" Това обяви в интервю за bTV Меглена Мелтенова от Конфедерацията на автобусните превозвачи.      \"Засега обявихме само символичен протест, за нас е важно това, което е поето като ангажимент, да бъде изпълнено. Искаме да се инкриминират, защото през последните две години нещата ескалират и има установени над 3000 нерегламентирани превози. Но като цяло проблемите са комплексни, защото ние нямаме достъп до европейско финансиране, нямаме субсидиране, нямаме абсолютно никакво финансиране от държавата. Просто по отношение на нас има дискриминация. Още едно от нещата, за които настояваме, е достъп до европейските програми за финансиране на транспорта, което може да се случи чрез публично-частно партньорство. Това е въпрос на държавна политика'', обясни тя.   \"Училищните автобуси, например, са извън закона, защото нито са специализиран превоз, нито са превоз за собствена сметка. Нямат нито лиценз, нито сервизна база\", допълни още тя. ", "date": "2019.12.17", "title": "Превозвачи алармират за все повече нерегламентирани превози"}
{"url": "https://www.actualno.com/society/shte-ima-nov-govoritel-na-prokuraturata-kraj-na-erata-arnaudova-news_1416587.html", "text": "      Румяна Арнаудова вече не е говорител на прокуратурата, пише Фрог нюз, като се позовава на свои източници в Съдебната палата.      Вчера бившият вече главен прокурор и новоизбран шеф на КПКОНПИ Сотир Цацаров е пуснал заповед, с която прекратява функциите на Арнаудова като негов говорител. Очаква се утре да стане ясно кой ще я замести.   В 9,30 часа в сряда новият обвинител № 1 Иван Гешев официално ще представи екипа си. Арнаудова ще продължи да работи като прокурор във ВКП.\r\nПреди няколко дни оставка подаде и зам.-главният прокурор Мария Шишкова. Тя обаче напуска не само високия пост, но и съдебната система, гласи още информацията.   ", "date": "2019.12.17", "title": "Ще има нов говорител на прокуратурата, край на \"ерата\" Арнаудова"}
{"url": "https://www.actualno.com/europe/stachkata-vyrna-parijani-na-kolelata-i-elektroskuterite-news_1416544.html", "text": "      Хиляди парижани яхнаха велосипеди и електрически скутери, за да избегнат хаоса на пътуване по време на и много от тях имат синини и други наранявания, съобщи AFP.      Градските противопожарни бригади, първите реагиращи , отбелязаха близо 25-процентов скок на произшествия, откакто стачката на обществения транспорт започна на 5 декември.   \"Ние се намесихме 600 пъти между 5 декември и 14 декември, спрямо 450 за същия период на миналата година. Това е голям скок\", заяви подполковник Габриел Плюс, говорител на пожарникарите.\r\n\"Очевидно е, че заради стачките има много повече трафик и неопитни или лошо оборудвани хора използват мотори или други алтернативи\", каза той.  Новакът с две колела се сблъсква с пешеходци, но също така бива удрян от автомобили, каза Плюс, макар че повечето получават само леки наранявания, които не изискват посещения в болница. която напълно спря движението по половината или повече от метростанциите на града и силно засегна  услугите на крайградските железопътни линии.   От миналата година Париж е наводнен с най-малко 15 000 електрически скутери, достъпни за отдаване под наем, привличайки гнева на жителите и градските власти, които се оплакват, че биват зарязвани по претъпканите тротоари и площади.     ", "date": "2019.12.17", "title": "Стачката върна парижани на колелата и електроскутерите "}
{"url": "https://www.actualno.com/europe/estonija-se-izvini-na-novija-premier-na-finlandija-zaradi-napadka-na-estonski-ministyr-news_1416406.html", "text": "      Президентът на Естония се извини на Финландия, след като вътрешният министър на малката прибалтийска страна се подигра на , предаде БГНЕС, позовавайки се на The Guardian.      Санна Марин стана най-младата действаща министър-председателка в света, след като пое поста на 34-годишна възраст. 70-годишният вътрешен министър на Естония Март Хелме обаче се усъмни в пригодността ѝ за поста.   \"Виждаме как една продавачка стана министър-председател, а някакви други, необразовани улични активисти също са в правителството\", каза Хелме за новия финландски кабинет.\r\nПрезидентът на Естония Керсти Калюлайт помоли своя финландски колега Саули Ниинисто да предаде извиненията ѝ на Сана Марин.  Марин, която произхожда от голямо, но бедно семейство, е работила като касиерка в магазин, преди да завърши висшето си образование и да се захване с политика.\r\n\"Много се гордея с Финландия. Страна, в която детето на бедно семейство може да получи образование и да постигне целите си в живота. Касиерката може да стане премиерка\", написа Марин в Twitter.   Хелме е бивш посланик на Естония в Русия и често прави крайни изказвания, за които премиерът или лидерите на партията му се извиняват. Опозицията възнамерява да иска вот на недоверие в кабинета, заради поведението на вътрешния министър.     ", "date": "2019.12.17", "title": "Естония се извини на новия премиер на Финландия заради нападка на естонски министър"}
{"url": "https://www.actualno.com/asia/kitaj-i-rusija-lobirat-za-oblekchavane-na-sankciite-sreshtu-phenjan-news_1416538.html", "text": "      Китай във вторник призова Съвета за сигурност на ООН единодушно да подкрепи съвместното предложение с Русия за , предупреждавайки, че диалогът за разрешаване на ядреното напрежение не трябва да върви назад.      През последните седмици излиза с все по-твърди декларации, като дори обещава зловещ „коледен подарък“, ако Вашингтон не направи  някои отстъпки.   От своя страна заяви в понеделник, че ще бъде \"разочарован\", ако Северна Корея направи нещо, предупреждавайки, че ако това стане, \"ние ще се погрижим за това\".\r\n\"Ние наблюдаваме много отблизо\", каза Тръмп в Белия дом.  Преговорите между Вашингтон и Пхенян до голяма степен изпаднаха  в застой след срива на срещата на върха в Ханой през февруари между Тръмп и севернокорейския лидер Ким Чен Ун.\r\nПхенян  се намира  под тежки санкции на САЩ и Организацията на обединените нации заради ядрената си програма, но беше разочарован от липсата на облекчение, след като обяви мораториум върху тестовете за ядрени и междуконтинентални балистични ракети (ICBM).   \"Това е важен и чувствителен период за полуострова и неотложността на политическото решение допълнително се увеличи\", заяви говорителят на китайското външно министерство Гън Шуан на редовен брифинг в Пекин.    Международната общност трябва \"да попречи на полуострова да изпадне отново в напрегната конфронтация и да избегне сериозна промяна на ситуацията\", добави Гън.\r\nРусия и Китай представиха проект на съвместна резолюция в Организацията на обединените нации в понеделник с цел премахване на някои от наказателните мерки, които са били приложени в Пхенян по отношение на ядрените й дейности.\r\n\"Надяваме се Съветът за сигурност единодушно да подкрепи политическото уреждане на въпроса за полуострова\" и ще насърчи Вашингтон и Пхенян да \"уважават взаимните си загрижености“,  каза Гън.    ", "date": "2019.12.17", "title": "Китай и Русия лобират за облекчаване на санкциите срещу Пхенян "}
