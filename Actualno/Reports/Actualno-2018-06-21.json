{"url": "https://www.actualno.com/football/hyrvatija-razbi-arjentina-i-si-garantira-mjasto-na-18-final-na-svetovnoto-news_680999.html", "text": "  Хърватия изнесе истинска футболна лекция срещу считания за фаворит за титлата на Световно първенство по футбол 2018 Аржентина. \"Шахматистите\" изиграха гросмайсторски 90 минути срещу Лео Меси и компания и спечелиха с 3:0, гарантирайки си класирането в елиминациите на Мондиал 2018.  Хърватите проведоха мача в отлично темпо и, въпреки че се пропукаха веднъж, до гол не се стигна. Те имаха своите шансове през първото полувреме, но Манджукич и Перишич изпуснаха отлични ситуации в наказателното поле на Аржентина.\r\nОще в 53' обаче Хърватия се добра до гол, благодарение на абсолютно безумие от страна на Вили Кабайеро. Той подари топката на Ребич в наказателното поле и с мощен удар от воле откри резултата. В 79' пък капитанът Лука Модрич с техничен и много точен удар в долния десен ъгъл реализира за 2:0. В първите секунди на добавеното време и Ракитич се разписа за 3:0.   Голямата звезда на Аржентина Лионел Меси изигра изключително слаб мач, в който името му не се чу, а уменията му не бяха демонстрирани в нито един момент от срещата. \"Гаучосите\" бяха трагични срещу своя съперник и с 1 точка е много вероятно да отпаднат още в груповата фаза. Добрата новина за отбора е, че Исландия и Нигерия се играе утре.\r\nВсичко най-интересно за разгрома на Хърватия над Аржентина прочетете в .    ", "date": "2018.06.21", "title": "Хърватия разби Аржентина и си гарантира място на 1/8-финал на Световното"}
{"url": "https://www.actualno.com/curious/dneven-horoskop-za-22-uni-news_680955.html", "text": "     Този петък насочете усилията си към действия с помощта, на които бихте могли да придобиете повече опит и знания. Засега забравете за активни действия и инициативи.    Това е ден, в който е добре да заложите на сигурното. Прекалената вяра може да ви изиграе лоша шега. Склонни сте да надценявате възможностите си, което може да ви донесе сериозни загуби.     Това е ден за спокойствие и умереност.  Използвайте тихите води, за да подредите мислите в главата ви и да набележите следващите си цели Този петък ще успеете да се справите с разрешаването на интересен казус, свързан с образованието ви. Не разчитайте на покоряването на нови върхове. Ще ви бъде върната стара услуга.     Този петък ще бъдете приятно изненадани от много мило признание и/или постъпка от страна на ваш приятел. Едва ли сте си представяли, че ще сте предизвикали подобни чувства. Късметлии! Днес може да се захванете с всичко, което ви хрумне, само не изяснявайте отношенията си с партньора. Там няма нужда от промени или ако се намесите ще развалите баланса. Този петък заложете на хладнокръвието. Опитайте се да приключите по-сложните и сериозни задачи в първата част на деня. След обяд вече няма да сте толкова ефективни и съобразителни.   Този петък не се подавайте на желанието си да се захванете с разрешаването на сериозен проблем. Няма да успеете сега и само ще се ядосате.    Този петък се ориентирайте към правенето на добро. Бъдете търпеливи към останалите, защото скоро ще имате нужда от същото добро отношение. Този петък може да се представите в погрешна светлина. Това може да бъде продиктувано от желанието ви да изглеждате на ниво и прилагането на мерки, които не са характерни за поведението ви.    Този петък се опитайте да правите нещата, които не ви харесват. И без това са се натрупали много. Няма за кога да ги отлагате. В края на деня ще получите сериозна компенсация за усилията си, която ще изтрие умората ви. Този петък е важно да броите до 100 преди да кажете нещо. Сега всяка грешка, която направите ще изглежда двойна.", "date": "2018.06.21", "title": "Дневен хороскоп за 22 юни"}
{"url": "https://www.actualno.com/analysis/horst-zeehofer-chovekyt-kojto-moje-da-podpali-cjala-evropa-news_680939.html", "text": "     Демонстративните битки, които германският вътрешен министър води по въпроса за бежанската политика, са чиста демагогия - включително и поради това, че до границите на Бавария достигат твърде малко бежанци. А фактът, че Зеехофер не познава или отрича съществуващите европейски правила, не може да оправдае неговия политически амок. С това, че сега принуждава германската канцлерка Ангела Меркел трескаво да търси някакви привидни решения за Германия чрез спешни двустранни договорки, вместо да я подкрепи в усилията ѝ за европейско решение на проблема с мигрантите, .\r\nБроят на пристигащите в Европа мигранти междувременно е направо незначителен в сравнение с онзи от апогея на бежанската криза през 2015 година. Дори спорът около бежанската политика беше поутихнал преди битката за надмощие в Берлин отново да го върне в дневния ред на Европа.   Настроенията в повечето европейски държави междувременно се промениха – на много места гледат на мигрантите като на нежелани пришълци, срещу които правителствата трябва да се борят с всички средства. А ширещият се национален егоизъм засега блокира всякакви европейски решения на проблема.        Младият австрийски канцлер Курц, който явно страда от пълна историческа амнезия, не може да заблуди никого със своята \"коалиция на желаещите\", състояща се от европейските популисти между Мюнхен, Виена и Рим, че тези страни преследват напълно различни интереси. Австрия не желае да приема обратно бежанците, връщани от границата с Бавария, а смята да ги отпраща към Италия. Правителството в Рим обаче също не желае тези хора и иска те да бъдат пренасочвани към останалите държави от общността. Там пък изобщо не са готови да ги приемат - знае се какво е отношението към квотите за бежанци. Ако сега не се намерят европейци, които да дадат добър пример за някакво справедливо решение на проблема, ще се стигне до сблъсък. . Освен това Ангела Меркел и Еманюел Макрон се опитват да постигнат напредък по дълго отлагания въпрос за хармонизирането на различните законодателства за даване на политическо убежище. Напоследък на мода са и някои доста дръзки предложения за изграждането на големи приемни центрове извън Европа. Подобни идеи се въртят из главите на някои европейци от 15 години насам, но неизменно се проваляха поради това, че се оказваха нереализуеми.\r\nВъпросната идея междувременно има и двама нови привърженици - президентите на Франция и Италия. Но къде да се изградят подобни бежански центрове - в беззаконна държава като Либия, в транзитен Нигер, или в политически нестабилния Тунис? А и кой да охранява тези центрове - Бундесверът или \"Сини каски\" на ООН?    Европейците искат да прехвърлят своята отговорност другиму – това е повече от ясно. Но как привържениците на подобни екстериториални бежански центрове си ги представят по-конкретно: като заточение на лагерни острови, каквито има в Австралия, или като арест в клетки - като по границата на САЩ с Мексико? Ако ЕС също се готви да тръгва по този нов път на нехуманността, е редно да го заяви ясно и открито.    Бежанската политика действа на ЕС като киселина, която го разяжда отвътре. Почти никой вече не смее да предложи на своите сънародници идеи за разумни и хуманни решения. Новият испански премиер е едно от малкото изключения. Но вместо да се раздират от спорове по бежанския въпрос, европейците би трябвало да се посветят на заплахите, свързани с Тръмп и неговите търговски войни, би трябвало да изработят своя нова политика за сигурност, да решават проблемите с Китай и с Путин, с войните в Йемен и Сирия.  Наместо това са изоставили инициативата в ръцете на креслива орда от популисти, подтиквани от Вашингтон, с което на практика извършват предателство спрямо устоите на Европа, нейните либерални ценности и западния обществен ред. . Никак няма да е добре, ако точно сега загубим най-опитния правителствен ръководител в целия ЕС. А Хорст Зеехофер, който доскоро беше незначителен местен велможа от Бавария, би изиграл ролята на полезния идиот, обслужващ интересите на всички антиевропейци в САЩ и Русия. Но от неговата тясна камбанария той едва ли може и иска да погледне толкова надалеч.", "date": "2018.06.21", "title": "Хорст Зеехофер - човекът, който може да подпали цяла Европа"}
{"url": "https://www.actualno.com/tennis/novak-djokovich-ne-ostavi-shansove-na-grigor-dimitrov-v-kuins-news_680942.html", "text": "  Най-дорият български тенисист Григор Димитров отпадна във втория кръг на турнира в Лондон - Куинс. Българинът загуби от носителя на 12 титли от Големия шлем Новак Джокович след 4:6, 1:6.  В първия сет двамата бяха равностойни, като сърбинът печелеше в пъти по-лесно подаванията си, а Димитров така и не стигна до точка за пробив. Такава обаче се откри пред Ноле в края на сета и той направи пробив в точния момент - при 4:5, за да спечели частта.\r\nВъв втория сет световният №5 дочака точка за пробив, но тя дойде едва при резултат 1:5. По-рано в хода на сета сръбската звезда направи два пробива и показа солиден тенис, за да се класира за следващата фаза на надпреварата. Там той ще срещне победителя от двойката Жулиен Бенето - Адриан Манарино.   Всичко най-интересно около победата на Новак Джокович над Григор Димитров четете в .                                  ", "date": "2018.06.21", "title": "Новак Джокович не остави шансове на Григор Димитров в Куинс"}
{"url": "https://www.actualno.com/sciencelogy/fejsbuk-zapochva-borba-i-sreshtu-falshivite-snimki-i-videa-news_680991.html", "text": "  Фейсбук заяви, че ще започне да проверява снимки и видеа, като част от разширяващата се борба с фалшивите новини и дезинформацията.  Огромната социална платформа, която често е набелязвана за това, че не може да се справи с разпространяването на фалшиви новини, заяви, че ще използва учещи се машини и всякакви други инструменти в опитите си да намали разпространението на манипулативни изображения и видеа.   „Едно от предизвикателствата в борбата с дезинформацията е това, че тя се появява по различен начин и съдържание в различните страни”, заявиха от компанията чрез пост в блога на Фейсбук, цитиран от БГНЕС.   „За да се справим с това, ние разширихме нашите тестове за достоверност на изображения и видеа в четири страни. Това включва тези, които са манипулирани (тоест тези, които са редактирани, така че да показват неща, които не се случват наистина) или извадени извън контекста (тоест снимки от предишни снимки, използвани за отразяване на днешен конфликт)”. Това се казва в изявление на компанията.\r\nПродуктовият мениджър на Фейсбук Теса Лионс заяви, че усилията за проверка на фактите са разпространени в 14 страни, като още повече ще бъдат добавени тази година, това ще се случи чрез използването на независими партньори, които да проверяват фактите.       „Тези сертифицирани независими проверяващи оценяват настоящите истории, пускани във Фейсбук, като така помагат да се намали разпространението на истории, оценени като фалшиви”, каза Лионс.\r\nТя добави, че компанията се опитва да идентифицира редовните лъжци, като част от усилията за проверка на фактите.\r\n„Предприемаме действия като намалихме разпространението на фалшиви новини или премахваме възможността им да печелят от реклама. За да се справим с чуждестранния дискурс, ние ще започнем да използваме учещи се машини, които ще ни помогнат да се справим с чуждестранните страници, които често разпространяват фалшиви новини”, заяви Лионс.       ", "date": "2018.06.21", "title": "Фейсбук започва борба и срещу фалшивите снимки и видеа"}
{"url": "https://www.actualno.com/society/ekaterina-zahariev-2017-e-rekordna-po-otnoshenie-na-migracijata-news_680993.html", "text": "  2017 г. е рекордна по отношение на миграция, 68,5 милиона мигранти е имало в света. Това каза по време на „Икономически форум Пловдив“ министърът на външните работи Екатерина Захариева, предаде „Фокус\".  По думите ѝ прогнозите са до 2050 година населението на земята да се увеличи с 2,6 милиарда души, като 1,3 милиарда от тях ще са в Африка.   Захариева заяви, че се надява лидерите на ЕС да осъзнаят, че Балканите са част от сигурността на Европа. \"След една или две години според мен ще бъде късно и ще се стигне до нова дестабилизация“, каза Екатерина Захариева.   Външният министър коментира и ситуацията на Балканите. Захариева уточни, че ще остане много тежка и чувствителна точка, свързана с Белград и Прищина.\r\nВъв връзка с започването на преговори за членство на Македония в ЕС, министърът заяви: „Взе се това решение, чуваше се подкрепа от всички за Република Македония за започване на преговори за членство. За съжаление усещам някакво охлаждане на тази подкрепа, ентусиазъм, след като се постигна решение за името. Дали този ентусиазъм го имаше, защото си мислеха, че ще постъпим типично по Балкански и че няма да се разберем“, попита Захариева.       По думите й част от лидерите на ЕС, включително и Франция, не са отговорили на въпроса къде са границите на сигурността на Европа. „Нали някой не си мисли, че мигрантския проблем ще приключи с решаването на конфликта в Сирия, който също не изглежда скоро да бъде решен“, коментира още Екатерина Захариева.", "date": "2018.06.21", "title": "Екатерина Захариев: 2017 е рекордна по отношение на миграцията"}
{"url": "https://www.actualno.com/football/francija-s-vtora-pobeda-na-svetovnoto-po-futbol-i-mjasto-na-18-final-news_681000.html", "text": "  Франция е на осминафинал на Световното първенство по футбол, въпреки че феновете на тима ще останат разочаровани от играта на тима. \"Петлите\" спечелиха с минималното 1:0 срещу Перу, изхвърляйки южноамериканската страна от Мондиала в Русия.  Единственият гол в мача беше дело на Килиан Мбапе, който в 35' успя да се разпише и се превърна в най-младия голмайстор на Франция на Световни първенства. През второто полувреме Франция пропусна няколко шанса да се разпише и до края трепери за резултата, но в крайна сметка съумя да опази вратата си суха.\r\nПо този начин Франция се присъедини към Уругвай и Русия, които вече са на осминафиналите. Що се отнася до група C, \"петлите\" я оглавиха с 6 точки, водейки с 2 на Дания, която е с 4. Австралия все пак има шанс да се класира напред, ако успее да стигне до успех срещу Перу, а Франция спечели с 2 гола разлика срещу \"червения динамит\".   Всичко най-интересно от победата на Франция над Перу прочетете в .", "date": "2018.06.21", "title": "Франция с втора победа на Световното по футбол и място на 1/8-финал"}
{"url": "https://www.actualno.com/politics/petkova-izpylnihme-postavenite-celi-za-evropredsedatelstvoto-news_680989.html", "text": "  Сигурността на енергийните доставки и създаване на конкурентни цени са основните приоритети на българското правителство. Това заяви енергийният министър Теменужка Петкова по време на международен икономически форум в Пловдив, предаде БГНЕС.  Пред делегатите на форума Петкова заяви, че страната ни успешно е постигнала всички набелязани цели в рамките на Българското председателство на Съвета на ЕС. Министърът не скри, че в определени моменти е била притеснена за българския успех с оглед на провеждащите се дебати в Брюксел по отделните теми.   Една от темите по време на нашето председателство е договореното увеличение на дела на ВЕИ за отделните страни. В момента ЕК изисква всяка страна членка да добива 20% зелена енергия, като след 2030 година този дял ще достигне 32 процента.   Другият успех, по думите на Петкова, е промените, свързани с енергийната ефективност.\r\nБГНЕС припомня, че на 20 юни след продължителни преговори с екипите на Европейския парламент и Европейската комисия, бяха постигнати споразумения по последните две законодателни предложения от пакета \"Чиста енергия за всички европейци\", които се разглеждат по време на първото българско председателство – за изменение на директивата за енергийната ефективност и регламента за управление на Енергийния съюз. Междувременно ресорното министерство и Комитетът на финансовия механизъм подписаха в Бургас споразумение за 32 млн. евро. Средствата са осигурени от три страни-донори - Норвегия, Исландия и Лихтенщайн и ще са насочени за енергийна ефективност на жилищни и административни сгради.       На форума министърът на енергетиката отбеляза, че важен успех за страната е стартът на строителството на газовата връзка България-Гърция.", "date": "2018.06.21", "title": "Петкова: Изпълнихме поставените цели за европредседателството"}
{"url": "https://www.actualno.com/varna/nebrejnost-ili-dalavera-e-novoto-shkolo-vyv-varna-s-konstruktivni-defekti-news_680966.html", "text": "  Новопостроено начално училище във Варна е започнало да потъва. Близо 400 деца от там са изведени и разквартировани да учат в други сгради. Местната администрация във Варна е подала в Районната прокуратура документацията от извършено конструктивно обследване на сградата на Начално училище „Васил Левски“ в район „Аспарухово“, съобщи кореспондент на .  Обследването е извършено от проектантско бюро „Статком“ ЕООД, което установява, че констативният акт 15 на сградата „не отговаря на истината за изпълнението на строежа - извършени са значителни промени в конструкцията, които не са отразени в констативния акт и това е възможна предпоставка представеният акт 15 да бъде считан като документ с невярно съдържание“, съобщават от община Варна.\r\nСградата на НУ „Васил Левски“ бе построена на принципа на публично-частно партньорство след сключване на договор между Община Варна и „Стоянстрой“ ЕООД - Пловдив. Откриването на строителната площадка на новата сграда на НУ „Васил Левски“ е било през май 2011 г. Половин година по-късно - на 9 декември, училището е въведено в експлоатация.   Официално лентата му е отрязана през май месец 2012 г. от тогавашния кмет на Варна Кирил Йорданов и вицепрезидента Маргарита Попова в присъствието на областния управител, депутати, общински съветници.\r\nШефът на фирмата-изпълнител Стоян Сариев уверявал присъстващите, че училището е с топлоизолация от най-висок клас, свръхустойчива на огън, построена с модерен материал, използван за олимпийските села в Лондон и Пекин.     Дефекти обаче сградата започнала да дава още преди да се пререже лентата.\r\nПо дело, водено от община Варна срещу фирма „Стоянстрой“ преди година и половина се сочи, че в докладна записка от директора на училището се излагат обстоятелства, че са изпращани множество оплаквания до общината за периода януари 2012 г. – май 2015г., но гаранционните дефекти не са отстранени. Посочено е, че директорът е бил уведомен от Дирекция „Правно-нормативно обслужване“ на общината, че ответникът е осъден за определена сума, но парите не са преведени.    Тогава общината поиска да осъди фирмата за 91 623 лв. заради констатирани гаранционни дефекти. След спор в съда за извършени и неизвършени ремонти на новопостроената сграда, фирмата бе осъдена само на 3 463 лв.\r\nПо-рано, през 2014 г. фирмата е осъдена от общината за 33 981 лв., необходими за отстраняване на появили се недостатъци в строително-монтажните работи.   Заради множество подадени сигнали от директора на школото за сериозни проблеми по сградата, в края на 2017 г. децата са били изведени от училището. Настанени са да учат в 3 сгради с целодневна организация на учебния ден –  във ВМГ „Св. Николай Чудотворец”,  в ДГ „Горска приказка” и в ДГ „Морски свят”.\r\nИзвършени били проверки и огледи на сградата. Възложено било изготвяне на конструктивно обследване, геодезическо замерване за установяване изменение в геометрията на сградата и актуализация на техническия паспорт от 2011 г.\r\nСпоред специалисти установените проблеми са изключително сериозни: промяна в основния конструктивен и архитектурен проект; несъответствия на гредови конструкции; некачествено изпълнение на най-дълга носеща греда; намалена носеща способност за вертикални натоварвания и несъответстваща на заложената в основния конструктивен проект от 2009г.; покривната плоча е оставена с дебелина 16 см., която се увеличава почти двойно на местата на задигане за оформяне на наклони и това допринася за значително претоварване на отслабената стълбищна плоча; установени процеси на провисвания на стълбищните плочи по всички нива; неправилно изпълнение на хидроизолацията на покрива; липса на актове за приемане, в които да са отразени други решения на конструкцията.       На 10 март 2011 г. в Общинският съвет се провежда скандално заседание, на което кметът  Йорданов предлага на местния парламент да одобри пазарните оценки на четири имота с обща площ близо 22 декара, срещу които купувачът им чрез конкурс да построи начално училище „Васил Левски“ в район „Аспарухово“ и една многофункционална сграда в двора на Математическата гимназия „Д-р Петър Берон“ и ОУ „Захари Стоянов“.\r\nСборът от пазарните оценки на предложените за продажба на имоти е 5 000 000 лева. Предвидената обща стойност за изграждане на новото училище е 4 433 856 лв. Многофункционалната компютърна сграда пък е с цена 566 143 лв.\r\nСъветник от БСП Борислав Гуцанов на онова заседание възроптава остро срещу предложението. Той не е съгласен 22 декара имоти да се заменят срещу строеж на училище, защото по неговата логика можело и спортната зала да се замени срещу същия строеж. Той нарича сделката „грабеж“.\r\nСпоред него оценките на имотите са твърде занижени, тъй като имотът например с площ 8 649 кв. метра в комплекса „Св. Константин и Елена“ преди струвал около 8 млн. лв,, а оценката, с която се предлага на Общинския съвет, е 2 900 200 лв.   Недоволен от репликиращите го колеги той казва тогава, че с парите от тези имоти може да се построи още една детска градина, защото в периода между две заседания на комисиите по собственост се е прибавила допълнителната сграда към Математическата гимназия.\r\nОсвен оценките на четирите имота, на същото заседание се приемат и конкурсните условия. Двете точки са одобрени с 34 гласа „за“, 2 – „против“, и 5 - „въздържали се“. Един съветник не е участвал в гласуването.\r\nТочно два месеца са били нужни на местната управа да проведе конкурса, да излъчи победител – фирма „Стоянстрой“, и да направи първа копка на 11 май същата година. Шест месеца по-късно – в началото на месец декември 2011 г., училището е било готово.\r\nМесец по-късно – през януари, сградата започнала да дава дефекти, за които директорката сигнализирала. Но нередностите, установени от нея, не попречили на високопоставените лица да проведат през май месец официална церемония за откриването му.   На първата копка собственикът на фирмата Стоян Сариев заявава пред медиите във Варна, че стойността на строителните работи в \"Аспарухово\" и в Математическата гимназия е 5 000 000 лева.\r\nЕто какво пише обаче в сайта на дружеството му за обектите и техните стойности едно към едно, без редакторска намеса:\r\n„По настоящем фирма „Стоянстрой” по схемата на публично-частно партньорство с община Варна наскоро завърши пилотния си проект - новата детска градина във варненския квартал \"Владиславово\" -  ОДЗ \"Маргаритка\" с РЗП 1500 кв.м. на стойност 2 500 000 лв. Обекта беше построен качествено и за срок по-малко от 3 месеца. Приключи и строежа на основно училище \"Васил Левски\" във варненския квартал \"Аспарухово\" на стойност 5 200 000 лв. и РЗП за 3500 кв.м., както и многофункционална компютърна зала в двора на Математическа гимназия \"Петър Берон\" в морския град на стойност 800 000 лв с РЗП 550 кв.м.“\r\nСборът от стойностите на двата обекта, видно от написаното, е точно 6 000 000 лева. Разликата между казаното и написаното е един милион лева.", "date": "2018.06.21", "title": "Небрежност или далавера е новото школо във Варна с конструктивни дефекти?"}
{"url": "https://www.actualno.com/balkani/nezavisimi-gyrci-zaplashvat-s-razpad-pravitelstvoto-na-cipras-news_680978.html", "text": "  “Независими гърци“, по-малкият  коалиционен партньор на СИРИЗА в правителството на премиера Алексис  Ципрас, заплашиха стабилността на управляващата коалиция заради  подписания договор с Република Македония. Партията на министъра на  отбраната Панос Каменос не отстъпва от искането си договора да бъде  гласуван в парламента с квалифицирано мнозинство от 180 депутати вместо  обикновено от 150, предаде БГНЕС. Заместник-министърът на  транспорта и съобщенията Никос Мавраганис заяви, че без 180 депутати  „Независими гърци” ще се оттеглят и правителството ще падне. В интервю  за гръцката телевизия „Скай” той предупреди, че „подписът на външния  министър Никос Кодзиас под договора няма никакво правно значение”. „Първо, юридическото значение  на този подпис е минимално, дори нулево. Второ, не е важно какво ще се  случи сега, но е важно дали ще бъде ратифициран от парламента. Трето,  поискахме 180 депутати. Ако не се съгласят с това наше искане,  правителството ще падне. Ние ще се оттеглим от кабинета и ще оттеглим  доверието си”, заяви Мавраганис и добави, че ако „Нова демокрация” иска  да гласува, добре, ако не, зимата ще има нови избори.  ", "date": "2018.06.21", "title": "\"Независими гърци\" заплашват с разпад правителството на Ципрас "}
{"url": "https://www.actualno.com/balkani/lideryt-na-socialdemokratite-v-rumynija-e-osyden-na-36-g-zatvor-zaradi-izmami-news_680990.html", "text": "  Съдът в Румъния осъди лидера на управляващата лява Социалдемократическа партия Ливиу Драгня на три години и половина затвор след скандал с фалшиви работни места, предаде АФП.  Решението на съда може да се обжалва, но се очаква това да отслаби неговата способност да влияе на политиката на страната.   Според разследването, Драгня е създал организирана престъпна група, която е фалшифицирала документи, за да получи средства от ЕС. Поради друга присъда от 2016 година за изборна измама, касаеща неправомерно набиране на гласове за референдум за сваляне на бившия румънски президент Траян Бъсеску, той не може да бъде избран за премиер на Румъния.   ", "date": "2018.06.21", "title": "Лидерът на социалдемократите в Румъния е осъден на 3,6 г. затвор заради измами"}
{"url": "https://www.actualno.com/europe/partijata-na-zelenite-v-ep-podkrepja-svetoslav-malinov-sreshtu-restarta-na-aec-belene-news_680982.html", "text": "   Това съобщи самият той в интервю за БНР.  \"Категорична подкрепа, желание да споделят своя опит, който е изключително богат в тази насока и така да се каже, претенции към самите нас – българите, да дадем по-ясен план за противодействие\", каза той.   Преди около седмица Малинов обяви, че се е срещнал с еврокомисаря по енергетиката Мигел Ариас Канeте, за да го уведоми за опасенията на \"Демократична България\". На въпрос каква подкрепа очаква от другите си колеги и най-вече от българските, Малинов отговори:   \"Досега наистина в много каузи, по повечето теми от такъв мащаб, сме били заедно, но този път, опасявам се, няма да бъдем\".", "date": "2018.06.21", "title": "Партията на Зелените в ЕП подкрепя Светослав Малинов срещу рестарта на АЕЦ \"Белене\""}
{"url": "https://www.actualno.com/america/polovinata-amerikanci-smjatat-che-otnoshenijata-mejdu-sasht-i-syuznicite-im-shte-se-vloshat-news_681011.html", "text": "  Почти половината граждани на САЩ смятат, че през следващата година ще се стигне до влошаване на отношенията между САЩ и традиционните съюзници на Вашингтон. Това стана ясно от анкета проведена от Центъра за изследване на националното мнение, цитирана от БГНЕС.  Според нея 46% от американците смятат, че през следващата година ще се стигне до влошаване на отношенията между САЩ и традиционните съюзници на Вашингтон, докато само 20% смятат, че отношенията ще се подобрят.   От друга страна, 40% от анкетираните са оценили, че има шансове за подобряване на отношенията с държавите, които традиционно са враждебно настроени към САЩ, като Северна Корея и Русия, а 20% от анкетираните смятат, че отношенията ще се влошат.   Общо погледнато, 41% от американците подкрепят действията на ръководителя на Белия дом - Доналд Тръмп, а на политиката му се противопоставят 57% от анкетираните. Междувременно стана ясно, че Тръмп планира да се срещне с Путин.", "date": "2018.06.21", "title": "Половината американци смятат, че отношенията между САЩ и съюзниците им ще се влошат"}
{"url": "https://www.actualno.com/society/novinite-naj-vajnoto-za-denja-21-uni-news_680867.html", "text": "          Обещали сме на първо време 160 000 лв. за НИМХ, вече сме превели 43 000 лв. и ще търсим поетапно решения. Това каза на брифинг председателят на Българската академия на науките (БАН) акад. Юлиан Ревалски след среща с Националния институт по метеорология и хидрология (НИМХ) и министъра на образованието и науката Красимир Вълчев.     Парламентът гласува на второ четене промените Закона за Държавна агенция „Национална сигурност“ (ДАНС). Турция е на кръстопът. Реджеп Ердоган е изправен пред най-сериозното си изборно изпитание. В неделя (24 юни) в Републиката предстоят решаващи предсрочни избори.     Парламентарната група на ГЕРБ е готова да удължава заседанията на парламента и да работи и посред нощ, за да се приемат законопроекти за разрешаване на проблемите на децата с увреждания. Лятната ваканция на депутатите през август обаче няма да бъде отменяна, както предлага БСП. Това се разбра от думите на депутата от ГЕРБ Десислава Атанасова. Президентът на КНСБ Пламен Димитров смята, че протестиращите майки на деца с увреждания са \"драматично подведени\" от омбудсмана Мая Манолова, според която Законът за личната помощ ще реши техните проблеми. Аз застанах зад майките в чисто човешки план. Ще стоя до протестиращите майки докрай. Това заяви в ефира на БНТ омбудсманът Мая Манолова по повод нестихващите протести на майките с увреждания.     ГЕРБ управляват 9 години държавата, а пари за системата на МВР бяха отпуснати през пролетта. МВР се е превърнала в една провалена охранителна фирма. Това заяви депутатът от БСП Георги Свиленски Сблъсък между депутати и съдии се разигра в парламентарната правна комисия при разглеждането на поправки в Административно-процесуалния кодекс (АПК), предложени от ГЕРБ. Бюджетната комисия към Народното събрание прие на първо четене предложение на \"Обединени патриоти\" собствениците на имоти в курортите, за които това не е основно жилище, да се облагат със значително по-високи данъци. ", "date": "2018.06.21", "title": "Новините: Най-важното за деня, 21 юни"}
{"url": "https://www.actualno.com/society/nacionalnite-organizacii-na-horata-s-uvrejdanija-syobshtiha-za-signali-za-finansirane-na-protesti-news_680983.html", "text": "   Те уточниха, че биха дали подробности, след като направят проверка.  \"Ние започваме разследване по сигнали на наши партньори и членове от страната. Към нас има подадени . Когато се анализират фактите, тяхната достоверност и сме абсолютно сигурни в данните, които ще изнесем, ще ви запознаем с тях\", заяви Адриана Стоименова, зам.-председател на Националния съвет за интеграция на хората с увреждания към Министерския съвет, предаде БНР.   Национално представителните организации се обявиха за промени в законите, които да улеснят хората с увреждания, но се обявиха срещу идеята на омбудсмана Мая Манолова за Закон за личната помощ. Той ще подкрепи 77 000 души, докато хората с увреждания по непълни данни в България са над 640 000.   \"Не бива да се обиждаме и разделяме. Имаме шанс да променим нещата\", заяви Веска Събева, председател на Асоциацията на родителите на деца с епилепсия.", "date": "2018.06.21", "title": "Националните организации на хората с увреждания съобщиха за сигнали за финансиране на протести"}
{"url": "https://www.actualno.com/society/porojanov-ochakva-se-dobra-rekolta-ot-pshenica-nad-6-mln-tona-news_680987.html", "text": "  Над 88% от посевите с пшеница са в добро и много добро състояние. Очакванията са за добра реколта от над 6 млн. тона. Това заяви министърът на земеделието, храните и горите Румен Порожанов при откриването на жътвената кампания в землището на сливенското село Желю войвода. Площите с пшеница у нас са около 11,5 млн. дка, от ечемик -1,150 млн. дка, а от маслодайна рапица – 1,850 млн. дка, съобщиха от МХЗГ.  „И тази година българската пшеница ще бъде с високо качество, няма да има проблеми с реализацията, още повече при проблемите с климатични условия в Украйна и Русия, които са основни производители и техните добиви няма да са големи“, коментира още министър Порожанов. Пропадналите площи с пшеница и ечемик у нас заради лошо време са под 0,1%, а при рапицата – 0,3%.   Изкупните цени в момента са малко под 300 лв. за тон пшеница, фючърсите за септември са над 350 лв. за тон, а тези за декември се очаква да бъдат още по-високи.   ", "date": "2018.06.21", "title": "Порожанов: Очаква се добра реколта от пшеница – над 6 млн. тона"}
{"url": "https://www.actualno.com/crime/policija-zagradi-varna-zaradi-izbjagalija-zatvornik-news_681004.html", "text": "  На всички входно-изходни точки във Варна има заградителни мероприятия от страна на полицията. Това съобщиха за Радио „Фокус“ – Варна от сектор КАТ в Областната дирекция на МВР. Органите на реда извършват проверки във връзка с издирвания затворник от Ловеч. Заградителни мероприятия има както по пътя за „Златни пясъци“, по пътя към Добрич, Бургас и към автомагистрала „Хемус“.  Проверките предизвикаха огромни задръствания в рамките на града. Огромни опашки от чакащи автомобили има в двете ленти по бул. „Владислав Варненчик“ в посока към София. От Областната дирекция на МВР отказват да коментират към този момент с какво са свързани заградителните мероприятия.   ", "date": "2018.06.21", "title": "Полиция загради Варна заради избягалия затворник"}
{"url": "https://www.actualno.com/cite/ne-se-upravljava-lesno-v-tozi-div-populizym-news_680947.html", "text": "   Под това мото мина цялото изказване на премиера Бойко Борисов, който откри в Пловдив Пловдивски икономически форум, който се провежда днес и утре.  Подчерта, че форумът в Пловдив е естествено продължение на Делфийския икономически форум, който се проведе през март в Гърция, и посочи, че Делфи е място на оракули. Припомни едно от предишните имена на Пловдив - Филипополис, и се пошегува, че ако сме били като македонците, сме щели да кажем, че ние, а не Гърция, имаме нещо общо с това.   ", "date": "2018.06.21", "title": "Не се управлява лесно в този див популизъм"}
{"url": "https://www.actualno.com/politics/elena-joncheva-vseki-bylgarski-grajdanin-strada-ot-gerb-news_680988.html", "text": "  „Всеки вот на недоверие към правителството на Бойко Борисов е закъснял. От това страда всеки български гражданин.\" Това каза пред бТВ народният представител и говорител на ПГ на „БСП за България” Елена Йончева.  „Работата на опозицията е сложна. Ние работим с инструментите на демокрацията. А как да работиш с демократични инструменти, ако пред себе си имаш една организирана престъпна група, по думите на доскорошен депутат от ГЕРБ? Вотът на недоверие е сигнал, за да се разбере от гражданите- какво се случва в държавата”, посочи народният представител. Тя добави, че депутати от другите парламентарни групи трябва да подкрепят вота, дори и от ГЕРБ, защото не всички там са от организираната престъпна група. „Защото този вот на недоверие касае сигурността на гражданите. Има неразкрити убийства, агресия навсякъде, набези по селата. Обещанието на премиера, че във всяко населено място ще има полицай, се превръща в шега – водевил и цирк, в който ние участваме”, посочи тя.   Йончева припомни и статистика- че много малък процент от кражбите се разкриват, а от телефонните измами - 85% са неразкрити. „Коя е тази европейска държава, която не може да се справи с този вид престъпления? МВР не се справя със своята работа. И Цветанов го казва на комисия”, каза тя. Според нея в последно време са направени над 20 поправки на закона за МВР, има недокомплект на редови полицаи, а служителити на реда получават мизерни заплати. „Не може да очаквате да ви охраняват, след като взимат 700 - 800 лева, а охранител на мутра или бизнесмен взима 2500 лева. Полицията няма самочувствие и достойнство. Хората не виждат там перспектива\", възмути се Йончева. Та изрази недоумението си, че на питане на народен представител от БСП-каква е числеността на администрацията в МВР, вътрешният министър не е знаел.   ", "date": "2018.06.21", "title": "Елена Йончева: Всеки български гражданин страда от ГЕРБ"}
{"url": "https://www.actualno.com/vidin/obshtina-vidin-nabira-mladeji-za-zeleno-uchilishte-prez-uli-news_680935.html", "text": "  Във връзка с изпълнението на проект„Развитие на конкурентноспособни туристически атракции за целогодишен фестивален туризъм, който допринася за диверсификацията на туристическите продукти в района Видин - Зайчар“, Община Видин набира младежи на възраст от 15 до 19 години за участие в „Зелено училище”.  То ще се проведе в гр. Видин от 23 до 29 юли 2018 г., като в него ще вземат участие по 25 младежи от България и от Сърбия. В рамките на „Зелено училище” те ще се включат в различни творчески работилници и ателиета, както и в организирането и провеждането на събитията по време на Фестивала на изкуствата „Дунавски вълни“.   За повече информация и за записвания желаещите могат да се обърнат към експертите по проекта: Силвана Сюлейман - тел.: 0879597155 и Славена Петрова - тел.: 0879597154. Ще бъдат записани първите 25 младежи, отговарящи на поставените възрастови изисквания. Участниците на възраст под 18 години ще трябва да представят Декларация за родителско съгласие по образец, който ще им бъде предоставен.   ", "date": "2018.06.21", "title": "Община Видин набира младежи за „Зелено училище” през юли "}
{"url": "https://www.actualno.com/society/meteorolozite-spirat-protestite-no-ostavat-v-stachna-gotovnost-news_681001.html", "text": "  Министерството на образованието и науката (МОН) и Българската академия на науките (БАН) ще търсят варианти да покрият недостига в бюджета на Националния институт по метеорология и хидрология (НИМХ), метеоролозите ще спрат протестите, но остават в стачна готовност. Това стана ясно след среща между НИМХ, БАН и МОН, съобщи \"Фокус\".  Образователният министър Красимир Вълчев заяви, че ще потърсят възможности с БАН да подпомогнем конкретни разходи на НИМХ за тази година. По думите му Институтът има специфично място в структурата на БАН и е едно от трите й звена или може би най-важното, което има постоянно възложени функции - за метеорологично обслужване на обществото и на редица сектори в него. По думите му методика на БАН е била съгласувана с МОН, но тя не отчита спецификата на НИМХ. „Готови сме да съгласуваме и променена методика, ако такава бъде предложена. По-скоро ще търсим други варианти, предвид, че средствата вече са разпределени. Имаме споразумение за догодина бюджетната субсидия за БАН да бъде утвърдена по дейности, като една от тях ще бъде хидрометеорологичното обслужване на държавата и обществото. Ще търсим възможности с БАН да подпомогнем конкретни разходи за тази година. Основният проблем е, че трябва дългосрочно да съхраним хората в НИМХ и да подобрим условията за работа. Много ми се иска и ОС на БАН да отчита по-голямата специфика на НИМХ“, обясни той и уточни, че е поел ангажимент да имат разговори с ОС на БАН.   Според него работата на НИМХ е най-видима и ежедневно сме зависими от нея. Вълчев подчерта, че от страна на МОН служителите на НИМХ имат тяхното разбиране. Той уточни, че е много радостен, че точно от страна на БАН в началото на годината е било предложено бюджетът да се разпределя по дейности. „Ние го приехме и заложихме в споразумението. Ключово е да проведем този разговор и с този за важността на НИМХ и с ОС на БАН. Днес тук можем само частично да гарантираме и обещаем нещо, необходима е и промяна в Закона за БАН, за да утвърждаваме тази субсидия и по дейности. Ще предложим заедно със Закона за държавния бюджет такава промяна в Закона за БАН. Надяваме се, че като имаме съгласие всички страни, ще бъде приета“, каза още Красимир Вълчев.   Председателят на БАН акад. Юлиан Ревалски обясни, че са обещали на първо време 160 000 лв. за НИМХ и вече са превели 43 000 лв. и ще търсят поетапно решения. По думтите му създалата се ситуация е заради дългогодишното недофинансиране. Ревалски посочи, че за да се реши проблемът, дейността на НИМХ трябва да се извади на отделен ред.\r\nДиректорът на НИМХ проф. Христомир Брънзов коментира, че се надява, че такива протести като този пред сградата на БАН, няма да има. Той подчерта, че първата им задача е да запазят хората, защото ако напуснат и си тръгнат, то тогава вече проблемът няма да може да се реши с никакви финанси. Той обясни, че прекратяването на дейностите на НИМХ на 9 юли е било, ако не получат никакви средства. „Сега министърът ще осигури поне за още един месец дейностите, акад. Ревалски каза, че вече са ни преведени 43 000 лв. и чакаме следващи етапи. Очевидно до края на годината ще получаваме месец за месец необходимите средства“, каза още директорът на НИМХ.       Орлин Георгиев – ръководител на отдел „Специализирани метеорологични измервания и хидрометеорологични методики“ към НИМХ допълни, че ангажиментите, които са поели БАН и МОН донякъде ги удовлетворяват. „Предвид ангажимента на министъра и на председателя на БАН, може би ще останем в някаква готовност, засега нямаме такива намерения“, коментира Георгиев. Той уточни, че остават в някакъв вид готовност, но ако не бъдат осигурени разходите, няма как да продължат работа, колкото и да искат.\r\nТочно в 9.00 часа в четвъртък десетки служители на Института се събраха с настояване ръководните органи на БАН да предоставят на НИМХ недостигащите 1 145 000 лв. за осигуряване на дейността му като Национална хидрометеорологична служба. Служителите на НИМХ поискаха от Народното събрание спешни изменения в Закона на БАН, за да е невъзможно в бъдеще средствата от Държавния бюджет предназначени за НИМХ да се преразпределят от ръководни органи на БАН. От НИМХ предупредиха, че ако до 9 юли не бъдат изпълнени исканията им, Институтът ще преустанови изпълнението на националните си и международни задължения като Национална хидрометеорологична служба поради изчерпване на предоставените средства за тях.\r\nПротестиращите издигнаха лозунгите „Решението на Общото събрание на БАН убива НИМХ”, „Спрете да ни използвате като рекетьори на държавата\", „НИМХ е необходим за обществото”, „Държавата дава - БАН не дава”, „Искаме достойно заплащане”, „Тамън се научи да не яде и взе, че умря”, „Търсим отговорност за съсипването на българската хидрометеорологична служба”, „БАН - майка за едни, мащеха за други”, „Гордеят се с нас, вземат за тях”, „Време е да помислите за времето! Без нас... и потоп...”, „Публикации или прогнози”, „КИХ=манипулация” др. Те скандираха „Осъзнайте се!” и „Уволнение”.       ", "date": "2018.06.21", "title": "Метеоролозите спират протестите, но остават в стачна готовност"}
{"url": "https://www.actualno.com/cosmos/nasa-misli-taktiki-za-otklonjavaneto-na-asteroidi-news_680945.html", "text": "  САЩ възнамеряват да засилят мерките за защита на Земята от астероиди, които при евентуален сблъсък с планетата могат да заличат цели региони и дори континенти. Това предаде Асошиейтед прес, цитирани от \"Дарик\".  Националният съвет за наука и технология е разпространил доклад с призив да се подобрят мерките за откриване, проследяване и отклоняване на астероиди.   В изготвянето на план за действие са участвали представители на НАСА, Федералната агенция за управление на извънредни ситуации (FEMA), военните, Белия дом и други институции.   Въпреки че засега не съществува непосредствена заплаха от сблъсък с астероид или комета, няма гаранция, че подобен обект няма да се \"прокрадне\" ненадейно. Поради тази причина правителството на САЩ иска по-добър план за действие.\r\nЛиндли Джонсън, експерт по планетарна защита от НАСА, казва, че досега учените са открили 95 процента от близкоземните обекти с диаметър километър или повече. Търсенето на останалите пет процента и на по-малки обекти, които също могат да причинят сериозни щети, продължава.    Джонсън не крие, че няма бързо решение, ако космическа скала е на път след дни, седмици или дори месеци да удари Земята. Подобен кратък срок все пак може да осигури достатъчно време на света да евакуира потенциално застрашен регион.   Наземните телескопи са в състояние да засекат астероиди, движещи се към вътрешността на Слънчевата система и приближаващи от нощната страна на Земята.\r\nТрудни за откриване обаче са обектите, които вече са преминали край Слънцето и са на път да напуснат Слънчевата система, приближавайки от дневната страна.    Такъв е случаят с метеорита, който се взриви над Челябинск, Русия, през 2013 г., и причини сериозни щети и наранявания на хиляди хора.\r\nЛиндли Джонсън отбелязва, че отклоняването на астероид с потенциал да причини катастрофални щети ще отнеме години, в идеалния случай 10 - няколко за конструирането на космически апарат и още няколко, за да достигне той до целта.   \"Отчасти планът за действие е насочен към необходимостта да се търсят други технологии както за отклоняване, така и за разрушаване на астероид. Разполагаме със средства за подобна допълнителна дейност, но е важно да пресметнем как да използваме наличните ресурси по най-разумния начин. В крайна сметка правителството иска да бъде подготвено, за да може при нужда да реши кой е най-добрият начин за действие\", казва експертът.\r\n \"Забравете за изпращането на астронавти в стил Холивуд. Подобен сюжет може да е добър за филм, но за нас не е опция\", каза Линдли Джонсън.   ", "date": "2018.06.21", "title": "НАСА мисли тактики за отклоняването на астероиди"}
{"url": "https://www.actualno.com/society/zdravni-rabotnici-ostavili-bolna-jena-na-stylbite-na-kmetstvoto-news_680992.html", "text": "  Здравни работници изоставили болна жена на стълбите на кметството във врачанското село Добролево, твърди кметът на населеното място Илиян Буковски пред Дарик. Той обясни, че 34-годишната жена има психично заболяване. От Центъра за психично здраве–Враца, където пациентката е била настанена, обясниха, че състоянието ѝ не било толкова тежко и пред кметството имало кой да я посрещне. Кметът на селото обаче твърди, че лелята на жената е пристигнала чак след като той ѝ се е обадил, защото е разбрал, че жената е оставена сама на стълбите от двамата здравни работници, които я придружавали.  Вчера следобед пред кметството в село Добролево спира бус, от който двама души изнасят болна жена и я оставят на стълбите. Хората от селото я познават и знаят, че има психично заболяване и често лежи в лечебно заведение във Враца. Управителката на Център за психично здраве в областния град д-р Надя Иванова разказа, че 34-годишната жена е оставена от здравните работници на свой роднина. \"Оставили сме я, след като някой я е прибрал. Ако никой не я беше прибрал, щяхме да я докараме обратно. Един пациент е изписан и след като се изпише от лечебното заведение, като се дехоспитализира, си отива вкъщи. Този пациент няма настойници, не е поставен под запрещение, той не е лишен от граждански права. В момента, в който той пожелае да си отиде, ние не можем да нарушим правата му и сме длъжни да го пуснем. Тя отдавна има желание да си ходи, но близките ѝ в продължение на 15 дни не ни вдигат телефона\", каза Иванова.   Кметът на селото Илиян Буковски обаче твърди друго. По негови думи жената е оставена на стълбите сама и никой близък не я е чакал, тъй като роднините и не искат да я гледат.  \"На мен ми се обадиха жителите, които са останали разочаровани от отношението на лицата. Мъж и жена са я докарали и оставили на стълбите. Питат ги \"Какво искате?\", а те: \"Изписана е, за нас вече е здрава и кметът да вземе мерки\", твърди Буковски.   Буковски разказва, че от Центъра са опитали да изпратят жената с автобус, но тъй като буйствала им се е наложило да я докарат лично. В крайна сметка я прибира нейната леля, но само защото кметът и се е обадил и ѝ е казал, че 34-годишната жена е изоставена на стълбите и няма къде да отиде. Според  д-р Иванова нарушения на правилата няма, а болната жена не е в чак толкова тежко състояние. \"Твърдя, че в случая сме направили повече отколкото въобще се очаква от нас да направим за пациент, който е лекуван и изписан от болница. Не е влошено здравословното ѝ състояние, след като сме я изписали и което е в нашата компетентност ние сме го направили\", каза д-р Иванова.\r\nДиректорът на Дирекция \"Социално подпомагане\"-Враца Мария Търнавска обаче твърди, че оставената жена има нужда от помощ и грижи и не би могла да се справя сама. Търнавска казва, че жената не е адекватна, а колегите ѝ в Бяла Слатина не са получили сигнал от Центъра за психично здраве, че съществува човек без близки и роднини, които да поемат отглеждането му и не е търсено съдействие за настаняване на този човек в каквато и да е  услуга.       ", "date": "2018.06.21", "title": "Здравни работници оставили болна жена на стълбите на кметството"}
{"url": "https://www.actualno.com/asia/obviniha-syprugata-na-premiera-na-izrael-v-zloupotreba-s-dokumenti-news_680943.html", "text": "  Съпругата на израелския министър-председател Бенямин Нетаняху – Сара, беше обвинена в злоупотреба и нарушаване на общественото доверие. Това се случи след дълго разследване за това , че тя е фалшифицирала разходите за домакинството си, предаде БГНЕС.  „Прокурорите в Йерусалим повдигнаха обвинения срещу жената на министър–председателя”, се казва в изявление на прокуратурата.   Първите обвинения за това бяха обявени миналата година, когато тя фалшифицира декларацията си и написа, че в резиденцията на министър-председателя на Израел не е имало нито един готвач и е поръчвала храна отвън, за която е било плащано с държавни пари. \"Цялата сума за това възлиза на „повече от 350 000 шекела (97 000 долара)”, съобщават от министерството на правосъдието.   Сара Нетаняху отхвърля обвиненията. В момента по подозрения за корупция.", "date": "2018.06.21", "title": "Обвиниха съпругата на премиера на Израел в злоупотреба с документи"}
{"url": "https://www.actualno.com/society/dimitrov-protestirashtite-majki-sa-dramatichno-podvedeni-ot-ombudsmana-news_680931.html", "text": "         Позицията на КНСБ е, че трябва да се увеличат средствата за чужда помощ, което ще позволи на самотни хора с увреждания в малките населени места да се погрижат за себе си:   \"Проблемът не е в личната помощ. Защо не идете на село и да видите тази жена с 90 и повече процента увреждания, на легло, дали ѝ трябва личен асистент и Закон за личната помощ, или ѝ трябва друго. Хората, които имат нужда от чужда помощ, получават добавка за чужда помощ. Тя е мизерно ниска. Трябва да бъде удвоена, утроена не знам колко пъти, но от там трябва да се мине\".\r\nСрещу идеята на Мая Манолова се обявиха и от национално представителните организации на хората с увреждания. Според тях един Закон за личната помощ би подкрепил 77 хиляди души, докато хората с увреждания са в пъти повече.       ", "date": "2018.06.21", "title": "Димитров: Протестиращите майки са драматично подведени от омбудсмана"}
{"url": "https://www.actualno.com/showbusiness/djordj-i-amal-kluni-dariha-100-000-dolara-na-deca-migranti-news_680893.html", "text": "  Джордж и Амал Клуни дариха 100 000 долара на сдружение за защита на децата мигранти, отделено от родителите си чрез политиката на администрацията на Тръмп.  Докато гневът се вдига срещу политиката на администрацията на Тръмп за отделяне на децата от родители мигранти, които нелегално прекосяват границата с Мексико, Джордж и Амал Клуни направиха дарение на асоциация за защита на засегнатите деца. Асоциацията \"Младежки център за права на децата на имигрантите\" заяви в изявление, че е получила \"щедра подкрепа\" от 100 000 долара от Клуни и тяхната \"Фондация за справедливост\".   \"Ще дойде време, когато децата ще ни питат: вярно ли е, че нашата страна наистина е отнела бебетата от своите родители и ги е поставяла в центрове за задържане? И когато отговорим \"да\", те ще ни питат какво сме направили. Какво казахме, каква позиция взехме. Не можем да променим политиката на това правителство, но можем да помогнем за защита на жертвите му \", каза най-бляскавата двойка в Холивуд.           Амал и Джордж Клуни, които през последните месеци направиха и други дарения - в подкрепа на кампанията за контрол на оръжията и борбата срещу екстремизма след манифестациите на крайно десните демонстрации в Шарлотсвил през август 2017 г., са част от нарастващия брой известни личности, осъждащи тази политика на разделение на децата, предаде БГНЕС.\r\nВъв вторник вечерта Брус Спрингстийн прекъсна популярното шоу на Бродуей, за да осъди разделенията. \"В момента виждаме неща на границата на САЩ, които са толкова нечовешки и антиамерикански, че това е досадно\", каза той. \"Чухме главните правителствени служители да хулят, като се позовават на Бога. Чухме и нацията да казва, че е морално защитена да атакува деца. Нека Бог да спаси душите ни\", добави той, като се позова на бележките на министъра на правосъдието Джеф Сесионс, който цитира Библията.\r\nПевецът Джон Леджънд и съпругата му също обявиха миналата седмица, че даряват 288 000 долара на Съюза за граждански свободи (ACLU), мощната застъпническа организация, за да привлекат вниманието към \"семействата, разкъсани от нехуманната политиката на администриране на Тръмп. Сблъсквайки се с все по-голямото възмущение, Доналд Тръмп подписа указ, с който се слага край на практиката на разделяне на семейства на мигранти, които са пресекли незаконно границата с Мексико.       ", "date": "2018.06.21", "title": "Джордж и Амал Клуни дариха 100 000 долара на деца мигранти"}
{"url": "https://www.actualno.com/healthy/svinevydi-prizovavat-dyrjavata-za-nezabavni-merki-sreshtu-afrikanskata-chuma-news_680951.html", "text": "     Повод за обединението на свинекомплексите в селата Бръшлян, Голямо Враново и Николово, в които се отглеждат над 85 000 животни, са регистрираните огнища на болеста \"Африканска чума по свинете\" в съседна Румъния:   \"Ние сме изцяло застрашени от това жестоко заболяване, за което няма ваксина и всички животни – заболели и контактни, подлежат на унищожение\". Това каза д-р Миленка Димитрова – упавител на свинекомплекса в Голямо Враново.   Животновъдите настояват за строг граничен контрол, като всички превозни средства, идващи от Румъния, да бъдат проверявани за пренос на месни хранителни продукти и да не бъдат допускани на българска територия.", "date": "2018.06.21", "title": "Свиневъди призовават държавата за незабавни мерки срещу африканската чума"}
{"url": "https://www.actualno.com/business/fibank-provede-obshto-sybranie-na-akcionerite-news_680954.html", "text": "     На събранието присъстваха: г-н Неделчо Неделчев - Главен изпълнителен директор (CEO) на банката, г-н Светозар Попов - Главен директор Риск (CRO),  г-жа Севдалина Василева - Главен директор ритейл (CRBO), г-н Чавдар Златев – Главен директор Корпоративно банкиране (CCBO) и г-н Живко Тодоров - Главен финансов директор (CFO).\r\nРъководството на Fibank представи пред присъстващите акционери доклад за дейността и финансовите резултати на банката за 2017 г.    Нетният доход от такси и комисиони нараства с 10,8% спрямо предходната година. За 2017 г. нетните приходи от търговски операции отчитат ръст от 10%.\r\nПИБ увеличава пазарните си позиции в банкирането на дребно и кредитирането на МСП, като се повишава и тежестта им в кредитния ѝ портфейл. Балансовият собствен капитал на Първа инвестиционна банка също се увеличава с 10,6%. Базовият собствен капитал от първи ред (CET1) запазва темповете си на нарастване и достига 12,87%. Ръст се регистрира и по отношение на капитала от първи ред до 15,87% и общата капиталова база до 15.89%.    Акционерите  гласуваха реализираната нетна печалба от 92 млн. лв. за 2017 г. да бъде капитализирана, което допълнително ще увеличи капиталовата позиция на банката и ще осигури база за допълнителен растеж. С това решение капиталовите показатели се очаква да надминат 13,5% за базов собствен капитал от първи ред и 16,5% за обща капиталова база на консолидирана основа.\r\nОбщото събрание на акционерите на банката избра „БДО България“ ООД и „МАЗАРС“ ООД за одиторски дружества за 2018 г.\r\nДосегашният директор на „Вътрешен одит“ – г-жа Ралица Богоева, вече заема позицията Главен директор Информационни технологии и операции. Позицията директор на дирекция „Вътрешен одит“ ще бъде заета от г-н Пламен Димитров, който притежава над 15 години професионален опит.    ", "date": "2018.06.21", "title": "Fibank проведе Общо събрание на акционерите"}
{"url": "https://www.actualno.com/analysis/trojanskijat-kon-na-erdogan-v-makedonija-albancite-news_680833.html", "text": "     Много малко албански гласове в Македония имат куража да критикуват публично Ердоган, изплашени от това да не се превърнат в цели на заплахи и обиди от огромната пропагандна машина, насърчавана от много от неговите приближени. Ердоган е изключително успешен в оказването на влияние върху мнозинството албанци в страната, много от които смятат него за единствения им доверен лидер.    Всеки, който се осмели да критикува Ердоган или да дискутира личните му амбиции в Македония, е нападнат публично от „интернет бригадата“ като ислямофоб или предател.\r\n„Аз лично бях жертва на тези атаки два пъти“, заяви Джелал Незири, опитен разследващ журналист от Македония. „Те не могат да ми попречат да казвам истината, но е факт че много от моите колеги не желаят да говорят за тази тема, заради „заплахите от линчуване“.    Мнозинство от албанците в Македония се идентифицират като мюсюлмани повече, отколкото чрез албанската си национална идентичност. Има гласове, в тези фанатични религиозни групи, които казват, че албанците не трябва да припознават Майка Тереза като светец, въпреки че тя е била от албански произход от Македония, защото тя не представлява интересите на мюсюлманската общност. Броят на тези, които вярват че други албански национални герои като Георги Кастриоти „Скендербег“, който е повел въстание срещу Османската власт през 15. век, не трябва да бъдат признавани защото са били християни, расте стремително. Сравнено с албанците в другите балкански държави, които не отчитат религията като господстващ фактор в живота си, . .    Почти две трети от населението на Македония са етнически православни християни, а останалата една трета от населението е преобладаващо албанско мюсюлманско. През 2001 година, напрежението между двете групи ескалира във въоръжен конфликт между правителствените сили за сигурност и албанската народноосвободителна армия (АНОА).\r\nКонфликтът беше мимолетен и приключи с Охридското споразумение – мирен договор, който ребрандира командирите на АНОА като законни политици, получавайки повишени социални и политически права, които бяха дадени на албанските граждани на Македония. Въпреки че военните действия приключиха преди близо 17 години, отношенията между двете различни групи все още са сурови.\r\nАлбанците са в неравностойно положение и биват пренебрегвани, и продължават да страдат от неравенство. Македония отрече основните им човешки права. Албанският език не беше признат до март 2018 година, когато македонският парламент одобри закон, утвърждаващ официалното използване на албанския език, въпреки масовите протести от дясната опозиция.\r\nСлавяните и албанците в страната все още са широко разделени и не се радват на еднакви права. .\r\nСпоред Световната банка през 2016 година износът на Турция към Македония е бил на стойност 378 милиона долара, докато вносът е бил 82.6 милиона долара. Турският статистически институт докладва, че около 100 турски бизнесмени към момента имат инвестиции на стойност 1.2 милиарда евро в Македония. Тези инвестиции са насочени към частите, в които живеят славяни, докато в албанската част Ердоган е инвестирал в религиозни институции, които да насърчават ислямската му пропаганда. . По този начин, той се преструва че гарантира стабилност за държавата като конвертира проблемния албански национализъм в силна ислямска идентичност. В публичните си речи Ердоган нееднократно флиртува с корумпирани правителствени чиновници в Скопие. Той заяви, че Турция и Македония споделят братствена връзка и че „ “. „За нас Анкара и Скопие нямат разлики и ние никога няма да оставим нашите братя сами. Винаги ще бъдем с тях и винаги ще им помагаме и ще стоим зад тях“, заяви Ердоган през февруари 2018 година.      В разговор с Артан Груби, депутат представляващ най-голямата албанска политическа партия (Демократическият съюз за интеграция, ДСИ), той заяви, че „влиянието на настоящето турско правителство в политическата обстановка в Македония е несъмнено сериозно и присъстващо“. Ердоган постига това „чрез правителствена финансова подкрепа, културна обмяна и служещ като модел на подражание образ за вдъхновение на политически партии и политиците, по подобие на новоустановената партия „Беса“, коментира Груби, допълвайки че ДСИ няма да позволи на никакви маргинални влияния да ги отклонят от техния проектиран път на интеграция в НАТО и Европейския съюз.\r\nДвижението „Беса“ е политическа партия в Македония, основана през ноември 2014 година от Билал Касами и Зекирия Ибрахими, главен редактор на списание „Шенжа“, което е една от най-положително настроените медии към Ердоган в Македония.\r\nЛидерите на тази политическа партия отричат да имат директни връзки с Турция, но открито следват линията на Ердоган. В първите си избори преди три години, те спечелиха пет места в парламента. Ние изпратихме въпроси към лидерите на „Беса“, но те не отговориха, отбелязват авторите на анализа.   Професор Имер Исмаили, един от най-критичните гласове в Македония, заяви публично по време на последните избори през 2016 година, че „Движението \"Беса\" е религиозна секта с отворена мисия да разпространява ислямизма на Ердоган сред албанците в Македония“.\r\nВ разговор Исмаили посочи, че албанските националисти на Балканите (особено в Македония) са любимата „цел“ на Ердоган, заради техните „религия, бедност и функционална образователна неграмотност“. „Ердоганизмът желае балканската „неоинвазия“, не с военни, а с финансови и религиозни методи, за да подкопае „Християнска“ Европа! В това „пътешествие“ в определени ситуации, неговият политически и геостратегически съюзник е Русия на Владимир Путин. И двете страни са обединени в своя персонален култ и своята мисия: И двете са „диктатури“ и Антизапад“, заяви Исмаили.\r\nМного албански емигранти след Втората световна война и установяването на комунистически режим избягаха към западноевропейските страни или САЩ, за да намерят работа или да търсят политическо убежище. „Почти всяко албанско семейство има един член на Запад и очевидно може да разграничи това, което Западът може да предложи културно, политически и по отношение на човешките права, и това което може да предложи Ердоган“, заяви Незири. Въпреки това, те продължават да бъдат манипулирани от него.   Турската агенция за сътрудничество и координация, поддържа офис в Скопие, снабден с държавен координатор и извършил почти 600 проекта в Македония към края на 2017 година.\r\n„Юнус Емре“, турската правителствена културно насърчаваща агенция, също е активна в Македония. Според „Turkish Minute“ е „ясно, че “.\r\nЗа да бъде сигурен, „мирната атака“ на Ердоган в Македония има една и само една цел: . Това е модерният троянски кон на Ердоган и албанците в Македония трябва да осъзнаят, че неусетно попадат в неговия капан. ", "date": "2018.06.21", "title": "Троянският кон на Ердоган в Македония - албанците"}
{"url": "https://www.actualno.com/balkani/v-gyrcija-veche-e-pochti-nevyzmojno-da-se-rezervira-ljatna-pochivka-news_680902.html", "text": "   Министерството по туризъм съобщава, че тази година южната ни съседка отбелязва пореден рекорд.  \"Ако искате да почивате в Гърция, резервирайте за следваща година\", съобщават Собствениците на хотели съобщават, че Голям е интересът към малките гръцки острови, където резервациите приключиха още през март. Дори в скъпите хотели вече няма места.      В по-големите острови като Родос, Крит и Кос все още може да се намери нещо, но за няколко дни, а не например за седмица, оплакват се закъснели да резервират туристи.\r\nПоради откриването на нови хотели дестинации като Халкидики предлагат тази година повече възможности. \"Това е поредната година на туристически рекорд\", съобщават от Министерството по туризма, предаде БНР.    В същото време хотелиери се оплакват, че българите, които години са работели сезонно в туристическия сектор, вече отказват работа в Гърция. В репортажи за телевизионните медии собственици на хотели на остров Тасос останаха тази година без квалифицираните си работници, които предпочитат да работят в България, защото заплащането е добро, а и разходите са в пъти по-малко.", "date": "2018.06.21", "title": "В Гърция вече е почти невъзможно да се резервира лятна почивка"}
{"url": "https://www.actualno.com/society/afrikasnkata-chuma-po-svinete-e-dostignala-na-200-kilometra-ot-bylgarija-news_680949.html", "text": "  Африкаснката чума по свинете е  достигнала на 200 километра от България. За това алармираха  производители от няколко селa в област Русе. Според русенци не се прилагат  достатъчно мерки за контрол по границите. Те настояват всички храни от  животински произход от Румъния да бъдат изземвани от багажа на пътниците  и унищожавани още при преминаването им през Дунав мост. Според производителите на  свинско месо, държавата е била предупредена още преди два месеца, че  заболяването е на 700 километра от България, а сега е на 200. Те искат  драстични мерки защото ако заразата се появи у нас ще означава огромни  загуби за свинекомплексите, предаде БГНЕС. От Областната дирекция по  безопасност на храните увериха, че отдавна се изпълняват мерки за  контрол по границите на национално ниво. Предстои да се разработи и план  с допълнителни мерки от експертна група в Министерството на  земеделието.  ", "date": "2018.06.21", "title": "Африкаснката чума по свинете е достигнала на 200 километра от България"}
{"url": "https://www.actualno.com/crime/obshtinskijat-syvetnik-ot-gerb-v-lovech-jovka-todorova-ostava-v-aresta-news_680956.html", "text": "     Тя беше арестувана на 12 юни с обвинение за длъжностно престъпление за това, че с дейността си като служител на Бюрото по труда в Ловеч е ощетила Агенцията по заетостта с близо 120 000 лева, като е пренасочвала лица за обучение към определена фирма.   Решението на Апелативния съд не подлежи на обжалване.   ", "date": "2018.06.21", "title": "Общинският съветник от ГЕРБ в Ловеч Йовка Тодорова остава в ареста"}
{"url": "https://www.actualno.com/crime/policijata-v-lovech-izdirva-izbjagal-tazi-sutrin-zatvornik-news_680898.html", "text": "     Мъжът е избягал от работен обект около 10.30 часа и в момента се организира акция по издирването му.   ", "date": "2018.06.21", "title": "Полицията в Ловеч издирва избягал тази сутрин затворник"}
{"url": "https://www.actualno.com/society/zam-ministyr-za-izbjagalija-zatvornik-tova-e-izkustveno-syzdadena-novina-news_680957.html", "text": "  Издирваният затворник от Ловеч е преместен в общежитието от отворен тип преди месец. Това каза заместник-министърът на правосъдието Николай Проданов на брифинг в министерството във връзка с поредния случай на затворник, отклонил се по време на работа на външен обект.  „Аз съм искрен привърженик на тезата, че трудът превъзпитава. Когато човек работи, не мисли какви глупости още да направи.“, коментира той.\r\nПо думите му “, допълни той.   Издирваният затворник от Ловеч е изтърпявал общо наказание от 13 години лишаване от свобода, допълни Проданов.\r\nПо думите му избягалият затворник е работил на обект заедно с още 4-ма лишени от свобода на територията на бивше млекопреработвателно предприятие, намиращо се в покрайнините на град Ловеч.    Лишеният от свобода изтърпява общо „Незабавно са предприети действия за неговото издирване „по горещите следи“, но за съжаление до този момент нямаме данни да е открит“, каза зам.-министър Проданов. който не е бил охраняван. В такива случаи определени ангажименти за охраната на тези лишени от свобода поемат от съответната фирма, която ги е ангажирала като работна ръка“, уточни той.       \"Поисках да ми бъде направена справка колко са лишените от свобода, които днес работят на неохраняеми външни обекти. Това са общо 802-ма души\", допълни той, цитиран от Фокус.\r\n„Тук въпросът въобще не опира до пропуски на надзорно охранителната дейност. Тук става дума за принципен въпрос до колко обществото би било готово да промени основни принципи, заложени в Наказателния кодекс от 1968 година, където на труда се гледа на основна средства за превъзпитание, както и дали законодателят би решил на лишените от свобода да им се забрани да работят“, коментира зам.-министърът. „Тогава тези 802-ма души ще си стоят зад мрежите и много трудно биха могли да се отклонят“, допълни той.\r\nЗам.-министърът отбеляза още, че към момента близо 7000 души изтърпяват присъда „лишаване от свобода“ в затворите в страната и няма как да им се осигури работа на територията на затворите.\r\n„Що се отнася до охраната на външните работни обекти, на мен ми е много трудно да ви кажа, ако всички тези 800 души трябваше да бъдат охранявани днес, колко точно надзорно-охранителен състав щеше да ни трябва“, посочи още зам.-министър Проданов.", "date": "2018.06.21", "title": "Зам.-министър за избягалия затворник: Това е изкуствено създадена новина"}
{"url": "https://www.actualno.com/society/otkriha-za-pyrvi-pyt-chuma-po-ovcete-u-nas-news_680894.html", "text": "   Ветеринари констатираха , община Болярово.  Започна вече хуманното евтаназиране на над 700 овце и кози в три животновъдни обекта.    , увериха от Агенцията по безопасност на храните, предаде Нова тв.   В 10-километровата карантинна зона попадат 12 села. Там ще бъдат извършени клинични прегледи на животните.", "date": "2018.06.21", "title": "Откриха за първи път чума по овцете у нас"}
{"url": "https://www.actualno.com/sofia/na-2-uli-shte-byde-pusnato-vremenno-dvijenieto-pri-pl-garibaldi-news_680921.html", "text": "  Кръстовището на ул. „Граф Игнатиев“ и ул. „Денкоглу“ е изпълнено на бетон и се планира на 2 юли да бъде пуснато временно движението, като на следващ етап ще бъде положена и пътната настилка.  Почти целият идеален център на столицата е парализиран от строителни заграждения това лято. Кметът на града Фандъкова заяви днес, че работите трябва да приключат качествено и в срок. Ръководителят на обекта Георги Гигов увери, че към момента строително-монтажните работи се движат по предвидения линеен график.   В отсечката на ул. „Граф Игнатиев“ от бул. „Витошка“ до ул. „Денкоглу“ са изпълнени демонтажните работи на настилката и релсовия път и приключва реконструкцията на подземните комуникации. Изградени са топлофикационният колектор и водопроводната и канализационната инфраструктури, положена е кабелната мрежа на уличното осветление и са изградени нови колектори за електропреносната мрежа.   В зоната на площад Славейков са изпълнени демонтажните работи и приключва изграждането на подземните комуникации. Предстои изграждане на колекторите на ЧЕЗ и кабелната мрежа за уличното осветление. Изградена е на 90 процента стоманобетоновата конструкция на релсовия път и от 26 юни започва полагането на релсовия път.\r\nПродължава демонтажът на релсовия път и подмяната на водопроводните отклонения към сградите в участъка на ул. Граф Игнатиев“ от ул. „Раковски“ до ул.„6-ти септември“, както и в участъка от бул. „Васил Левски“ до бул. „Евлоги и Христо Георгиеви“ . Предстои на 2 юли да бъде затворено кръстовището на ул. „6- ти септември“ и ул. „Граф Игнатиев“ за реконструкция на топлофикационната мрежа преминаваща през кръстовището.       Продължават ремонтните дейности и по ул. „Солунска“. В участъка от ул. „Хр Белчев“ до ул. „Ангел Кънчев“ се работи по възстановяване на паважа на пътното платно. Автомобилното движение ще бъде пуснато на 1 юли след което продължава работата по тротоарите.", "date": "2018.06.21", "title": "На 2 юли ще бъде пуснато временно движението при пл. \"Гарибалди\""}
{"url": "https://www.actualno.com/society/dazd-proverjava-sluchaj-s-deca-vyvlecheni-v-tejyk-roditelski-konflikt-news_680899.html", "text": "  Държавната агенция за закрила на детето (ДАЗД) ще извърши поредна проверка на работата на дирекция „Социално подпомагане“ на територията на гр. София, по случай с две деца, въвлечени в тежък и продължителен родителски конфликт.  За такива действия от страна на компетентните държавни институции настоява майката на децата в писмо до вицепремиера по икономическата и демографската политика Валери Симеонов, съобщиха от агенцията.   Става въпрос за конкретен случай с разведени родители, които водят битка за родителските права в съда. Делото приключва в полза на бащата, с което майката не може да се примири, защото смята, че там децата са в опасност и не са предприети необходимите мерки за закрила по отношение на тях.   ", "date": "2018.06.21", "title": "ДАЗД проверява случай с деца, въвлечени в тежък родителски конфликт"}
{"url": "https://www.actualno.com/sofia/zavyrshi-osnovnijat-remont-na-obrednija-dom-v-grad-elin-pelin-news_680914.html", "text": "  Завърши основният ремонт на Обредния дом в град Елин Пелин. 39 968, 78 лв. с ДДС от общинския бюджет бяха вложени в ремонта на сградата, която не бе обновявана от построяването си през 1986 г., съобщиха от Общината.  Цялостната подмяна на металната конструкция на покрива отстрани постоянните течове. Сменени са вратите, дограмата, както и входно-изходните настилки. Направена е външна топлоизолация на сградата и изцяло е обновена залата за обреди. Основно са ремонтирани тоалетните, както и стаята на уредника.   Пред сградата на Обредния дом има изградена чешма, която е дарение от фирмата изпълнител „Венико Строй“ ЕООД.   ", "date": "2018.06.21", "title": "Завърши основният ремонт на обредния дом в град Елин Пелин"}
{"url": "https://www.actualno.com/balkani/kosovo-obvyrzva-syzdavaneto-na-asociacijata-na-srybskite-obshtini-s-chlenstvoto-si-v-oon-news_680917.html", "text": "   съобщава електронното издание Gazeta Express.  Ходжай бе категоричен, че двата въпроса следва да се разглеждат успоредно.   „Що се отнася до създаването на Асоциацията на сръбските общини и членството в ООН, позицията ми е, че трябва да интегрираме въпросът за създаването й в по-голямото споразумение за нормализиране на отношенията между Косово и Сърбия. Учредяването на Асоциацията трябва да върви успоредно с мястото за Косово в ООН“, обясни косовският политик.   Правителството на Косово обяви, че проектът за статута на Асоциацията ще бъде представен на Конституционния съд на Косово, който трябва да прецени съответствието му с Основния закон на страната. Белград настоява Асоциацията да има изпълнителни правомощия, но властите в Прищина се противопоставят на идеята, предаде Фокус.\r\nПринципите, на основа на които ще бъде създадена Асоциацията, бяха договорени през август 2015 г. в рамките на диалога за нормализиране на двустранните отношения между Белград и Прищина, воден под егидата на Брюксел. Те предвиждат косовските сърби да имат пълен „надзор\" върху икономическото развитие, образованието, здравеопазването, градското и селското планиране с бюджет, отпускан от Белград.       ", "date": "2018.06.21", "title": "Косово обвързва създаването на Асоциацията на сръбските общини с членството си в ООН"}
{"url": "https://www.actualno.com/society/160-000-lv-otivat-na-pyrvo-vreme-za-meteorolozite-shte-se-tyrsjat-i-poetapno-reshenija-news_680953.html", "text": "   и ще търсим поетапно решения. Това каза на брифинг председателят на Българската академия на науките (БАН) акад. Юлиан Ревалски след среща с Националния институт по метеорология и хидрология (НИМХ) и министъра на образованието и науката Красимир Вълчев, предаде агенция „Фокус“.  „ . Отдаваме изключително важно значение на тази дейност. Това е уникален институт. За да се реши проблемът, то той не е в правилата, дейността на НИМХ трябва да се извади на отделен ред. Ще търсим решение на стъпки. Обещали сме на първо време 160 000 лв., превели сме 43 000 лв.“, поясни акад. Ревалски. По думите му в по-следващи етапи ще търсят също решения. „Ще търсим средства за издръжка на стъпки и се надяваме да ги осигурим“, добави той. , бяха думите и на министъра на образованието и науката Красимир Вълчев. „Това не ни е първата среща. Факт е, че НИМХ е едно от трите звена, което има постоянно възложени функции по метеорологично обслужване на обществото и редица други сектори. Тази специфика изисква да бъде отчетена. През тази година беше увеличена субсидията на БАН с 25%. Имаме и задача да оправдаем обществената възвръщаемост за научни изследвания. Това има 2 линии – едната е да са обвързани с резултатите, а другата с обществени дейности“, коментира Вълчев.      По думите му методика на БАН е била съгласувана с МОН, но тя не отчита спецификата на НИМХ. „Готови сме да съгласуваме и променена методика, ако такава бъде предложена. . Имаме споразумение за догодина бюджетната субсидия за БАН да бъде утвърдена по дейности, като една от тях ще бъде хидрометеорологичното обслужване на държавата и обществото. Ще търсим възможности с БАН да подпомогнем конкретни разходи за тази година. Основният проблем е, че . Много ми се иска и ОС на БАН да отчита по-голямата специфика на НИМХ“, обясни той и уточни, че е поел ангажимент да имат разговори с ОС на БАН. Според него работата на НИМХ е най-видима и ежедневно сме зависими от нея.\r\nНадявам се, че такива протести като днешния няма да има, каза директорът на Националния институт по метеорология и хидрология (НИМХ) проф. Христомир Брънзов. „Нашите проблеми станаха твърде публични. “, коментира проф. Брънзов. Той уточни, че са били осигурени необходимите средства за допълнителна работа като нощен труд, но това неминуемо е довело до прехвърляне на парите от единия в другия джоб. „Появиха се проблеми с издръжката на Института. До този момент не се очертава намиране на всички средства и вероятно ще бъдат осигурявани на траншове, които да са така във времето, че да не се прекъсне дейността на Института“, допълни той.        . „Сега министърът ще осигури поне за още един месец дейностите, акад. Ревалски каза, че вече са ни преведени 43 000 лв. и чакаме следващи етапи. . “, каза още директорът на НИМХ.       ", "date": "2018.06.21", "title": "160 000 лв. отиват на първо време за метеоролозите, ще се търсят и поетапно решения "}
{"url": "https://www.actualno.com/politics/ns-njama-da-raboti-prez-avgust-gerb-bili-gotovi-na-srednoshtni-zasedanija-news_680912.html", "text": "   Това се разбра от думите на депутата от ГЕРБ Десислава Атанасова, която определи идеята на опозицията като популистка.  По-рано днес (21 юни) депутати от парламентарната група на \"БСП за България\" поискаха до приемане на три законопроекта, касаещи проблемите на децата с увреждания.   Проектите обаче още не са готови. В мотивите на предложението пише: \" \".   От ГЕРБ извадиха справка, че от 90 гласувания в сряда лидерът на БСП . Днес пък единствено се била регистрирала в началото на заседанието, за да ѝ се отчете работен ден, твърди Десислава Атанасова.\r\n\"Народното събрание не е цех, който да произвежда резервни части\", обяви председателят на парламентарната група на \"Обединени патриоти\" Волен Сидеров. В сряда той лансира иронично предложение депутатите да работя и през нощта.       По правилник депутатите почиват през целия август.", "date": "2018.06.21", "title": "НС няма да работи през август, ГЕРБ били готови на среднощни заседания"}
{"url": "https://www.actualno.com/curious/eto-kakvo-shte-vi-pomogne-da-spite-po-dobre-tazi-vecher-news_680868.html", "text": "  Ключът към успешния сън? Не мислете за розовите слонове. Не, това не е промоция за новия филм на Дъмбо. Това е трик, който може да прекрати безсънието ви веднъж завинаги. Оказва се, че тайната за получаване на нужното количество качествен сън може да се крие в обратната психология.  Това се нарича парадоксално намерение и, според психолога Араш Емамзад, всичко, което трябва да направите, за да заспите, е да се опитате колкото се може по-силно да останете будни.   \"Начинът, по който работи, е, че вместо да тревожите усилено да се принудите да спите, опитвате се останете будни толкова дълго, колкото можете. Парадоксалното намерение не се противопоставя на тревожното намерение (да се опитваш да се принудиш да спиш), но го насочва в обратната посока (към принуждаване да останеш буден).   Скептични? Помислете за всички онези пъти, които сте искали да останете до по-късно, но в крайна сметка сте заспивали без да искате.  Както когато трябваше да учите за важно контролно в гимназията, или да довършите досаден доклад за работа.\r\nТака че следващия път, когато вашите мисли се състезават след полунощ, не се мъчете в опит да заспите.  Вместо това легнете в леглото с намерението да останете будни, а когато сънят ви застигне, просто му се отдайте.       ", "date": "2018.06.21", "title": "Ето какво ще ви помогне да спите по-добре тази вечер"}
{"url": "https://www.actualno.com/business/borisov-bylgarskata-ikonomika-se-podobrjava-news_680918.html", "text": "  България става все по-добра в икономическо развитие. Това каза министър-председателят Бойко Борисов, предаде „Фокус“.  „Ако трябва да мерим политиците по нещо, то е колко вътрешен продукт могат да организират в своите държави и колко след това се разпределя на глава на населението. Икономиката се променя. Имаме вече над 6% износ повече и то в иновативните технологии, машиностроене - в сфери, които не са на услуги, а в реалното производство. Завод след завод се появява. Това се дължи на хилядите работни места“, коментира премиерът.   „Само преди няколко седмици излязоха новите проучвания, които показват стабилността и това, което има България към днешна дата е стабилна перспектива. 10% плосък данък и 20% ДДС - идеално за инвеститори. Това ще продължи докато ние управляваме. Под 6% е безработицата“, заяви министър-председателят.   Бойко Борисов отбеляза, че външният дълг на страната е 25% от БВП и по този показател е на трето място в Европа. „Мисля, че и в това отношение България е за пример. И то в бюджетен излишък. Умишлено държим, за да имаме възможност да сваляме дълга, защото до края на годината ще го направим на 24%, максимум 25%, което дава по-големи перспективи за влизането в Еврозоната. Не се управлява лесно в този див популизъм, който е обхванал и света, и България. Може да се спрем на това, което е плюс и това са безспорни факти“, коментира той.\r\nПремиерът каза още, че се работи и по инфраструктурата в страната. „Опитайте се да си представите как от Пловдив отидете през „Струма“ до Солун за часове. Прекрасни места за инвеститори има, прекрасни места да се развиват цехова, да се развият производствата, да се разширяват производствата, туризъм, природни ресурси и енергийната сфера. Пренос на ток, пренос на газ. Какво повече би желал бизнесът?“, коментира Борисов.       ", "date": "2018.06.21", "title": "Борисов: Българската икономика се подобрява"}
{"url": "https://www.actualno.com/america/novi-edri-ribi-se-pojaviha-v-dosietata-panama-news_680855.html", "text": "  Наследници на световноизвестния френски бижутер Пиер Картие се оказаха забъркани в придобилите планетарна известност „Досиета Панама“. Според Международния консорциум от разследващи журналисти (ICIJ), който извади на бял свят досиетата на вече фалиралата панамска адвокатска кантора Mossack Fonseca, офшорни компании, свързани с наследниците на Картие, имали сметки в Швейцария и притежавали гора в Канада. От семейство Картие отказват коментар пред Le Monde – един от партньорите в ICIJ.  Освен прочутото семейство, от ICIJ извадиха на бял свят и информацията, че Дарига Назърбаева, дъщерята на президента на Казахстан Нурсултан Назърбаев, притежава офшорна компания, регистрирана на Британските Вирджински острови. Назърбаева в момента е сенатор и оглавява комисията по международни отношения в Сената на Казахстан, като мнозина предполагат, че може да наследи баща си.   Не липсва и ново име от Русия – олигархът Виталий Малкин, който е с две офшорни компании на Британските Вирджински острови, Audrey Holdings Group и Top Matrix Holdings. Двете компании имат 200 млн. долара в швейцарски банкови сметки. През 2013 година Малкин се оттегли от горната камара на руския парламент заради обвинения, че укрива данъци през офшорни зони.   Друг виден представител на политическата класа, който има офшорна компания на Британските Вирджински острови, е Мохамед Низам бин Абдул Разак, брат на бившия премиер на Малайзия Наджиб Разак. Компанията се казва Everbright Universal Holdings и има недвижима собственост в САЩ. В момента Наджиб Разак е разследван заради липсата на милиарди от държавния инвестиционен фонд на Малайзия.\r\nНе по-назад остава и бившият президент на Аржентина Маурицио Макри. Неговото семейство има офшорна компания на Бахамите – Fleg Trading, която излезе наяве при първите разкрития от „Досиетата Панама“, а сега става ясно, че братята на Макри са имали друга офшорна фирма - BF Corporation.       ", "date": "2018.06.21", "title": "Нови едри риби се появиха в \"Досиетата Панама\""}
{"url": "https://www.actualno.com/america/panama-papers-s-novi-razkritija-sreshtu-mesi-news_680854.html", "text": "     Това става ясно от публикация в германски медии, участвали в журналистическото разследване на международния консорциум на разследващи журналисти.   Капитанът на аржентинския национален отбор Лионел Меси бе неприятно изненадан преди втория си мач на Световното първенство в Русия срещу хърватите в четвъртък. Преди две години разследването Panama Papers показа, че аржентинската футболна звезда притежава подставена фирма, чрез която укрива доходите си, но той отрече тя да функционира.   В последното журналистическо разследване разследване обаче са цитирани финансовите контролни органи в Панама, според които фирмата му извършва \"съмнителни\" сделки. Това проличава и от над един милион нови документи на скандалната адвокатска кантора „Мосак Фонсека“, които са предадени на международната мрежа разследващи журналисти.\r\nПотърсен за коментар, . А адвокатската кантора „Мосак Фонсека“ е отказала всякакъв коментар по новите разкрития.       Те изваждат на повърхността и данни за руски олигарси, политици, престъпници и богаташи, които чрез фирми-пощенски кутии укриват доходи и перат пари. Сред тях са наследниците на френския бижутер , аржентинският президент и бившият премиер на Малайзия .\r\nДва месеца, след като адвокатската кантора \"Мосак Фонсека\" разбира, че архивът за десетилетия назад е копиран и изнесен, ръководството не успява в над две трети от случаите да установи кои са крайните собственици на повече от 28 хиляди активни компании, които са регистрирали на Британските Вирджински острови. Днес срещу закритата тази пролет кантора и нейни клиенти има започнати близо 150 разследвания, проверки от одитори и проверки в близо 80 държави.", "date": "2018.06.21", "title": "Panama Papers с нови разкрития срещу Меси"}
{"url": "https://www.actualno.com/politics/nacionalno-predstavitelnite-organizacii-zashtitiha-rosica-dimitrova-news_680871.html", "text": "  Национално представителните организации на и за хора с увреждания поискаха връщането на зам.-министъра на труда и социалната политика Росица Димитрова и се обявиха срещу Закона за личната помощ. Според тях той е дискриминационен и предоставя услуга само на 77 000 лица с увреждания, а не на всички, предаде БГНЕС.  \"Тази пресконференция е, защото вече има разделение между Национално представителните организации на хората с увреждания и родителите на деца с увреждания. Те ни обвиняват, че ние не подкрепяме проектозакона за личната помощ, който стои на масата повече от 8 г. Ние не може да подкрепим законопроект, който е в услуга само на 77 000 лица, а не на всички хора с увреждания\", каза зам.-председателят на Националния съвет за интеграция на хора с увреждания Адриана Стоименова.   Тя изтъкна още, че по разчетите на омбудсмана Мая Манолова, която се зае с разработването на законопроекта са заложени по 2 часа на лице и е дискриминационно само 15 000 лица да имат личен асистент. Стоименова добави, че тяхната цел е още повече лица да имат достъп до такава услуга. Зам.-председателят каза още, че в организацията са постъпили и сигнали за получени пари от външни източници и грантове, които са получили над 1 млн. лева за социални проекти, които в последствие са изхарчени за финансиране на протести.   \"Ние искаме Законът за личната помощ да влезе в Закона за социалните услуги, за да може всички хора да получат помощ, а не само за определени. Не смятам, че за всяка услуга трябва да се пише закон. Текстовете в него трябва да бъдат съобразени с конвенцията на ООН за хората с увреждания\", добави председателят на Асоциацията на родителите на деца с епилепсия Веска Събева.\r\nСъбева уточни, че близо 650 000 е броят на хората с увреждания в България и, че родителите на деца с увреждания трябва да се подкрепят, а не да враждуват помежду си.    \"Противоборствата трябва да спрат, за да може да постигнем успех и да живеем по-добре. В момента имаме шанс да променим бъдещето на болните си деца, с които сме тук, но обещавам, че повече няма да ги водим по пресконференции. Има реален шанс да изпуснем момента заради скандали и настройване на родители един срещу друг. Не трябва да допускаме това да се случи\", добави още Събева.   Виолета Антонова от българската Асоциация за нервномускулни заболявания, заяви, че по света хората с такива заболявания живеят до 42-годишна възраст, а у нас те умират преди да навършат година и половина или най-много до 20 години. Според нея това се дължи на липсата на адекватна подкрепа от страна на държавата.\r\nПредседателят на Съюза на слепите в България Васил Долапчиев заяви, че единственото преимущество на подготвяния закон е, че той ще гарантира достъпа до услугата „личен асистент”, а няма да е необходимо да се кандидатства по програми както беше досега. Той отбеляза, че това е и първото правителство, което се е престрашило да сложи пръст в раната и да започне реформа в тази сфера. В тази връзка Долапчиев каза, че хората с увреждания са против натиска, който се упражнява върху тях и на държавно ниво.    \"Ние сме против приемането на оставката на зам.-министъра на труда и социалната политика Росица Димитрова. Тя няма никаква вина и беше употребена по изключително популистки начин. Тя стана жертва на медийния интерес. Тя представи много добре страната ни на форума в Ню Йорк и нас не ни интересува колко е платено за самолетния ѝ билет дотам\",  коментира Долапчиев.\r\nПредседателят на Съюза на слепите заяви, че са изпратили писмо до премиера, вицепремиера и министъра на труда и социалната политика Бисер Петков с искане Димитрова да бъде възстановена на работното й място, защото тя е първият зам.-министър, който реално работи по проблемите на хората с увреждания.   Стана ясно още, че в следващите дни хората с увреждания, които се занимават със спорт ще излязат на протест пред Националния стадион „Васил Левски”. Пред него те ще разпънат палатка и ще са с бели фланелки. По време на протеста ще запознаят хората с проблемите и исканията си\r\nПрипомняме, в на 18 юни президентът на КТ „Подкрепа” Димитър Манолов предизвика скандал, след като изкрещя на протестиращите майки: „И престанете да разхождате тези нещастни деца по улиците. Засрамете се, засрамете се!”. на 20 юни вицепремиерът Валери Симеонов пък заяви, че \"на майките не им е работа колко струва билетът на зам.-министърката\".\r\nПо-рано днес , представител на протестиращите майки на деца с увреждания заяви, че  именно заради неправителствените организации родителите са на дъното: ", "date": "2018.06.21", "title": "Национално представителните организации защитиха Росица Димитрова "}
{"url": "https://www.actualno.com/europe/novata-gigabrika-na-tesla-naj-verojatno-shte-e-v-germanija-news_680857.html", "text": "  Германия е най-вероятната дестинация за европейската Gigafactory (гигафабрика) на американския производител на електромобили Tesla. Това съобщи изпълнителният директор на компанията Илън Мъск, цитиран от Reuters.  Това ще бъде най-новият ход на външна компания на европейския пазар на батерии.   \"Германия е водещ избор за Европа“, коментира Мъск в отговор на коментар в Twitter, посочвайки, че според него вероятно най-удачното място ще е границата на Германия и Франция.   Tesla вече има операции в Прюм, Германия, който се намира само на 30 км от Беглия и на около 100 км от френската граница.\r\nЕксперти от индустрията очакват революцията на зелените коли да насърчи пазара на батерии в Европа, който да достигне 250 млрд. евро (290 млрд. долара) до 2025 г.       ", "date": "2018.06.21", "title": "Новата гигабрика на Tesla най-вероятно ще е в Германия"}
{"url": "https://www.actualno.com/crime/arestuvaha-studenti-ot-chehija-i-slovakija-minali-nezakonno-granicata-ni-s-gyrcija-news_680869.html", "text": "   Младежите пресекли границата около 20 часа на 13 юни през 64-та гранична пирамида в землището на рудоземското село Мочуре.  12 от студентите са граждани на Чехия – две момичета и девет момчета. В групата имало и трето момиче, студентка в Бърно от Словакия.   Ден по-късно били проверени от Гранична полиция. Те обяснили, че идват от Гърция и са минали през зелената граница, след което били задържани.   В понеделник Районният съд одобри подписаното между тях и прокуратурата споразумение, с което всички са осъдени  условно на по 3 месеца „лишаване от свобода“ с тригодишен изпитателен срок и глоба от по 100 лева, заради незаконно преминаване на границата от Гърция към България.\r\nСтудентите си поставили за цел да минат по стъпките на Александър Македонски. Пристигнали в Гърция със самолет и тръгнали по маршрута пеша. Посетили родното място на пълководеца в Пела край Солун и продължили от град Кавала към България. Те се озовали привечер на границата между двете държави, без да знаят, че нашата страна не е член на Шенгенското пространство и продължили към Рудозем, където граничари ги арестували.       От залавянето им на 13-ти юни до влизане на споразумението в сила студентите са били с мярка \"Подписка\".", "date": "2018.06.21", "title": "Арестуваха студенти от Чехия и Словакия, минали незаконно границата ни с Гърция"}
{"url": "https://www.actualno.com/politics/direktoryt-na-agencijata-po-transplantaciite-podade-ostavka-news_680870.html", "text": "  Изпълнителния директор на Изпълнителната агенция по трансплантация д-р Марияна Симеонова е депозирала заявление за освобождаване по взаимно съгласие и предизвестие.  Това съобщиха от Министерството на здравеопазването за БГНЕС. Към момента министърът изчаква резултати от поръчаната от него експертна оценка за дейността на ИАТ. На базата на нея, ще бъде взето и решението, уточняват от МЗ.    припомня, че последните скандали около Изпълнителната агенция по трасплантация се разпалиха в края на май, когато стана ясно, че договорът на България с . Toгава д-р Марияна Симеонова съобщи, че той все пак ще бъде подновен.   Проблемът получи гласност след като от Асоциация \"Пулмонална хипертония\" алармираха, че договорът е прекратен през 2017 година, а от началото на 2018 г. двама души са починали без да дочакат трансплантация на бял дроб. В листата на чакащите бяха още 16 души.\r\nВ началото на този месец здравният министър Кирил Ананиев също потвърди, че той ще бъде подновен най-рано до няколко седмици.       ", "date": "2018.06.21", "title": "Директорът на Агенцията по трансплантациите подаде оставка"}
{"url": "https://www.actualno.com/crime/bhk-osydi-otnovo-dans-zaradi-otkaz-da-razkrie-informacija-za-podslushvanija-news_680865.html", "text": "  Държавна агенция \"Национална сигурност\" (ДАНС) е осъдена от Българския хелзинкски комитет (БХК) - отново. Причината - ДАНС си е направила оглушка и не е изпълнила решение Върховния административен съд (ВАС), с което е била задължена да предостави поискана от БКХ информация.  Преди четири години БХК отправя към ДАНС въпроси в рамките на Закона за достъп до обществена информация (ЗДОИ). С въпросите БХК иска да узнае следното:                Първоначално ДАНС отказва да даде информация, защото е \"служебна тайна\" и е класифицирана. Съдът обаче преценява, че няма правни основания да бъде засекретена исканата статистическата  информация, тъй като тя не съдържа данни за отделни случаи, по които  ДАНС работи.\r\n\" \", съобщават от БХК.\r\n\"Случаят поставя на дневен ред тревожния въпрос дали ДАНС е над закона и как агенцията, която трябва да защитава българската държава, може да направи това адекватно, ако нарушава законите ѝ и демонстрира пълно пренебрежение към установения правов ред\", коментират от БХК.       \"Тревожно е, че една агенция, подчинена на Министерски съвет, създадена с цел да защитава националната сигурност, систематично не спазва не само законови разпоредби, но и съдебни решения. С тези си действия агенцията застава срещу интересите на българските граждани, които са лишени от правна сигурност. Държава, в която съществува орган на власт, поставящ се над закона, следва сериозно да промени политиката си и да възстанови върховенството на правото\", каза адвокат Адела Качаунова, директор на правната програма на БХК.\r\nЕвропейският съд по правата на човека (ЕСПЧ) се е произнасял, че българското право не съдържа достатъчно гаранции срещу риск от злоупотреба, който е присъщ на всяка система на тайно наблюдение. През 2013 година беше създадено Националното бюро за контрол на специалните разузнавателни средства именно за да отговори на осъждането на страната от ЕСПЧ. Само преди дни обаче медиите съобщиха, че длъжностни лица от ДАНС са отказали да предоставят на членовете на Бюрото достъп до документи, на които се основават искания за използване на СРС по 3 преписки, напомня БХК.", "date": "2018.06.21", "title": "БХК осъди отново ДАНС заради отказ да разкрие информация за подслушвания"}
{"url": "https://www.actualno.com/society/zadyrjaha-chetirima-nezakonni-imigranti-ukriti-v-kamion-s-dini-news_680861.html", "text": "     Към 17.30 на 20 юни граничните полицаи отклонили за допълнителна проверка по метода „анализ на риска“ влизащ в страната полски камион. Товарният камион, управляван от 51-годишен полски гражданин, превозвал дини от Гърция за Полша.   При извършената проверка с рентгген в товарното помещение са установени хора. Граничните полицаи открили сред товара четирима мъже без документи за самоличност, които заявили, че са от Пакистан, съобщиха от Гранична полиция.   Шофьорът и нелегалните имигранти са задържани в ГПУ-Петрич. Уведомена е районната прокуратура. По случая срещу шофьора е образувано досъдебно производство по чл. 280 от Наказателния кодекс (НК) за каналджийство, а срещу имигрантите – по чл. 279 от НК за незаконно преминаване на границата.", "date": "2018.06.21", "title": "Задържаха четирима незаконни имигранти, укрити в камион с дини"}
{"url": "https://www.actualno.com/asenovgrad/45-tona-otpadyk-e-otstranen-pri-pochistvane-na-edna-shahta-v-asenovgrad-news_680877.html", "text": "     Техният брой е близо 2 100, а фирмата изпълнител, с която Общината е сключила договор, е сметопочистващата в града - „КМД“. Допълнително, при подадени сигнали от граждани, са осъществявани периодични разчиствания, както в Асеновград, така и на територията на населените места. Подменени са общо 120 шахтени капаци.   Освен на самите шахти, почистване със специализиран автомобил е извършено и на канализационни тръби, отново по сигнали на асеновградчани.   Такава дейност е осъществена на булевард „България“, както и на улиците „Цар Иван Асен II“, „Атанас Маринов“, „Полковник Дрангов“, „Марица“, „Тракия“, „Свобода“ и „Гоце Делчев“. Два пъти е разчиствана и дъждоприемната линия на шахта на улица „Христо Ботев“, разположена до така наречената „Конска чешма“. Отстраненият от нея отпадък е 4,5 тона.\r\nДоговорът между Община Асеновград и „КМД“ е едногодишен и е влязъл в сила от ноември 2017 г. През предстоящата есен следва да бъде проведена нова процедура за избор на фирма, която да извършва дейността по почистване на шахтите в Асеновградско.       ", "date": "2018.06.21", "title": "4,5 тона отпадък е отстранен при почистване на една шахта в Асеновград"}
{"url": "https://www.actualno.com/asenovgrad/vodnijat-cikyl-v-asenovgrad-nalaga-poemaneto-na-nov-obshtinski-dylg-news_680875.html", "text": "     Предложението ще бъде отправено от кмета на града доктор Емил Караиванов към общинските съветници на следващата им сесия в средата на месец юли.   „Към момента са изплатени голяма част от фактурите. До крайното изпълнение на договора остава разплащане на още около 15 000 000 лева.“, заяви пред журналисти градоначалникът. Досега, за да протича ритмично плащането, Общината ползваше временни безлихвени заеми от централния бюджет, част от които вече са върнати.   По думите на Караиванов, наложените финансови корекции по проекта за Воден цикъл в Асеновград, които са в размер на около 7 000 000 лева, са редуцирани чрез съдебно решение с близо 30%.\r\nОт изказването на кмета стана ясно, че в срок до края на настоящата календарна година Общината трябва да погаси задълженията си към Фонд ФЛАГ, които в крайна сметка възлизат на около 5 000 000 лева. В същото време, поради финанасовите корекции, Общинска администрация-Асеновград може да се изправи пред временен недостиг на средства. За справяне със ситуацията кметът възнамерява да предложи на местния парламент в града проект за решение да се поеме краткосрочен общнски безлихвен дълг в максимален размер 4 880 000 лева.       Срокът, за който е планирано да бъдат усвоени средствата, е до края на настоящата година 2018 г., като зависи от датата на отпускането му. Погасяването на заема следва да се осъществи не по-късно от края на следващата бюджетна година. Ако това не се случи, може да се отправи искане за удължаване на срока с още 12 месеца. Изплащането на дълга ще се извърши чрез собствени приходи и обща изравнителна субсидия.\r\n„Нека не оставаме с впечатление, че дълговете на Общината се увеличават. В случая, условията ще бъдат по-благориятни, защото вече няма да плащаме лихва. Кредитът ще помогне да останем в добро финансово състояние, като Община.“, увери Емил Караиванов.\r\nМеждувременно, самите сторително-ремонтни и монтажни дейности по проекта за Воден цикъл в Асеновград протичат по график. Вече започна работата по централния площад „Академик Николай Хайтов“. В най-интензивната част на тази работа е планирано да работят общо три екипа.    ", "date": "2018.06.21", "title": "Водният цикъл в Асеновград налага поемането на нов общински дълг"}
{"url": "https://www.actualno.com/crime/trima-dushi-bjaha-zaloveni-v-moment-na-narkosdelka-v-botevgrad-news_680880.html", "text": "     В единият от арестуваните е открито малко количество канабис.   Разследването по случая продължава.   ", "date": "2018.06.21", "title": "Трима души бяха заловени в момент на наркосделка в Ботевград"}
{"url": "https://www.actualno.com/asenovgrad/tochno-108-pyti-asenovgradchani-izpylniha-pozdrav-kym-slynceto-news_680872.html", "text": "     Идеята се реализира за първи път в града, а най-ранобудните асеновградчани изпълниха упражнението точно 108 пъти. Защо е избран точно този брой? Древните Веди считали числото 108 за символизиращо целостта на сътворението. То олицетворява сливането на мъжката и женската енергия. Всъщност числото не е 108, а е възприема като едно, нула и осем. Първата цифра представлява мъжката енергия - Ян, слънцето и потенциала, нарича се Пуруша.\r\nОсем е женската енергия Ин, луната, безкрайността, двигателя, природата и е именувано Пракрити. Когато двете енергии се съединят се създава творение. Ако Пуруша и Пракрити бъдат разделени се получава вакуум, празнота, тишина, нищо – това е нулата. Това разказаха пред присъстващите инструкторите Милена Петрова, Катя Николова и Мария Янчева, които са и инициатори на идеята в Асеновград.      „Поздрав към Слънцето” бе организиран и изпълнен от 7:00 ч. до 9:00 ч., тъй като той се прави сутрин рано. Нарича се така, защото слънцето е източник на живот на нашата планета. Упражнението е съставено от 12 последователно изпълняващи се пози. Целта му е да се синхронизират вътрешните физически цикли у човека с тези, на слънцето, които се сменят на всеки 12 години. В него се комбинират последователно дишане с упражнения напред и назад навеждащи тялото.    Изпълнението на „Поздрав към Слънцето” води до раздвижване и загряване на всички стави и мускули. Повишава тонуса, подобрява обмяната на веществата и кръвообращението, въздейства добре на жлезите с вътрешна секреция и на ендокринната система. Днешният ден е най-дългия в годината, настъпва лятното слънцестоене и астрономическото лято. Точно заради това, 21-ви юни е обявен за Международен ден на йога. В цял свят той се отбелязва за четвърта поредна година, като не се изпълнява само „Поздрав към Слънцето”, а се правят и други упражнения. Освен това, се провежда Ден на отворени врати във всички клубове по йога.\r\n„Целта е хора, които не са чували и не са запознати, да се докоснат безплатно до тази наука.”, обясниха пред организаторите.", "date": "2018.06.21", "title": "Точно 108 пъти асеновградчани изпълниха \"Поздрав към Слънцето\""}
{"url": "https://www.actualno.com/balkani/i-gyrcija-ratificira-istanbulskata-konvencija-news_680881.html", "text": "  Властите в Гърция ратифицираха конвенцията срещу насилието над жени, по-известна като Истанбулската конвенция. Конвенцията ще влезе в сила в  Гърция на 1 октомври 2018 г.  След решението на гръцкия парламент , предаде БГНЕС.   По-рано парламентът на Истанбулската конвенция на социални консерватори, които вярват, че тя подкопава семейните ценности.   За да успокои недоволните, консервативното коалиционно правителство прие отделна декларация, в която се уверява, че конвенцията няма да промени правната дефиниция на брака като съюз между мъж и жена.", "date": "2018.06.21", "title": "И Гърция ратифицира Истанбулската конвенция "}
{"url": "https://www.actualno.com/showbusiness/mis-bylgarija-antonija-petrova-se-omyji-za-vtori-pyt-news_680922.html", "text": "  Мис България Антония Петрова се омъжи за втори път. Щастливата новина сподели самата тя, променяйки семейния си статус в социалната мрежа facebook на \"омъжена\". За нейния любим не се знае много, освен че има собствен бизнес.   Антония има един брак зад гърба си, който сключи през 2012 г. с руския милионер Александър Бередин в Москва.   ", "date": "2018.06.21", "title": "Мис България Антония Петрова се омъжи за втори път"}
{"url": "https://www.actualno.com/books/izvestnijat-britanski-pisatel-iyn-makuyn-idva-v-bylgarija-news_680882.html", "text": "     Макюън е роден на 21 юни 1948 г. в Алдершот, Великобритания, Макюън е носител на \"Букър\", \"Уитбред”, \"Джеймс Тейт Блак Мемориал Прайз“ и още много престижни награди и отличия. Общо 6 пъти е номиниран за наградата \"Ман Букър\" и 2 пъти за Международната награда \"Ман Букър\".   Автор е на 15 романа, преведени на над 30 езика. Повечето от книгите му имат успешни филмови адаптации по негов сценарий. Шедьовърът по едноименния му роман е номиниран за \"Оскар” в 7 категории, включително за най-добър филм. Печели още 50 награди, в т.ч. 2 награди \"Златен глобус”. Само през изминалата 2017-а година са филмирани три от неговите най-ярки  произведения – „На плажа Чезъл“, „Законът за детето“ и „Дете във  времето“.   В киното Макюън е работил с Антони Хопкинс, Изабела Роселини, Ема Томпсън, Кийра Найтли, Джеймс Макавой, Сирша Ронан, Даниел Крейг, Хелън Мирън, Рупърт Евърет и други известни актьори.\r\nПрез 2008 г. \"Таймс” го включва в списъка \"50-те най-велики британски писатели от 1945 г. насам”, а \"Дейли Телеграф” му отсъжда 19-о място в класацията \"100-те най-могъщи личности в британската култура”.       Макюън пристига в България по покана на CineLibri и \"Колибри\" за официалната церемония по откриване на кино-литературния фестивал. Освен че ще се срещне с читатели и зрители, по време на гостуването си писателят Четвъртото издание на фестивала CineLibri ще се проведе и ще представи над 300 прожекции, 40 филма с национални премиери,  много специални гости и събития.", "date": "2018.06.21", "title": "Известният британски писател Иън Макюън идва в България "}
{"url": "https://www.actualno.com/balkani/turcija-vyvede-otvetni-mita-za-stoki-ot-sasht-news_680887.html", "text": "  Турското правителство реши да въведе допълнителни мита за 22 артикула от САЩ. Това каза министърът на икономиката на страната Нихат Зейбекчи, предаде БГНЕС.  \"Тъй като САЩ наложи вносни мита, допълнителната тежест на Турция ще бъде около 260 милиона долара. За да компенсираме тези загуби, решихме на 21 юни да наложим допълнителни мита на обща стойност 300 милиона долара за 22 стоки от САЩ\", заяви още министърът.   \"Ние изнасяме за САЩ стомана за 1,18 милиарда долара, а вносът ни от САЩ е 1,3 милиарда. Опитахме се да разрешим проблема чрез преговори, но ползотворен диалог със Съединените щати така и не се получи. САЩ водят света към търговска война\", каза министърът. Той също така постави под съмнение, че Съединените щати ще \"продължат да търгуват със света, когато те самите налагат ограничения\" за участниците в световния пазар.         ", "date": "2018.06.21", "title": "Турция въведе ответни мита за стоки от САЩ"}
{"url": "https://www.actualno.com/crime/prodyljavat-razpitite-za-ubijstvoto-na-georgi-ignatov-v-borisovata-gradina-news_680892.html", "text": "  С повторен разпит на приятелката на убития преди три години в столичната Борисова градина Георги Игнатов продължи делото за смъртта на 15-годишното момче.  Показания даде и момичето, което се е свързало с Лора Крашевска, за да ѝ каже за съмненията си, че подсъдимият Йоан Матев e убил Георги.   Лора беше на разпит за втори път, за да бъде направена очна ставка със Стефания Колева, момичето от училището на Йоан Матев, което се свързва с приятел на Лора, за да му каже, че всички в училище говорят, че момчето от записите на камерите на БНР, разпространени след убийството на Георги Игнатов, е именно Йоан Матев. Съмненията възникнали заради рязката промяна, настъпила във външния вид на подсъдимия, който половин година след убийството изглеждал неузнаваем. Затова и Стефания се свързва с приятеля на Лора.   От разпита ѝ стана ясно, че този въпрос е бил коментиран и в учебните часове, а по време на разпитите една от учителките на Йоан Матев разказа, че няколко седмици след убийството в Борисовата градина директорката на училището е поискала специална бележка за извинение на отсъствията на 2 юни, като се е обърнала персонално към Йоан Матев. Разпитите продължават, предаде БНР.\r\nПроцесът срещу Йоан Матев започна през февруари. Майката и бащата на Георги са частни обвинители. Съдът допусна гражданските им искове общо за 400 000 лв. обезщетение за причинени болка и страдание.       През април родителите на жертвата се появиха за първи път в залата. На процеса присъства и майката на обвиняемия Йоан.\r\nПри едно от предишните заседания адвокатите на Йоан поискаха делото да се прекрати и процесът да бъде засекретен. Искането беше отхвърлено.\r\nЙоан Матев е предаден на съд за това, че на 2 юни 2015 г. в 11.43 ч. в град София, в парк Борисова градина, като непълнолетен, но като е могъл да разбира свойството и значението на деянието и да ръководи постъпките си, умишлено е умъртвил непълнолетния Георги като му нанесъл един удар с нож. В резултат на това били засегнати жизнено важни органи и настъпила масивна кръвозагуба, довела до смъртта на пострадалия, припомня БГНЕС.       Оръжието на престъплението е намерено в близост до местопроизшествието. Матев избягал и изцяло променил външния си вид, навиците си и социалните си контакти.", "date": "2018.06.21", "title": "Продължават разпитите за убийството на Георги Игнатов в Борисовата градина"}
{"url": "https://www.actualno.com/society/myj-prebi-sestra-si-do-smyrt-v-sozopol-obviniha-go-v-nepredpazlivost-news_680891.html", "text": "   За престъплението е задържан Днес Окръжна прокуратура-Бургас ще внесе искане за налагане на постоянна мярка за неотклонение „задържане под стража“, спрямо мъжа, съобщиха от прокуратурата.  Той, съобщават оттам, е с    Загиналата е била приета по спешност в УМБАЛ-Бургас с разкъсани черен дроб и жлъчен мехур, след побоя на 17 юни.   Днес се очаква Окръжен съд да насрочи заседанието си.", "date": "2018.06.21", "title": "Мъж преби сестра си до смърт в Созопол, обвиниха го в непредпазливост"}
{"url": "https://www.actualno.com/society/maja-manolova-ostava-dokraj-do-protestirashtite-majki-no-namekna-i-za-ostavka-news_680813.html", "text": "   . Това заяви в ефира на БНТ омбудсманът Мая Манолова по повод нестихващите протести на майките с увреждания.  Министърът ( ) не заяви позиция по време на това заседание на националния съвет. , изрази съжаление Манолова. Тя се обърна към всички, които в публичното пространство твърдят, че помагала на майките заради личен рейтинг. \" \", каза Манолова и обясни, че .\r\nНе е вярно, че този закон разделя. Ситуацията в момента разделя хората с увреждания. . Този закон не решава всички проблеми в системата, но така или иначе, то е първото камъче. Майките са принудени да гледат децата си по 24 часа, след 18-годишна възраст на това дете, те не получават нищо, заяви Манолова.   ​Законопроектът, който написахме заедно с майките, не получи подкрепа от Националния съвет на хората с увреждания. Беше направен опит от присъстващите да унизят майките с различни изпуснати реплики и нерви и да стане ясно, че статуквото в политиките, в системата за хората с увреждания, ще бъде запазено, коментира националният омбудсман.        . Има хора, които изобщо не могат да се наредят до тази услуга. Тя е на проектен принцип и всичко това срещу . Така няма да се пилеят пари, разясни Мая Манолова. Това са разчети на Социалното министерство и аз не знам защо социалният министър не предостави разчетите на финансовия, коментира омбудсманът.\r\nФактът, че имаше много изпуснати реплики и изпуснати нерви - нямам представа какво стои зад тях. Даже не иска да го коментирам, това говорене е недопустимо. Нямам обяснение за изпуснатите нерви и това поведение. Много се надявам тази страст, която беше насочена срещу майките и срещу мен, да бъде използвана в защита на хората, които имат нужда, поясни още Мая Манолова.        \"Няма никакво желание за реформи, ние трябва да сме на дъното, не трябва да излизаме от него.  Ние сме на дъното заради неправителствените организации, които са на държавни субсидии, те са удобни на държавата, ако не беше така щеше да има някаква промяна\". Това каза пред bTV Вера Илиева, майка на дете с увреждане, което отглежда вече 23 години. Родителят влезе в спор с бившия депутат от Реформаторския блок Гроздан Караджов според когото .  Караджов обясни, че има сестра с увреждане и че е участвал в създаването на център за грижи за такива хора. Илиева контрира, че центровете са с ограничен брой и места в тях, както и че .  „Тези центрове са направени за определен кръг деца. Има приказки за милиони, за социални услуги, но това е само на думи. Необходима е цялостна реформа. ”,  категорична бе Илиева.", "date": "2018.06.21", "title": "Мая Манолова остава докрай до протестиращите майки, но намекна и за оставка"}
{"url": "https://www.actualno.com/actualno/cerebralnata-paraliza-na-vlastta-news_680650.html", "text": "  Скъпата командировка на подалата вече оставка зам.-министърка Росица Димитрова, случила се докато майките на деца с увреждания продължават палатковия си лагер, е, по думите ѝ,   Има хора, които не могат да изживеят фрустрацията от разминаването между полет в луксозна първа класа до Ню Йорк и протест за деца с церебрална парализа. Тези хора по правило са във властта. Изглежда това е условие да се озовеш във властта въобще: да удариш някакъв таван на дебелокожието, да си доказано нечувствителен. В онази приказка за стълбата на Смирненски става така, че със всяко следващо стъпало младият момък постепенно губи сетивата си. Съмнявам се, че вече дори и това е вярно - повечето политици са прогонили морал и емпатия още на входа, някъде в кариерното раболепие в посредствените младежки партийни структури.   В България съществува обществен договор, в който, вместо задължителни граждански отношения, са вписани няколко знаменателни и брутални изречения. Пише следните работи: , \" Това, че властта не проявява емпатия към проблемите на назначилия я народ, е ясно: по-интересното, е че тя изпитва и особена тъкмо към тези проблеми, те са някакви обструкции, които пречат на безоблачните години на благоденствие, които министерският пост гарантира. Готовността да декласираш всеки проблем като дребнотемие е изумителна; тук церебралната парализа като метафора за властта е настойчива - цели лобове, в които трябва да протичат съчувствието и грижат не работят. Това се прояви очаквано на най-високото ниво - вицепремиерът Валери Симеонов например е на мнение, че да следят колко пари харчи министър за полети. А дали е работа на Валери Симеонов да бъде вицепремиер, наистина? Не счупи ли това правителство същият праг на търпимост, който навремето стигна кабинета \"Орешарски\"?   Впрочем, дълбокото подозрение е, че Росица Димитрова продължава да не разбира пълната схизма между длъжността ѝ, и начина, по който я реализира. Единствените угризения, които обикновено изпитва човек в подобна ситуация, е че се е прецакал, че е изпуснал скъпоценния си пост, че досадните медии ненужно са раздухали работата и как хубаво е можело всичко да стане без да се разбира много-много. В такива моменти човек е особено угнетен, че други продължават да крадат, а ти вече не можеш - това е толкова непоносимо. Както самата тя каза - била . Една нещастна жена и една кофти рецепта. А вие протестирайте.      ", "date": "2018.06.21", "title": "Церебралната парализа на властта "}
{"url": "https://www.actualno.com/europe/es-otpuska-nad-160-mln-evro-pomosht-na-armenija-do-2021-g-news_680888.html", "text": "  Европейският съюз ще отпусне повече  от 160 млн. евро на Армения като финансова помощ до 2021 г. Това се  посочва в изявление на службата за външна политика на ЕС след срещата на  Съвета ЕС-Армения в Брюксел. \"Съветът припомни, че  приоритетите на партньорството между ЕС и Армения ще определят акцента  на помощта от ЕС за Армения. Разпределението на повече от 160 милиона  евро е предвидено за 2017-2021\", се казва в изявлението. „Армения трябва да използва  тези средства колкото е възможно по-ефективно, за да подобри условията  на живот на своите граждани“, подчертават от ЕС, предаде БГНЕС. Брюксел вече отпусна 3 милиона евро за помощ на сирийските бежанци в Армения.  ", "date": "2018.06.21", "title": "ЕС отпуска над 160 млн. евро помощ на Армения до 2021 г. "}
{"url": "https://www.actualno.com/curious/kakvo-trjabva-da-znaete-kogato-ste-s-dete-v-samoleta-news_680827.html", "text": "  Предстои ви пътуване с дете със самолет, но не знаете какви са възможностите, правилата, необходимите документи. Експертите от eSky разказват за различните категории пътници във въздушния превоз и какво трябва да знаете при пътуване на деца със самолет.      За авиокомпаниите бебето е на възраст до 2 години. За него не се полага отделна седалка в самолета – то пътува в скута на възрастния пътник, тъй като е твърде малко да седи самостоятелно и закопчано с колан. По тази причина цената на билета се формира само от административна такса.   Възможно е да се закупи седалка за бебе, като на нея се сложи детското му столче, но бебето трябва да е над 1 година и при излитане и кацане да бъде отново в скута на възрастния пътник.\r\nОбикновено авиокомпаниите качват с приоритет пътниците с бебета. Количка или детско столче се транспортира безплатно, стига да влиза в позволените размери. Въпреки забраната за течности на борда, авиокомпаниите дават възможност да се качи храна за бебетата.    За полет в страната бебе може да пътува само с акт за раждане, но ако ще напуска пределите й, следва да има международен паспорт. Ако бебето ще пътува само с един родител, е необходимо нотариално заверено пълномощно от другия родител, удостоверяващо съгласие то да напуска страната.    За авиокомпаниите детето е на възраст между 2 и 12 години. Някои от тях предлагат намаления за деца, но все по-рядко. И при децата задължителните документи са международен паспорт и нотариално заверено пълномощно от родителя, който не съпровожда детето. За деца над 2 години не се полага безплатно транспортиране на детска количка. В повечето случаи багажът, който се полага зависи от тарифата, на която е резервиран билетът и не се различава от този за възрастен пътник.    Обикновено на борда на самолета има забавления, които да направят пътуването на децата по-леко и приятно – блокчета за оцветяване, флумастери, играчки и др.    Редовните авиокомпании предлагат и услугата превоз на непридружено дете. Тя се заплаща допълнително, а в замяна детето е под постоянното наблюдение на стюардеса, която го качва на борда и предава на упълномощено лице в крайната дестинацията. Когато детето пътува без придружител, следва да бъде предоставена информация за изпращач, посрещач, техните адреси и телефонни номера. Информацията се въвежда в система от туристическия агент и детето не може да бъде предадено на друго лице. Категория пътник „младеж“ е на възраст между 12 и 18 години. С повечето авиокомпании младежите могат да пътуват без придружител. Има обаче и изключения, затова е добре да проверите какви са изискванията преди да закупите такъв билет. До навършване на пълнолетие изискванието за пълномощно от родителите остава в силa.\r\nДали ще пътувате с бебе или дете, ще изпащате младеж на екскурзия или имате нужда от съдействие за пътуване на непридружено дете, експертите съветват – обърнете се към професионалист, който да ви даде надеждна информация и полезни съвети. Задължително направете застраховка на детето и се погрижете полетът му да мине неусетно и безгрижно.      ", "date": "2018.06.21", "title": "Какво трябва да знаете, когато сте с дете в самолета?"}
{"url": "https://www.actualno.com/healthy/zdravni-rabotnici-ostaviha-psihichno-bolna-jena-pred-kmetstvo-vyv-vrachansko-selo-news_680807.html", "text": "  34-годишна жена е била изоставена от здравни работници пред кметство във врачанско село, след като е била на лечение в психиатрично заведение. За това сигнализираха очевидци, според които пациентката била в безпомощно състояние и не можела сама да се грижи за себе си. Най-близките ѝ роднини също отказали да я приютят.  На 20 юни следобед пред кметството в село Добролево спира бус, от който двама души изнасят болна жена. Хората от селото я познават – казва се Цецка, има психично заболяване и епилепсия и често лежи в психиатрията във Враца. Този път обаче е в изключително лошо състояние – видимо отслабнала, с памперс, неспособна да говори и да ходи.   Болната поискала храна, но се оказало, че не може да преглъща, съобщи bTV.   \"Социалната работничка, която дойде с нея от Враца, каза, че са я пратили по автобуса, но тя е буйствала и затова са направили жест да я докарат\", разказва жена от селото. Според друга даже казали, че за тях Цецка е излекувана и са си свършили работата.\r\nСлужителите от здравното заведение се опитали да сложат в джоба на пациентката лична карта и рецепта и да си тръгнат, но свидетелите възроптали и позвънили на 112.       Майката на болната жена е починала, докато тя е била в болницата, а баща ѝ е сляп и не иска да живее с нея. Така Цецка обитава къща в окаяно състояние, без врати и прозорци.\r\n\"От болницата ми казват, че трябва да бъде изписана и няма при кой да бъде настанена, защото роднините отказват да я приемат и са спрели да си вдигат телефоните, прекъснали са връзките едностранно\", обяснява кметът на Добролево Илиян Буковски.\r\nСитуацията щяла напълно да излезе от контрол, ако леля на момичето не се съгласила да го приюти, но само временно, тъй като се грижи за болен син.       До края на работния ден на 20 юни на повикването на 112 не са се отзовали нито от полицията, нито социалните служби, които също са уведомени. От здравното заведение пък снощи отказаха да разговарят с екипа ни. Според кмета институциите трябва да се намесят, защото няма как проблемът да се реши само със силите на една малка община.\r\n\"Сега по селата е пълно с такива хора\", признава Илиян Буковски.", "date": "2018.06.21", "title": "Здравни работници оставиха психично болна жена пред кметство във врачанско село"}
{"url": "https://www.actualno.com/analysis/turcija-na-krystopyt-erdogan-e-pred-naj-serioznoto-si-izborno-izpitanie-news_680824.html", "text": "     Основната разделителна линия е подкрепата за политиката на турския лидер Реджеп Тайип Ердоган и ръководената от него Партия на справедливостта и развитието (ПСР). Извън Турция право на глас имат близо 3 млн. турски граждани, над 5% от всички избиратели, мнозинството от които традиционно гласуват за Ердоган. Гласуването в посолствата и консулствата на Републиката започна още на 7-и юни и приключи на 19-и. Само в Германия 1,4 млн. души имат право на глас за предстоящия вот, като турската обществена телевизия ТРТ показа опашките от стотици турски граждани, извиващи се пред консулствата в Кьолн, Дюселдорф и Берлин.\r\nИзвънредните избори бяха обявени на 18 април от Ердоган, който се опасяваше, че продължаващите икономическите трудности ще доведат до значително по-ниска подкрепа на редовния вот, които трябваше да се проведе през ноември 2019 г.   Изборите се организират две години след неуспешния опит за преврат от 2016 г., който предизвика въвеждане на извънредно положение, което продължава да е в сила, както и серия от непрекъснати политически чистки. Арестувани бяха повече от 55 хил. души, а други над 107 хил. военни, полицаи, съдии, учители, университетски преподаватели и други служители, заети в бюджетната сфера, останаха без работа заради обвинения във връзки с Фетхуллах Гюлен – бивш близък съюзник на Ердоган, който живее в САЩ и който се превърна в основен обвиняем за опита за преврат.    Изборите са особено важни за бъдещето на страната, тъй като повечето от промените в конституцията, одобрени с крехко мнозинство на референдум, чието провеждане през април 2017 година бе съпътствано от множество нарушения, ще влязат сила след тях. .\r\nЗа разлика от вота за президент, изборите за турското Велико национално събрание, по-известно като Меджлис, се провеждат в един тур по пропорционална система. Един от резултатите от конституционната реформа от 2017 г. е увеличението на броя на народните представители от 500 на 600, които ще конституират следващия парламент. Районът на Истанбул, традиционна крепост на ПСР, излъчва 98 от тях. .\r\nНов момент в изборното законодателство, прието през март тази година, е възможността партиите да формират предизборни коалиции. Друго важно изменение са допълнителните правомощия на силите за сигурност, .    Почти без изключение социологическите сондажи сочат за коалицията между ПСР на Ердоган и ПНД. Единствената въпросителна е дали тази победа ще бъде достатъчна за абсолютно мнозинство, на каквото се радваше АКП след последните избори. Показателен факт за проникването на ПСР в турското общество е, че членската ѝ маса е близо 9,4 млн. души, докато основната опозиционна сила НРП разполага с едва около 1,2 млн. членове. В отличие от всички предишни избори, спечелени от Ердоган, . Яростно защитаваните от Народнорепубликанска партия (НРП), основана от Ататюрк, светски ценности не ѝ попречиха да се съюзи с проислямистката Партията на щастието (ПнЩ), за да формират Национален алианс. Към тях се присъединиха други две опозиционни сили: дясната Добра партия и дясноцентристката Демократическа партия. Въпросът, който си задават редица анализатори, е . Не бива да се забравя, че прокюрдската лява Демократическа партия на народите (ДПН), притежаваща съвсем реален шанс да прескочи 10% бариера за влизане в Меджлиса, ще се яви самостоятелно и далеч не споделя всички заявени от Националния алианс цели.    Оглавяваната от Ердоган ПСР също се явява в коалиция. На 20 февруари 2018 г. ПСР и третата по брой депутати в досегашния парламент Партия на националистическото действие (ПНД) обявиха създаването на Народен алианс. С пренебрежими изключения след последните парламентарни избори през ноември 2015 г., националистическата ПНД неизменно подкрепяше политиката на Ердоган. В резултат формацията бе заплашена да остане извън парламента и лидерът ѝ Девлет Бахчели се видя принуден да официализира съюза си с ПСР. Ключът за абсолютното мнозинство на Народния съюз се държи от прокюрдската ДПН. Ако тя не влезе в Меджлиса, . Повечето социологически проучвания обаче дават на ДПН около 12% – резултат, който може сериозно да обърка плановете на досегашния турски президент. Неслучайно само преди дни в интернет пространството изтече видеоклип, в който Ердоган инструктира активисти от неговата партия , с цел да оставят ДПН „под чертата“. Експерти определят новото изборно законодателство като насочено най-вече срещу избирателите на ДПН от населените с преобладаващо кюрдско население югоизточни провинции на Турция. Въпреки редицата сериозни предизвикателства обаче, по всичко изглежда, че досегашният президент на Турция и лидер на управляващата ПСР Ердоган . Само една от основните социологически агенции поставя това под съмнение, когато в изследване, публикувано в началото на май, даде 1% преднина за 61-годишната Мерал Акшенер при евентуален втори тур. През 90-те години Акшенер за кратко е министър на вътрешните работи в правителството на ислямиста Неджметин Ербакан, свален от власт след намеса на висшите турски военни. До миналата година тя бе депутат от ПНД, след което напусна, за да основе през октомври Добрата партия. Малко вероятно е обаче Ердоган да се изправи срещу Акшенер на втори тур. За разлика от изборите за Меджлис, опозиционните сили в Турция не се разбраха за общ президентски кандидат и по време на първи тур . Именно на него противниците на Ердоган възлагат надежди да достигне до втори тур, на който всички опозиционни сили ще се обединят в негова подкрепа. При такъв развой на събитията обаче .   54-годишният Индже, по професия учител по физика, след 2002 г. неизменно депутат от лявоцентристката НРП, е известен като един от най-острите критици на управлението на Ердоган и се радва на значителна популярност в социалните мрежи.\r\nЕдинственият друг кандидат, способен да постигне двуцифрен изборен резултат, но без никакви шансове да се добере до втори тур, е 45-годишният Селяхатин Демирташ. Съпредседател на прокюрдската ДПН до февруари 2018 година, от ноември 2016 г. той е в затвора по обвинение за връзки с Кюрдската работническа партия (ПКК), като прокуратурата поиска присъда от 142 години затвор. .\r\nСамият Ердоган беше министър-председател на Турция в периода 2003-2014 година, след което подаде оставка, за да се кандидатира за президент. Ердоган обаче продължи здраво да държи юздите на управляващата АКП и по този начин успя да излезе извън реалните правомощия на президентската институция.\r\nПървите сигнали за намаляващата подкрепа за политиката на Ердоган се появиха през юни 2015 година, когато на редовните избори неговата партия изненадващо загуби мнозинството си в Меджлиса. На извънредни избори, свикани само пет месеца по-късно и белязани от множество нарушения, ПСР отново получи абсолютно мнозинството.    За разлика от всички предходни избори, спечелени от Ердоган, този път опозицията критикува управлението му и по отношение на икономическата политика. . Призракът на хиперинфлацията, която беше системен проблем за Турция от 70-те години до идването на власт на Ердоган през 2003 г., отново започна да плаши турските потребители. По данни на Турския статистически институт, инфлацията за 2017 година надвиши 13% - повече от два пъти над прогнозата на Централната банка. Сериозно влияние на турската икономика оказа и понижението на кредитния рейтинг на страната. S&P понижи оценката си за икономиката на Турция до BB-, а прогнозата от „стабилна“ на „негативна“. През май агенцията предупреди за . Именно на основание пренебрегване реформите и дългосрочното развитие за сметка на моментните стимули, в началото на май, Moody's свали кредитния рейтинг на страната до равнище .   Властите реагираха като предизборно въведоха редица нови и засилиха съществуващите финансови стимули за икономиката. Бюджетният дефицит продължи да нараства и достигна 41,9 млрд. долара (при 33,7 млрд. за 2016 г.) или 4,7% от БВП. Чуждите инвестиции намаляха драстично след опита за преврат и в момента са наполовина от тези преди десетилетие.\r\nСъщевременно на . През третата четвърт на 2017 година БВП на страната се повиши с 11,1% спрямо същия период на предходната година - значително по-добър резултат от този на всички водещи световни икономики.  ", "date": "2018.06.21", "title": "Турция на кръстопът: Ердоган е пред най-сериозното си изборно изпитание"}
{"url": "https://www.actualno.com/politics/bsp-poiska-izslushvane-na-dvama-ministri-zaradi-novija-sluchaj-s-izbjagal-zatvornik-news_680919.html", "text": "  БСП поиска в петъчното пленарно заседание да бъдат изслушани министрите на правосъдието и и вътрешните работи – Цецка Цачева и Валентин Радев, заради новия случай на избягал затворник, предаде БГНЕС.  „Буквално преди минути разбрахме от интернет сайтове, че, както казва главният секретар, имаме нов случай на отклонило се лице от български затвор, а всъщност е избягал”, обяви народният представител от БСП Иван Ченчев.   Според излязлата в медиите информация лишеният от свобода е избягал от затвора в Ловеч, а случаят става няколко месеца след като от Централния Софийски затвор, през централния вход, избягаха двама рецидивисти. Единият от тях бе убит при престрелка в Ботевград, а другият все още се издирва от органите на реда.   „Процедурата ми е – чуйте се, може би с професионалното ръководство на МВР, с Министерството на правосъдието, преценете утре тук да се явят пред народното представителство министър Радев, министър Цачева и да чуем от тях какви мерки са предприети, каква е превенцията на това нещо да не се случва. За нас какво остава като народни представители? Може би да се надяваме, че ще бъде заловен по-бързо, докато не си е пуснал брада отклонилият се“, пошегува се от парламентарната трибуна Иван Ченчев .", "date": "2018.06.21", "title": "БСП поиска изслушване на двама министри заради новия случай с избягал затворник"}
{"url": "https://www.actualno.com/society/iliana-raeva-dolu-rycete-ot-dyshterja-mi-news_680839.html", "text": "  \"Написахте ли се?!  Употребихте ли всички възможни клетви към Славея и семейството ми?! Изхвърлихте ли агресията от собствените си тела?!\r\nОтървахте ли се от злобата си, която ви трови?!   Надявам се вече сте по-добре. Дали ще можете спокойно да четете, това което очаквате от часове да напиша и да отговоря. Четох. Но не много, защото знам репертоара от години. Един същ... Кълнете, обиждате, мразите до посиняване, до изтощение...\r\nЕто отговорът ми:    От няколко години Славея обикаля и подпомага домове за изоставени деца и такива в неравностойно положение в някои градове на България и София. Отначало се връщаше много разстроена. После, някакси го прие като нещо, което я правеше много полезна за тези Божии деца и го правеше с огромно желание. Измисляше различни инициативи и им носеше различни неща, оставаше там, знаеше имената на някои от дечицата и историите им, разказваше ни с усмивка за тях и им се радваше искрено. Но не успя да прости на родителите им. Е, може и да не е е права, но не успя да разбере тези родители. Преди време дори получи някакво благодарствено писмо от директор на един от домовете. Постът и, който е бил харесан от повече от 20 000 души общо от Фейсбук и Истаграм е доста емоционален, защото тя има твърде искрено отношение към тези деца от домовете и както по-горе обясних, не разбираше тези родители. Между другото сега се сещам, че беше ходила и в лагер за бежанци, за да им носи храна и дрехи и на тях, но сега темата е друга.\r\nТа... прочетох този неин пост, който даде повод на някакви хора, преличащи ми на освирепяла и изгладняла глутница да излеят агресията, жестокостта, злобата си върху дъщеря ми, защото явно дотам им стига “смелостта”... да се нахвърлят върху една млада жена, която е имала “наглостта” да напише това, което сърцето и е диктувало. Защо върху нея, “смелчаци”?! Защо я кълнете, а говорите за възпитанието и?! Защо я обиждате, а говорите за интелекта и?! Защото е дъщеря на Илиана и Наско! И това ли не можете да и простите, че кълнете и родителите и? Защото на един дъх е изляла душата и мислите си? Защо не разпространявате и втория и пост по темата, в който се извинява на протестиращите майки и обяснява, че говори най-вече за родителите оставили тези деца? Защото и там отдолу само сте клели и обиждали! Да! Пожелавали сте ужасни неща и на нея, и на майка и, и на баща и! А вие какви сте щом кълнете?! Херувимчета ли сте? Защо се правите, че не виждате, че още в първия пост е написала за тези родители, които оставят децата си?! Да, има за какво да се хванете, защото постът и е доста емоционален. Може да звучи объркано, но ви е написала втори, в който ясно е обяснила и първо се е извинила, че може да не е била достатъчно ясна. Но и под него пак сте обиждали и клели?! Точно заради клетвите ви и обидите към семейството и ви е изстрила. Защото е разбрала, че е безсмислено. Защото никой не чете, а търси място къде да кълне и обижда. И правилно е направила. Защо сте се хванали за думата “гади ми се”?! Ами и на мен ми се догади от това, което изсипвате. И на всеки нормален човек ще му се догади!\r\nНаистина нямаше да ви напиша нищо, защото през това вече съм минавала и познавам до болка българската народопсихология във всичките и палитри, и защото Славея е преминавала заедно с нас като наша дъщеря, както и Виолета, и са обръгнали от всичката тази помия. Но това само още повече им е помогнало с добрина и усмивка да продължават по пътя си.    Но ми пишат и ми звънят, възмутени от тази агресия . И само едно написано нещо от непозната жена ме провокира да отговоря. Защото онемях, наистина!\r\nНяма да и напиша името, за да и спестя неприятности, но ще копирам написаното от нея (разбира се, пазя съобщението и). Отговорът и на мое изречение: Аз: Вярвам, че тези, които кълнат дъщеря ми и семейството ми не са родители на деца в неравностойно положение, а обикновени хейтъри. Тя: “за съжаление , една от кълнащите ми е близка приятелка, с детенце .... (спестявам името на детето, което ми е написала), на ... (спестявам годините му) години ...с церебрална пареза... ох, страшна патардия се вдигна. изключително интелигентни хора, които много уважавам, изтърваха нишката и погнаха дъщеря ви. на мен ми стана странно...”\r\nЕ, това вече е страшно, много страшно и е за ГАДЕНЕ! Та не трябва ли точно тези жени да са изпълнени с любов, а не да кълнат чуждите деца?!\r\nТова наистина е потресаващо.   И за финал:\r\nДнес казах на Славея: Боже, какви са тези хора?! Ужас!!! Как е възможно? А тя ми отговори: “ Мамо, много по-голямата част от хората са добри.”   Да! Точно така ми отговори.\r\nТова е БЛАГОСЛОВИЯ! След толкова омраза и агресия към теб и родителите ти да си изпълнен с добрина и вяра...   ГОРДЕЯ СЕ С ДЪЩЕРЯ СИ, С ДЪЩЕРИТЕ СИ!❤️\r\nЛека нощ!\r\nЩе се опитам да мисля като дъщеря ми, че много по-голямата част от хората са добри... Дано ми се получи.\r\nЕто и втория и пост, който никой не публикува:   “Преди всичко се ИЗВИНЯВАМ, че с последния пост засегнах майки и родители, които неправилно са изтълкували думите ми, или аз неточно съм изразила онова, което силно ме възмущава последните години! Подкрепям всички вас, които се борите за нормалното съществуване на вашите деца. За първи път ще напиш нещо, което съм премълчавала досега от деликатност и възспитание! Същото, което беше една от причините да напиша този пост.\r\nОт както съм се върнала в България не един път съм била инициатор и човек, който е подкрепял благотворителни каузи свързани с домове за изоставени деца с тежки увреждания. В един такъв дом човек може да види съвестните хора, които се грижат за тези деца, като за свои..., но там може да видиш и безотговорността и безсърдечността на родителите, които са ги изоставили. Повече няма да навлизам в подробности...\r\nВсичките тези срещи и преживявания бяха една от причините да изразя публично отношението ми към тези безотговорни родители.\r\nМоже би силната ми емоция не ми е позволила да бъда достатъчно ясна.   Прочетох част от коментарите ви и останах изумена от клетвите и злобата, която сте изсипали върху мен и семейството ми! В моя живот винаги е имало място за помощ и човечност към нуждаещите се. Това ме кара да се чувствам щастлива и полезна.”\r\nТолкова по темата!\r\nP.s Защо е тази моя снимка ли?! Защото е най-подходяща за темата. Но ако не си отговорите, ползвайте жокер, или приятел!\". ", "date": "2018.06.21", "title": "Илиана Раева: Долу ръцете от дъщеря ми!"}
{"url": "https://www.actualno.com/america/razoblichiteljat-na-big-bradyr-v-sasht-eduard-snoudyn-navyrshva-35-godini-news_680806.html", "text": "  Бившият служител на ЦРУ и Агенцията за национална сигурност (АНС) на Съединените щати Едуард Сноудън, който впоследствие се превърна в най-известния разобличител на неправомерните действия на американските специални служби, днес празнува своя 35-ти рожден ден, предаде БГНЕС  През последните пет години Сноудън живее в Русия, където намери убежище, след като през 2013 година предаде на световни медии строго секретни материали, уличаващи американското правителство в тотално следене на собствените му граждани. Материалите показаха как АНС действа - с подслушване на всичко, до което се докопа, без съдебна заповед.   Сноудън няма как да се завърне у дома, където го чакат обвинения в шпионаж и кражба на държавна собственост, а те могат да му докарат доживотен затвор и дори смъртна присъда.   Въпреки слуховете за раздялата, в Русия, заедно със Сноудън, живее и неговата приятелка Линдси Милс.", "date": "2018.06.21", "title": "Разобличителят на Биг Брадър в САЩ Едуард Сноудън навършва 35 години"}
{"url": "https://www.actualno.com/politics/rumen-petkov-vsichki-koito-govoriha-sreshtu-ujen-potok-rabotiha-da-kupuvame-ruski-gaz-ot-turcija-news_680814.html", "text": "  \"Всички, които говориха срещу \"Южен поток” работиха, за да купуваме руски газ от Турция и това е национално предателство. \"Ние от АБВ казахме много категорично \"Не на двойните стандарти!\" – може \"Северен поток\", може Меркел да отиде в Сочи и да каже \"Северен поток\" за нас е икономика”, а \"Южен поток” за нас да е зависимост.\" Това каза лидерът на АБВ Румен Петков в интервю за bTV и допълни, че \"лъжите на тези хора ще ги платим ние\".  \"Сега се започва същата агресия срещу \"Белене”, без да си даваме сметка, че Турция строи 8 реактора – 4 руски и 4 японски. Когато затворим \"Козлодуй”, ако нямаме \"Белене”, ще си купуваме ток от руски реактори, но от Турция”, каза още Петков. Според него всички правителства до момента без това на Жан Виденов са подкрепяли строежа на втора атомна централа.   Според лидера на АБВ правителството има пред себе си две големи предизвикателства – да се договори с Русия за директна доставка на газ и да намери инвеститор, който да построи АЕЦ \"Белене” в рамките на 7 до 10 години.   По отношение на вота на недоверие срещу правителството по тема \"Сигурност”, той определи действията на БСП като \"компенсаторен акт, стремеж да се запушат вътрешни пробойни и несбъднатости”.\r\n\"Този вот на недоверие дава възможност да се види бухалката МВР – г-н Марешки юнашки обяви, че ще подкрепи правителството и тогава защо да се чудим защо няма борба с контрабандата с горива (…) защо няма борба с незаконното производство и разхвърляне на лекарства в България и по света”, отбеляза Петков.       Петков \"с болка\" призна, че у нас има платени русолюбци, но подчерта, че не е от тях.", "date": "2018.06.21", "title": "Румен Петков: Всички, които говориха срещу \"Южен поток”, работиха да купуваме руски газ от Турция"}
{"url": "https://www.actualno.com/features/skandalyt-s-folksvagen-audi-i-sie-koj-shte-e-sledvashtijat-arestuvan-news_680828.html", "text": "  Не само Фолксваген, Ауди и Порше са хитрували и мамили от години. А сега всички се правят на „ни лук яли, ни лук мирисали“. Арестът на Руперт Щадлер е само началото. Повече от ясно е, че скоро ще го последват и други.  Който познава Руперт Щадлер едва ли може да си представи в каква ситуация се намира той сега: самоувереният и интелигентен топ-мениджър, притежаващ изключителен дар слово, изглеждаше крайно смутен и безличен пред съдийката в Мюнхен, наложила му мярката за неотклонение „задържане под стража“. Решението беше обосновано с опасността Щадлер да се опита да прикрие следи.\r\nСлучващото се с шефа на Ауди е последната засега кулминационна точка в един фарс: в пълния провал на германската автомобилна промишленост да се справи със скандала за манипулираните данни на отработените газове. Не само Фолксваген и неговите дъщерни фирми Ауди и Порше са мамили властите и обществеността - правили са го също Даймлер и БМВ. Всички са хитрували и са заблуждавали. Включително днес, близо три години след избухването на скандала, в колите все още се намира нелегалният софтуер. Що за безобразие е това! Дори само поради тази причина ръководните мениджъри на въпросните компании е редно да си подадат оставките.   Ни чул, ни видял?   Вярно е, че тези мениджъри изведоха германската автомобилна промишленост до водещите позиции в света, осигуриха високоплатени работни места и рекордни печалби. Но това не им дава право да вършат каквото си пожелаят. Всички те сега твърдят в един глас, че не са знаели какво се е случвало в развойните отдели на собствените им автомобилни фирми. Но тогава трябва да се запитаме кой всъщност управлява тези компании и чия е отговорността за случилото се?    Примерът с концерна Фолксваген показва нагледно какви вътрешни механизми за контрол съществуват в тези концерни: след недоброволната оставка на Мартин Винтеркорн Фолксваген беше поет от тогавашния шеф на Порше Матиас Мюлер, който пък след това беше наследен от шефа на бранда на Фолксваген Херберт Дийс. И тримата сега са разследвани за пазарни манипулации и измама. И никак не е изненадващо, че в тяхната компания се намира и шефът на надзорниците на най-големия автомобилен производител в света Ханс Дитер Пьоч, който също е разследван от прокуратурата.\r\nПо всичко личи, че много от висшите германски автомобилни мениджъри този път ще трябва да прекарат летния си отпуск  у дома - между Алпите и Балтийско море. И доста ще трябва да си помислят преди да предприемат следващата си презокеанска командировка – прекалено голям е страхът им, че могат да бъдат задържани още на влизане в САЩ.   Истината трябва да излезе наяве    И понеже рибата се вмирисва откъм главата, е крайно време автомобилните босове да си понесат последствията. Истината трябва да излезе наяве. Арестуването на Руперт Щадлер и наложената на Фолксваген глоба от един милиард евро показват, че за две години прокуратурата явно е събрала достатъчно уличаващ материал. И сега въпросът е само: Кой ще е следващият арестуван?\r\nИзточник: ", "date": "2018.06.21", "title": "Скандалът с Фолксваген, Ауди и сие: Кой ще е следващият арестуван?"}
{"url": "https://www.actualno.com/blagoevgrad/kmetyt-na-bansko-predstavi-perspektivite-v-turizma-v-regiona-news_680866.html", "text": "  Банско е домакин на двудневно съвместно заседание на Регионалния съвет за развитие и Регионалния координационен комитет на Югозападен район. В програмата на форума са включени темите за развитие на туризма, напредъка по изпълнението на европейските програми, изпълнявани в програмен период 2014-2020, както и актуални въпроси, свързани с прилагането на Регламента за лични данни в администрацията, съобщиха от Общината.  Кметът на община Банско, Георги Икономов, се включи в заседанието, изнасяйки презентация на тема „Перспективите за развитие на туризма на общинско и регионално ниво”. Той представи иновативното виртуално заснемане на пистите в ски зона Банско, което е първото от подобен род за страната. С помощта на съвременните технологии, всеки ще има възможност да направи виртуално спускане по всяка една от пистите, както и да разгледа ски-зоната. Предвижда се заснемането да бъде публикувано на сайта на община Банско, както и да бъде направено безплатно мобилно приложение.\r\nТой запозна присъстващите още с предизвикателствата, свързани с изграждането на Втори кабинков лифт в Банско и необходимостта от модернизирането на ски зоната в Добринище.    „Община Банско пое инициативата  и е основател на Район Рила – Пирин, като заедно с включилите се общини, ще търсим общи маркетингови механизми за реклама и по-ефективно достигане до туристическите пазари, особено далечните. Възможностите за алтернативен туризъм в района на Пирин, особено през летните месеци, са изключително разнообразни, контакта с планината и нейните богатства, може да се осъществи по различни вълнуващи начини – скално катерене, планинско ходене, колоездене и много други. Минералните ресурси в района също допълват спектъра на предлаганите туристически услуги и ръста на туристическите обекти, предлагащи спа и уелнес услуги го показва” допълни градоначалникът.    Заседанието приключи с предаването на щафетата по председателството на Регионалния съвет от София област към област Кюстендил. По този повод Областния управител на София, Николай Пехливанов подчерта удовлетвореността си от работата на Съвета и пожела спорно председателство на Виктор Янев, областен управител на Кюстендил.", "date": "2018.06.21", "title": "Кметът на Банско представи перспективите в туризма в региона"}
{"url": "https://www.actualno.com/viewpoint/syvremennite-marii-antoaneti-news_680756.html", "text": "  Съвременните Марии Антоанети са странни екземпляри – също толкова дръзки и арогантни, колкото своята легендарна предшественичка, дори и малко повече... Все пак в днешно време не ги грози изпращане на гилотината!  \"Като нямат хляб – да ядат пасти\" - този иначе грешно приписван на Мария Антоанета израз, но все пак превърнал се в нарицателно, вчера намери поредната си съвременна аналогия. Суетната и егоистична Мария Антоанета също. , заяви на родителите на деца с увреждания принцесата на спортното кралско семейство . Оказа се, че освен вицепремиера Симеонов, председателя на КТ \"Подкрепа\" Димитър Манолов и редица политици, майките на децата с увреждания са подразнили искрено ВИП персоната на Славея, по-известна като дъщеря на майка си и баща си.   Ето какво написа тя в профила си във Facebook:            Драга Славея, ако не си запозната, не всички имат щастието да бъдат красиви, умни и от богато семейство. Някои дори имат нелеката съдба да се грижат за дете с увреждания в държава, която очевидно не може да се справи с проблема и не прави нищо, за да им помогне. За нас животът им е тежко бреме, но за тях е ежедневие, което са приели още в мига, в който са поели болното си дете на ръце. Те няма как да , защото тази, от която отдавна са част, ги мачка всеки ден. Те нямат възможност да изградят и собствена кариера, защото по цял ден са заети да обгрижват децата си. Вероятно нямат време и да отидат на фризьор или на разходка в мола – неща, които предполагам, са част от ежедневието ти.\r\nПротестиращите майки, които виждаш на палатков лагер пред Народното събрание, също искат да живеят , както ти им препоръча, но не могат, защото просто са принудени да оцеляват. На теб може и да ти се повръща от тях, но те имат далеч по-важна работа от това да обмислят от кого им се повръща или да пишат глупави статуси в социалните мрежи. Те вдигат , защото в държавата на абсурдите \"вдигането на патардия\" е най-сигурното нещо, за да те забележат и чуят. , казваш. Не, принцесо, щом имаш дързостта да пишеш арогантни коментари във Facebook, ти ще се научиш да понесеш срама си! Ще се научиш и да не триеш публикациите си и ще намериш \" да посетиш някое семейство, грижещо се за дете с увреждания, ще видиш как преминава дори един негов ден и едва тогава ще си позволиш да отправяш коментари. И недей внушава, че имаш избор да родиш дете с увреждания или не - съвременната медицина е много напред, но не толкова, че на 100% да предвиди дали някое бебче ще се роди болно или не - може само да предполага, с вероятности - по-високи или не. А една истинска майка много, много трудно ще се откаже от детето си при такова положение.       Майките на деца с увреждания не искат съжалението ти, нито пък разбирането ти, не искат и нашето, и вашето. И има случаи, в които, когато нямаш какво хубаво да кажеш, е по-добре да замълчиш. Още по-малко е редно да съдиш или пък да се подиграваш.\r\nДнес нямаме гилотина и слава Богу, но една такава съвременна Мария Антоанета като Славея Сиракова заслужава със сигурност гилотината на общественото порицание. Не за друго, а да не повлече други Марии след себе си! ", "date": "2018.06.21", "title": "Съвременните Марии Антоанети"}
{"url": "https://www.actualno.com/society/prognoza-za-vremeto-21-uni-chetvyrtyk-news_680780.html", "text": "  Днес в 13 часа и 7 мин. е лятното слънцестоене и започва астрономическото лято. Времето ще бъде предимно слънчево. Следобед над Северна и Западна България ще се развие купеста и купесто-дъждовна облачност и на места ще превали краткотраен дъжд, придружен с гръмотевици и временни усилвания на вятъра. Ще е топло, след обяд в равнините горещо с максимални температури между 29° и 34°. Такава е прогнозата за времето на Националния институт по метеорология и хидрология (НИМХ) при БАН, съобщи за Агенция „Фокус“ дежурният синоптик Красимир Стоев.  Над Черноморието ще бъде предимно слънчево, след обяд с характерния бриз. Максимални температури на въздуха: 29°-32°. Температурата на морската вода е 23°-26°. Вълнението на морето ще бъде 1-2 бала.   Над планините ще бъде предимно слънчево. След обяд, главно над масивите в Западна България ще се развие купеста и купесто-дъждовна облачност и на места ще превали и прегърми. Ще духа умерен вятър от изток. Максимална температура на височина 1200 метра около 19°, на 2000 метра - около 13°.   В петък и събота, под влияние на добре изразен студен атмосферен фронт, отначало в северозападната половина от страната, а през втория ден в източните и южните райони ще се развива мощна купесто-дъждовна облачност. На много места ще има краткотрайни валежи и гръмотевични бури. В отделни райони, по преминаващия фронт, валежите ще са интензивни и значителни по количество. Очакват се градушки. С повече слънчеви часове и с високи температури ще бъде в петък в югоизточната половина от страната. С усилване на вятъра от северозапад, в събота в Източна България – и от север, температурите ще се понижат значително – с 5 до 7 градуса и максималните ще са между 21° и 26°. В неделя ще има променлива, в следобедните часове по-често значителна облачност и на места ще превали дъжд, в югозападните райони са възможни по-съществени количества. Температурите слабо ще се повишат, но ще останат под 30 градуса.", "date": "2018.06.21", "title": "Прогноза за времето - 21 юни (четвъртък)"}
{"url": "https://www.actualno.com/balkani/sali-berisha-poiska-grajdanska-revolucija-sreshtu-edi-rama-news_680841.html", "text": "  Бившият президент и премиер на Албания и екслидер на опозиционната Демократическа партия Сали Бериша оцени, че страната се намира на кръстопът и че единственото решение е \"гражданска революция за сваляне на Еди Рама\", предаде БГНЕС.  Той отправи апел чрез своя профил във Facebook за сваляне на правителството на премиера, като каза: \"Сега или никога\".   \"Или сега, или никога - трябва да изгоним Едуин Кристач Рама! Този анти-албанец, престъпник, човек без родина, който за креслото е готов да направи всичко: да продаде морето, земята, да приеме стотици бивши терористи на ИД в Албания, да прогони от Албания нейното бъдеще – младежта“, написа Бериша.   Той говори за нуждата от изграждане на бежански лагер в Албания, в който могат да бъдат настанени 600 000 бежанци, възможностите за започване на преговори с ЕС, поведението на опозицията в парламента, както и реформите в съдебната система, като отправи критики към американския посланик Лу и европосланичката Влахутин, че са \"сътрудници на Рама, за да държат системата в плен\".", "date": "2018.06.21", "title": "Сали Бериша поиска гражданска революция срещу Еди Рама"}
{"url": "https://www.actualno.com/society/predsedateljat-na-ban-podkrepja-iskanijata-na-meteorolozite-news_680835.html", "text": "  Председателят на БАН акад. Юлиан Ревалски подкрепя исканията на метеоролозите, които днес излязоха на протест пред сградата на академията, предаде БГНЕС.  Това стана ясно след като под натиска на възгласи и освирквания двама представители от протестиращите от НИМХ бяха поканени на преговори с ръководството на БАН.\r\nПри разговорите с акад. Ревалски е договорено днес в 14:00 часа да се проведе среща в Министерството на образованието и науката, където заедно с министър Красимир Вълчев да бъдат обсъдени исканията на протестиращите от НИМХ.       . Служителите настояват зам.-председателят на БАН чл.-кор. Константин Хаджииванов да поеме отговорността за резултатите от разработените и наложени от него критерии за разпределение на бюджетната субсидия на БАН за 2018 г. и да се оттегли от ръководството на БАН.    От НИМХ призовават ръководните органи на БАН да поемат отговорността за решенията си за разпределянето на предоставените на БАН от бюджета средства за 2018 г.", "date": "2018.06.21", "title": "Председателят на БАН подкрепя исканията на метеоролозите "}
{"url": "https://www.actualno.com/society/posreshtame-astronomicheskoto-ljato-news_680799.html", "text": "  Точно в 13:07 часа днес, 21 юни, настъпва астрономическото лято.  Лятното слънцестоене бележи началото на лятото в Северното полукълбо, около 21 юни и около 22 декември, за Южното полукълбо. То завършва с есенното равноденствие, около 23 септември в Северното полукълбо и около 22 март, в Южното полукълбо.   Според повечето метеорологични прогнози това е и денят, в който дъждовете започват да спират. Прогнозата за времето обаче сочи, че в следващите дни в България ще има доста дъждове.   Лятото в България започва с нормални за сезона температури – около и над 27 градуса. През целия ден ще бъде предимно слънчево и топло. От 22 юни обаче времето бързо ще се развали, следват дъжд и понижение на температурите.", "date": "2018.06.21", "title": "Посрещаме астрономическото лято"}
{"url": "https://www.actualno.com/balkani/protesti-v-rumynija-sreshtu-skandalni-promeni-na-nakazatelnija-kodeks-news_680801.html", "text": "  Хиляди хора се събраха по улиците на Букурещ и други големи градове на Румъния, за да протестират срещу смекчаването на Наказателния кодекс, което според тях рискува да блокира борбата с корупцията. Протестите бяха насочени директно срещу Ливиу Драгня - лидерът на \"бившите\" румънски комунисти, които сега управляват страната, но Драгня не може да е премиер, защото е осъден за изборна измама. В Букурещ пред сградата на правителството се събраха около 5 000 демонстранти, предаде БГНЕС.  На няколко места избухнаха сблъсъци с полицията, която бе многобройна, съобщи репортер на АФП. Осем души бяха задържани, като сред тях е и германският журналист Пол Арне Вагнер. Няколко хиляди души демонстрираха в градовете Сибиу, Клуж и Тимишоара.   На 18 юни румънският парламентът одобри поправки в Наказателния кодекс, които според опозицията целят да \"защитават престъпниците\". Тези промени намаляват броя на престъпленията, за които може да бъде задържано лице и драстично ограничават продължителността на разследването.   Скандално е, че специално за разследването се поставя срок от 1 година - ако няма обвинение в съда дотогава, разследването се прекратява. Ограничава се и възможността за използване на СРС. Освен това разследваните ще могат да присъстват на разпити на свидетели т.е. няма да има реална възможност да се ползват защитени свидетели, а публично няма да може да се показват вече арестувани и с белезници заподозрени. Няма да могат да се ползват и дигитални данни - например телефонни записи, иззети при криминален случай, в други криминални случаи, освен ако няма специална съдебна заповед. А телефонни записи по даден случай ще могат да бъдат чути от арестуваните.\r\nНай-голямата промяна обаче е, че ако издадена присъда не е подписана с положително становище от всички в съдебния състав, тя не е окончателна и може да бъде обжалвана, посочва Hotnews.ro. Тази промяна важи ретроактивно т.е. и за случаи отпреди приемането на закона! Точно тази промяна позволява на Драгня да обжалва присъдата си за изборна измама - заради непозволени прийоми при събирането на гласове за референдум за свалянето на бившия румънски президент Траян Бъсеску.       Друг скандален момент е, че разследвания за корупция на практика няма да могат да бъдат стартирани, ако фактическият акт на корупция е станал над 6 месеца по-рано, отколкото е почнало разследването. А издаването на нормативни актове не може да се счита за криминално престъпление.", "date": "2018.06.21", "title": "Протести в Румъния срещу скандални промени на Наказателния кодекс"}
{"url": "https://www.actualno.com/varna/18-avgust-naj-jelanata-data-za-svatba-news_680779.html", "text": "  Рекорден брой от 31 двойки са избрали да сключат брак във Варна на огледалната дата 18.08.2018 година. За деня ще бъдат отворени две зали за младоженците. Това съобщи за Радио „Фокус“ – Варна Янна Иванова, която е организатор на венчавки в Ритуалната зала в града.  По думите ѝ предпочитанията на младоженците са ориентирани към фолклорния ритуал, тъй като представлява част от традиционната българска сватба в по-осъвременен вариант, но много млади хора се ориентират и към класическия вариант с изпълнения флейта, цигулка и синтезатор. Според Янна Иванова за тази година осмиците влизат в сила точно в най-натоварения със сватбени тържества сезон – лятото, тъй като има съвпадение на тези числа на определени дати.   \"Осмицата е символ на безкрайността и може би затова двойките избират да се оженят точно тогава\", каза Янна Иванова. По думите й другата дата, за която също има много записвания е 8 август. Към този момент са подадени 14 заявки, но броят им постоянно расте. Организаторката на венчавки добави, че по време на кралската сватба във Великобритания през май и във Варна е имало много бракове.   \"Дали под влияние на кралската сватба или са харесали тази дата, но имаше интерес\", добави Янна Иванова.", "date": "2018.06.21", "title": "18 август - най-желаната дата за сватба"}
{"url": "https://www.actualno.com/politics/rumen-radev-e-na-dvudnevno-oficialno-poseshtenie-v-syrbija-news_680797.html", "text": "  Държавният глава Румен Радев от днес е на двудневно официално посещение в Република Сърбия по покана на своя сръбски колега, президента Александър Вучич.  Европейската перспектива на Сърбия, насърчаването на икономическото развитие и подобряването на достъпа до здравеопазване и образование в районите, в които живее българското национално малцинство, теми от дневния ред на двустранните отношения – развитието на инвестиционното сътрудничество, икономическия обмен и туризма, подобряването на транспортната и енергийна свързаност в Югоизточна Европа, както и регионалното сътрудничество на Балканите, се очаква да бъдат сред акцентите по време на срещите на президента Румен Радев в Сърбия.   Днес ще се състои церемонията по официалното посрещане на българския държавен глава в Белград. Президентите Румен Радев и Александър Вучич ще проведат среща „на четири очи“, след което ще се състоят пленарните разговори на официалните делегации на България и Сърбия. Двамата държавни глави ще дадат съвместна пресконференция.   В Белград президентът Радев ще проведе срещи и с министър-председателя Ана Бърнабич и с председателя на Народната скупщина Мая Гойкович. По-късно държавният глава ще положи венец пред Паметника на незнайния воин и ще посети изложбата „Приложна носталгия“.\r\nУтре президентите Румен Радев и Александър Вучич ще проведат среща с представители на българското национално малцинство в Димитровград и ще посетят гимназията „Св. Св. Кирил и Методий“.       Двамата държавни глави ще поднесат венци на паметника на загиналите български и сръбски воини през Сръбско-българската война от 1885 г. на Нешков връх.", "date": "2018.06.21", "title": "Румен Радев е на двудневно официално посещение в Сърбия "}
{"url": "https://www.actualno.com/ruse/narushenija-pri-bilkozagotvitelite-v-ruse-i-razgrad-news_680782.html", "text": "  Експертите на РИОСВ – Русе са установили за една седмица сериозни нарушения на билкозаготвители, извършващи дейност в областите Русе и Разград. Това съобщиха от Регионалната инспекция по околната среда и водите – Русе. Проверките са извършени по план и във връзка с множество постъпили сигнали, в т.ч. и от държавни институции, за нерегламентирано добиване на големи количества липов цвят и унищожаване на дървесни видове.  В град Кубрат билкозаготвител е съхранявал на регистрирана площадка около 30 тона цвят и лист липа, при издадени позволени за ползване 6 тона. В град Сеново са установени 20 тона цвят липа, при разрешени 10.500 тона. За установените нарушения на билкозаготвителите са съставени актове за установяване на административни нарушения.   Законът за лечебните растения предвижда глоби от 100 до 1000 лв. за физически и от 200 до 2000 лв. за юридически лица. Добиването на цвят и лист от липа се извършва съгласно разрешените количества без да се допуска унищожаване и увреждане на дърветата.   ", "date": "2018.06.21", "title": "Нарушения при билкозаготвителите в Русе и Разград"}
{"url": "https://www.actualno.com/celebrate/sv-pravedni-nikolaj-kavasila-news_680781.html", "text": "  Николай Кавасила (1332 - 1371) е християнски писател и богослов, един от най-видните представители на византийската богословско-мистична литература на XIV век, редом със св. Григорий Палама. Племенник на Солунския архиепископ Нил Кавасила (Nilus Cabasilas, † ок. 1390 г.), самият той не приел свещенически сан. Бил е секретар в двореца на император Иоан Кантакузин и се подвизавал на дипломатическото поприще. По-късно се усамотил в манастир и се посветил на духовно творчество.  Живял по време на апогея на исихастките спорове, Кавасила подкрепил св. Григорий Палама. От него са останали съчиненията: \"Тълкование на Божествената литургия\", \"Седем слова за живота на Христос\", \"Опровержение на Тома Аквински\". В неговите трудове срещаме тълкувание на цялата традиция на св. Григорий Палама, макар че той е използвал друга терминология.   Св. Николай Кавасила е канонизиран на 3 юни 1982 година от Еладската Православна Църква. Чества се на 20 юни.    ", "date": "2018.06.21", "title": "Св. праведни Николай Кавасила "}
{"url": "https://www.actualno.com/art/mastaba-na-hristo-javashev-kristo-krasi-london-snimki-news_680785.html", "text": "  Инсталацията \"Мастаба\", на родения в България художник, Христо Явашев-Кристо плава в езерото Сърпентайн в Хайд парк в Лондон. Това е първият голям проект на Кристо на открито във Великобритания.  Творбата представлява умалена версия на оригиналния проект от 1977 година, реализирана в Абу Даби.   \"Мастаба\" има формата на пресечена пирамида, като древноегипетска гробница. Съставена е от 7506 варела, оцветени в синьо, червено, бяло и лилаво и е разположена върху платформа от пластмасови кубове. Творбата е висока 20 метра, широка е 30 метра, дълга - 40 метра, с наклон на стените 60°. Теглото ѝ е 500 тона и покрива около 1% от общата площ на езерото.   \"Всеки може да интерпретира работата ми по свой начин. Способността да разсъждаваме е онова, което ни прави хора.\", каза творецът при откриването на изложбата.\r\nИнсталацията ще остане в Хайд парк до 23 септември и може да бъде видяна напълно безплатно.        ", "date": "2018.06.21", "title": "\"Мастаба\" на Христо Явашев-Кристо краси Лондон (СНИМКИ)"}
{"url": "https://www.actualno.com/chronicles/skluchen-e-kuchukkajnardjijskija-miren-dogovor-mejdu-rusija-i-osmanskata-imperija-news_680314.html", "text": "  Договорът от Кючук Кайнарджа е мирен договор от 1774 г., сключен   между Русия и Османската империя след Руско-турската война от 1768–1774   г. Този договор е подписан в края на петата поредна Руско-турска война,   предприета от руската императрица Екатерина II срещу султан Мустафа  III.  Споразумението е подписано в селото Кючук Кайнарджа, днес Кайнарджа,   Североизточна България, в Добруджа, близо до Дунав и на югоизток от   Силистра.   Договорът отстъпва Керч и няколко други черноморски пристанища на   Кримския полуостров на Русия и обявява останалата част от Кримското   ханство за независимо. Позволено е на руски търговски кораби да плават в   турски води. Молдова и Влашко са възстановени под сюзеренната власт на   султана, но Русия придобива правото си на намесване във Високата порта   (съдът на султана) от името на тези две княжества. Освен това, Русия   придобива определени права върху Представителството от името на гръцките   православни поданици на султана. В отделен договор (1775 г.) Турция   отстъпва Буковина на Австрия. Договорът от Кючук Кайнарджа улеснява   анексията на Крим от Русия (1783 г.) и лежи в основата на по-късните   претенции на Русия като защитник на християните и християнството в   Османската империя.   Договорът е признак за надмощието на Русия над Турция и също така изостря силно Източния въпрос.\r\nИзточник: Уикипедия       ", "date": "2018.06.21", "title": "Сключен е Кючуккайнарджийския мирен договор между Русия и Османската империя"}
{"url": "https://www.actualno.com/volleyball/poreden-uspeh-za-bylgarskija-nacionalen-otbor-po-volejbol-pri-jenite-news_680787.html", "text": "  Българският национален отбор по волейбол при жените успя да зарадва рано тази сутрин всички свои фенове, след като разгроми с 3:0 гейма отбора на Австралия по време на поредния турнир от Златната лига – в Перу. Така \"лъвиците\" се приближиха до мечтата да влязат в Лигата на нациите. Припомняме, че само преди седмица България успя да спечели турнира в Унгария, като на финала разби домакините с 3:0 гейма.  В днешния мач нашите момичета бяха категорични и не позволиха на австралийките \"да отлепят\" от втора техническа пауза. \"Лъвиците\" спечелиха първия гейм на 11, втория – на 16, като впечатляващото беше, че нашите момичета направиха серия от 10:3 точки след резултат 15:13 в тяхна полза, а последния – на 15. Най-резултатна от нашия отбор беше Христина Русева – с 13 точки, Гергана Димитрова и Мария Каракашева записаха по 9, предаде Агенция \"Фокус\".   България е в група с Австралия и Пуерто Рико, като във втория кръг почива, а в последния ще играе с пуерториканките. Мачът е в събота, 23 юни, от 1:00 часа след полунощ. Само ако спечелят целия турнир, българките ще се класират в Лигата на нациите. В другата група играят домакините от Перу, Колумбия и Унгария. На полуфиналите победителят от групата на България играе с втория отбор от групата на Перу, а победителят от групата на Перу – с втория отбор от групата на България.   ", "date": "2018.06.21", "title": "Пореден успех за българския национален отбор по волейбол при жените"}
{"url": "https://www.actualno.com/politics/gerb-opitva-da-skrie-delata-vyv-vas-news_680784.html", "text": "  Сблъсък между депутати и съдии се разигра в парламентарната правна комисия при разглеждането на поправки в Административно-процесуалния кодекс (АПК), предложени от ГЕРБ. . Съдиите обаче се противопоставиха и обясниха, че процедурата ще стане още по-тежка.  Депутатите представиха , според който . То няма да подлежи на обжалване. Ако страна по делото поиска заседанието да е открито, съдът ще се съобразява с това. Делото няма да може да е закрито и ако се гледа само на една инстанция или от петчленен съвет на ВАС.   Председателят на ВАС Георги Чолаков коментира, че Пленумът на съда поддържа сегашния ред. Заместничката му Теодора Николова изтъкна, че касационното производство в Европа е публично, а закриване на дела се допуска по изключение при нарушаване на обществения ред или на правата на гражданите. Николова посочи, че и без това натовареният ВАС щял да се затрудни допълнително, тъй като предварително ще разглежда съответното дело, за да реши да бъде открито или не.   Председателят на правната комисия Данаил Кирилов от ГЕРБ се държа рязко със съдиите и заяви, че не вярва на становището на Пленума им. \"67 съдии са го подписали\", подчерта Чолаков. Според Кирилов, ако се приеме компромисният вариант, общото правило ще бъде заседанието да бъде открито, тъй като всеки щял да иска да е така, пише .\r\n\"Bъoбщe нe вяpвaм нa cтaнoвищeтo, зaявeнo oт плeнyмa нa BAC. He мe  пpeкъcвaйтe, зaщoтo щe ви изгoня oт зaceдaниeтo! He ви нaпaдaм, нe ви  oбвинявaм в лицeмepиe, нo aкo зaпoчнeтe дa paбoтитe пo дpyгия peд, тo  мoжe би щe ви ce пpoмeни. Дaйтe тoгaвa гapaнция, чe плътни 10 минyти щe  ни cлyшaтe cтpaнитe! Дa взeмeм дa въвeдeм aнглocaкcoнcкoтo пpaвo c  жypитo, къдeтo вceки aктьop щe e нaй-дoбpият плeдиpaщ aдвoкaт! Но ще  слушате и общественика Иван Петров, който пише по пет жалби дневно!\",  заяви Данаил Кирилов.       Комисията одобри и закритите заседания, и компромиса за откритите. Окончателната редакция ще стане ясна чак когато законопроектът влезе на второ четене в пленарната зала.", "date": "2018.06.21", "title": "ГЕРБ опитва да скрие делата във ВАС"}
{"url": "https://www.actualno.com/america/donald-trymp-poluchi-izvinenie-ot-pityr-fonda-news_680800.html", "text": "  Американският актьор Питър Фонда се извини за обидното си и заплашително обръщение към семейството на президента Доналд Тръмп, съобщи ABC.  \"Днес аз написах в Twitter нещо крайно неуместно и вулгарно за президента и семейството му в отговор на ужасните неща, които видях по телевизията. Както много други американци и аз бях много възмутен от ситуацията с децата, които разделят от родителите им на границата, но аз отидох твърде далеч. Поднасям своите най-искрени извинения на семейството за това, което казах и за болката, която причиних с думите си\", се казва в изявление на актьора.   По-рано Питър Фонда написа в страницата: \"Трябва да измъкнем Барън Тръмп от ръцете на майка му и да го сложим в клетка с педофили, за да може да видим дали тя (Мелания) ще успее да се съпротивлява на съпруга си“.   Съпругата на американския президент Мелания Тръмп се обърна към тайните служби във връзка със заплахите към нея и сина ѝ. Порталът \"Дейли Колър\" съобщи, че служителите на тайните служби са били уведомени за тази заплаха, допълва БГНЕС.", "date": "2018.06.21", "title": "Доналд Тръмп получи извинение от Питър Фонда"}
{"url": "https://www.actualno.com/crime/tejka-katastrofa-na-bul-bylgarija-prati-dvama-dushi-v-bolnica-news_680788.html", "text": "  Тежка катастрофа блокира кръстовището на булевардите \"България\" и \"Тодор Каблешков\" в столицата. Инцидентът се е случил снощи, предаде Нова телевизия, цитирана от БГНЕС.  При катастрофата са ранени четирима души. Двама от тях бяха приети в болница.\r\nУчастници в катастрофата са такси и още една кола. Таксито е карало направо, другата кола е правила ляв завой. Очевидци твърдят, че таксиметровият шофьор е минал на червено, ударил е черната кола в страничните врати и я е изхвърлил на 20 метра в съседна градинка.      Двама души от колата са тежко пострадали. Откарани са в \"Пирогов\" и ВМА. Единият е 22-годишен с черепно-мозъчна травма и множество наранявания, с опасност за живота. Другият ранен е 20-годишен и е със съмнения за комоцио.\r\nЛеко ранени са и двамата пътници от таксито. И четиримата пострадали са чужденци.      ", "date": "2018.06.21", "title": "Тежка катастрофа на бул. \"България\" прати двама души в болница"}
{"url": "https://www.actualno.com/america/trymp-otstypi-podpisa-ukaz-da-ne-se-deljat-semejstva-na-migranti-news_680789.html", "text": "  Американският президент Доналд Тръмп подписа указ, с който се слага край на практиката на разделяне на семейства на мигранти, които са пресекли незаконно границата с Мексико, предаде БГНЕС.  \"Не обичам да виждам да се разделят семейства\", каза той на церемонията по подписването на указа. По-рано сутринта, той заяви, че ще сложи край на тази практика, която му донесе множество критики.   Тръмп наблегна, че този указ ще позволи на семействата да остават заедно, но политиката на \"нулева търпимост\" ще се запази. .   Въпросът за разделянето на семейства се превърна през последните седмици в голяма криза в обществения и политически живот на САЩ. Заради политиката на \"нулева търпимост\", обявена от администрацията на Тръмп през април, властите задържат незаконно преминаващите границата с Мексико мигранти, след което родителите се изпращат в изолатори, докато се разследват за криминално престъпление, а децата им - в специални центрове, тъй като не подлежат на наказателна отговорност. За периода май-юни така бяха задържани повече от 2000 деца и разделени от родителите им.", "date": "2018.06.21", "title": "Тръмп отстъпи, подписа указ да не се делят семейства на мигранти"}
{"url": "https://www.actualno.com/asia/kim-chen-un-obeshtal-na-trymp-skoro-da-unishtoji-vajen-poligon-news_680805.html", "text": "  Лидерът на Северна Корея Ким Чен Ун е обещал на президента на Съединените щати Доналд Тръмп в съвсем близко бъдеще да разпореди унищожаване на полигона за изпитания на ракетни двигатели Сохе, предаде БГНЕС, позовавайки се на Reuters.  След срещата на върха на 12 юни в Сингапур, Тръмп заяви, че Ким е обещал да унищожи основните полигони за изпитания на ракети, без обаче да конкретизира за кои точно площадки става въпрос.   Вчера (20 юни) обаче неназовани американски официални лица са заявили, че става въпрос за полигона Сохе в западната част на страната. По думите на анонимния източник Пхенян \"използва тази площадка за изпитания на ракетни двигатели с течно гориво, необходими за балистичните ракети с голям радиус на действие\".   ", "date": "2018.06.21", "title": "Ким Чен Ун обещал на Тръмп \"скоро\" да унищожи важен полигон"}
{"url": "https://www.actualno.com/europe/ungarija-prie-zakon-sreshtu-pomoshtta-za-nezakonni-migranti-news_680792.html", "text": "  Унгарският парламент прие със смазващо мнозинство (160 гласа \"за\" срещу едва 18 \"против\") закон, наречен \"Стоп-Сорос\", предвиждащ наказателна отговорност за помощ за оказване на помощ на нелегални мигранти, предаде БГНЕС.  Новият закон предвижда затвор до една година за всеки, който окаже помощ и съдействие на незаконно влязло в Унгария лице от страна, непринадлежаща към Шенгенското пространство. Изключение се прави само ако животът на въпросното лице е непосредствено застрашен.   Неофициалното име на закона идва като намек за милиардера Джордж Сорос, когото премиерът Виктор Орбан обвинява, че дирижира чрез финансирани от него неправителствени организации \"масова миграция\" към ЕС. Орбан издигна още през 2015 година дълга няколкостотин километра ограда по границата със Сърбия и Хърватия, предназначена да спира мигрантите.   Унгарският премиер направи и промяна в конституцията на страната, която гласи, че вече никоя инстанция няма да може да засегна \"състава на унгарското население\". Тази промяна има за цел да направи неконституционно налагането на квоти за мигранти от ЕС.", "date": "2018.06.21", "title": "Унгария прие закон срещу помощта за незаконни мигранти"}
{"url": "https://www.actualno.com/europe/v-majorka-nalojiha-globi-za-nevyzdyrjani-turisti-news_680790.html", "text": "  Властите на известния испански курортен остров Майорка започнаха кампания срещу \"алкохолния туризъм\", като въведоха редица глоби за хулигански прояви, извършени под въздействието на алкохол, предаде БГНЕС.  Гуляйджиите в град Магалуф например са заплашени от санкция в размер на 500 евро за консумация на спиртни напитки на обществено място или \"само\" 400 евро в случай, че се съблекат голи или \"викат, бият се или по някакъв начин притесняват\" останалите хора. Глобите са обявени на 20 двуезични (на испански и английски) билборда, поставени на различни проблемни места из града, а в социалните мрежи е въведен хаштагът #havefunwithrespect.   Курортът Магалуф е популярна дестинация за млади купонджии, предимно от Великобритания и Ирлания. През миналата година в местната полицията за заведени 785 оплаквания за консумация на алкохол на открито, а глобите за разхождащи се из курорта голи или полуголи купонджии са 68.   ", "date": "2018.06.21", "title": "В Майорка наложиха глоби за невъздържани туристи"}
{"url": "https://www.actualno.com/america/mvf-otpuska-miliardi-dolari-pomosht-za-arjentina-news_680793.html", "text": "  Международният валутен фонд одобри пакет помощи на стойност 50 млрд. долара, предназначен за изпадналата в дълбока икономическа криза Аржентина, предаде БГНЕС.  Изпълнителният съвет на Фонда официално одобри постигнатото по-рано този месец споразумение с правителството на латиноамериканската държава. Отпускането на средствата има за цел да помогне на Аржентина да се пребори с галопиращата инфлация, обезценяването на местната валута и бюджетния дефицит.   Аржентина възнамерява да използва първия транш от помощта на стойност 15 млрд. долара, за да подпомогне бюджета, а останалите 35 млн. долара ще бъдат използвани само в случай, че възникне непредвидена ситуация, съобщават от МВФ.   \"Днешното одобрение е ясно доказателство за доверието на международната общественост в плана за решителни реформи на аржентинското правителство, подкрепен от Фонда\", заяви пред репортери Кристин Лагард, която е начело на МВФ от 2011 година.\r\nВ отговор на решението на президента на Аржентина Маурисио Макри да се обърне за подкрепа към МВФ, в страната се организираха многолюдни протести, а профсъюзите заплашиха със стачни действия. Латиноамериканската страна има горчив опит от \"помощта\" на МВФ от преди 17 години, за която много аржентинци смятат, че допълнително е утежнила тогавашната икономическа криза.       ", "date": "2018.06.21", "title": "МВФ отпуска милиарди долари помощ за Аржентина"}
{"url": "https://www.actualno.com/sciencelogy/instagram-predizvikva-youtube-news_680794.html", "text": "  Заради постижението си от 1 млрд. потребители, Instagram обяви, че добавя нови функционалности, които ще позволяват качването на по-дълги видео клипове, предаде БГНЕС. По този начин компанията възнамерява да привлече \"създателите на съдържание\", които досега са предпочитали YouTube.  Instagram е четвъртата интернет платформа, която преминава границата от един милиард потребители. Досега това сториха Facebook, който има два милиарда активни потребители и приложенията за изпращане на кратки съобщения WhatsApp и Messenger.   Facebook придоби Instagram през април 2012 година за сумата от 1 мрлд. долара.   ", "date": "2018.06.21", "title": "Instagram предизвиква YouTube"}
{"url": "https://www.actualno.com/america/matis-pentagonyt-shte-pomogne-za-nastanjavaneto-na-bejancite-ako-e-neobhodimo-news_680845.html", "text": "  Американският министър на отбраната Джеймс Матис каза, че Пентагонът \"ще реагира, ако е необходимо\", за настаняването на мигрантите, задържани при нелегално преминаване на американско-мексиканската граница, предаде БГНЕС.  Матис отбеляза, че Пентагонът ще подкрепи всичко, което Министерството на вътрешната сигурност ще посочи като необходимо, коментирайки твърденията, че федералните агенции вече са определили 4 военни бази за потенциално временно настаняване на задържаните мигранти, включително и на децата без придружител.        ", "date": "2018.06.21", "title": "Матис: Пентагонът ще помогне за настаняването на бежанците, ако е необходимо"}
{"url": "https://www.actualno.com/america/vyv-venecuela-osydiha-8-dushi-za-gotven-prevrat-za-vtori-pyt-news_680795.html", "text": "  Петима военни и трима цивилни бяха осъдени във Венецуела за участие в план за държавен преврат, за който съобщи президентът на страната Николас Мадуро. Присъдите варират от три до шест години, предаде БГНЕС.  \"Процесът за предполагаемия държавен преврат приключи. Обвиняемите бяха осъдени, след като признаха фактите\", написа в Twitter един от ръководителите на неправителствената организация за човешки права \"Форо пенал\", цитирана от АФП, която публикува списък на осъдените от военния съд.   През февруари Мадуро обяви, че имало план за извършване на преврат, подкрепен от опозицията и правителството на САЩ. Той го нарече \"Син преврат\" заради цвета на униформите на венецуелските ВВС и увери, че групата, стояща зад този план, е разбита. Според Мадуро планът бил да се бомбардират със самолети президентския дворец \"Мирафлорес\", други правителствени сгради и сградата, в която се помещава телевизия \"Телесур\" в Каракас. Мадуро заяви, че бившият председател на парламента Хулио Борхес е  свързан с този план, но срещу него така и не бяха повдигнати подобни  обвинения.   Американският държавен департамент реагира тогава, наричайки тези обвинения \"смешни\".\r\nПрез 2017 година осемте обвиняеми бяха осъдени на 10 години затвор, но след това процесът бе анулиран без никакво обяснение.       ", "date": "2018.06.21", "title": "Във Венецуела осъдиха 8 души за готвен преврат - за втори път"}
{"url": "https://www.actualno.com/europe/dve-ministerstva-v-rusija-vljazoha-v-spor-zaradi-alkohola-news_680798.html", "text": "  Министерството на здравеопазването на Руската федерация подкрепи внесения през април в Думата законопроект за забрана продажбата на алкохол в пластмасови бутилки с вместимост над половин литър, предаде БГНЕС.  \"Използването на пластмасови опаковки снижава себестойността на алкохолната продукция и като следствие я права по-достъпна за населението\", поясняват от министерството.   От Министерството на финансите на Русия обаче са изготвили отрицателно становище по същия законопроект, като се обосновават със значителните разходи на малките и средни пивоварни за преоборудване на поточните линии, което би довело до намаляване приходите от акцизи и ръст на нелегалното производство. \"Освен това, следва да се отчете, че близо 80% от пластмасата е руско производство\", допълват от финансовото министерство.   Досега в Русия съществува забрана за производство и продажба на алкохол в пластмасови опаковки с вместимост над 1,5 литра, като изключение се прави единствено за спиртните продукти, предназначени за износ.", "date": "2018.06.21", "title": "Две министерства в Русия влязоха в спор заради алкохола"}
{"url": "https://www.actualno.com/politics/po-vota-na-nedoverie-ot-da-obrysnem-vsichki-zatvornici-do-bsp-sysipa-mvr-news_680808.html", "text": "  ГЕРБ управляват 9 години държавата, а пари за системата на МВР бяха отпуснати през пролетта. Не е работа да дадеш 100 млн. лева на протестиращите и да изкараш дейности от системата като охранителната дейност, при това със специален закон. МВР се е превърнала в една провалена охранителна фирма. Това заяви депутатът от БСП Георги Свиленски в коментар за втория вот на недоверие на БСП към сегашното правителство, като обаче се съгласи, че някои от предлаганите от червените мерки за сектор „Сигурност” са приложени от сегашното правителство, обаче било късно и освен това имало други действия, които пречели.  Нека спазваме поне Конституцията – свикнахме премиерът да не идва в парламента и да не отговаря на въпроси, защото не бил компетентен. Като не си компетентен по 7-8 теми, ти за какво си министър-председател, попита Свиленски.   Червеният депутат поиска от вътрешния министър Валентин Радев да обори поне два аргумента на БСП за настоящия вот. Той обрисува ситуацията с думите \"ами дайте да обръснем всички затворници, за да ги разпознава полицията\". Свиленски наблегна и, че стотици хора с присъди не могат да бъдат намерени от МВР, за да излежат присъдите си. Всички казват, че има проблеми в системата на МВР – за какво тогава си управляващ, натисни \"против\", за да могат тези проблеми да бъдат решени, добави червеният депутат пред Нова телевизия специално по адрес на лидера на \"Атака\" Волен Сидеров.   Това е системен подход на БСП, убеден съм, че следващият вот ще е преди евроизборите, а по-следващият – преди местните. Мотивите на БСП не отговарят на желанието и амбициите им, защото трябва да си предложил някаква алтернатива, заяви вторият човек в ГЕРБ Цветан Цветанов. Той посочи, че имало много неистини в мотивите на вота на недоверие, но нищо не се било казвало за ефекта на „възпиращото съоръжение” по границата, нямало дума за това, че са назначени над 1600 нови полицаи, а били освободени малко над 600, имало и мерки за повече мобилни патрули. Не бих казал, че всичко е прекрасно и брилянтно, но точно БСП умишлено съсипа системата за сигурност и днес да говорят за нея е несериозно, обясни Цветанов. Той се оплака, че заради „наследството” на БСП 90% от бюджета на МВР бил за заплати, а само 10% - за други разходи.        Няма как да внесем вотове по различни теми – така Свиленски обясни защо БСП не е обърнала внимание на случващото се с децата с увреждания. Той обаче обяви, че било факт, че за да стане проблемът публично известен, заслуга имала БСП. Не можело обаче за проблема да се обвиняват предшните и по-предишните, защото това било проблем от много години. Бях свидетел как в предишни народни събрания тези майки стояха от другата страна на парламента и никой не искаше да говори с тях, заяви Свиленски.\r\nАко тръгнеш да помагаш, си популист. Ако не го правиш, стоиш безучастен. Готов съм да бъда обвинен, че съм популист, но да бъдат решени проблемите на тези хора, каза още червеният депутат, визирайки и дарение на Корнелия Нинова от 600 лева месечно от заплатата ѝ за деца с увреждания – жест, който беше определен за популизъм.\r\nИнтересна теза направи вторият човек в ГЕРБ Цветан Цветанов, който видя разделение между организациите за защита на хора с увреждания. Той отрече, че няма диалог и даде пример за среща в парламента. „Имаме един бюджет, който трябва да бъде разпределен солидарно към всички сфери и всички политики. Трябва да забележим тази тенденция на усилията, които прави държавата за увеличение на разходите”, посочи Цветанов.       Росица Димитрова няма никаква вина за билета от 8000 лева. Министър-председателят е делегирал права на ресорните министри в това отношение, обясни вторият човек в ГЕРБ, който смекчи думите си, че имало съответните звена, които действали по организацията на командировката. Цветанов разкри, че имало планирана друга командировка на Димитрова, която не била по социалния бюджет, но в последния момент имало промяна, защото конференцията в САЩ сме я организирали и ние. Вторият човек в ГЕРБ добави и, че нямало да загубят Росица Димитрова като експерт и Валери Симеонов вече поискал тя да се присъедини към неговия кабинет. Припомняме, че Симеонов е отговорен за демографската политика. А Цветанов отрече да е летял в бизнес класа на територията на Европа, Росица Димитрова пък спала в общежитието на консулството в Ню Йорк по време на командировката, която ѝ коства главата.\r\nЗа финал Цветанов коментира търканията между Симеонов и Николина Ангелкова, като каза, че всяко едно решение е вземано на Министерски съвет с участието и на двамата. И даде пример със себе си - след трите дела срещу него, стартирали по времето на Орешарски, загърбил и простил всичко, защото бил \"национален политик\".", "date": "2018.06.21", "title": "По вота на недоверие - от \"да обръснем всички затворници\" до \"БСП съсипа МВР\""}
{"url": "https://www.actualno.com/interest/pokazvat-zaslugite-na-bojan-petrov-kym-nacionalnija-prirodonauchen-muzej-news_680803.html", "text": "  Националният природонаучен музей на БАН организира тържествена церемония в памет и в чест на българския алпинист и зоолог Боян Петров.  Инициативата ще се състои днес от 17.00 часа в Големия салон на БАН. От 16:00 часа ще бъде отворена книга, в която всеки може да отдаде почит към паметта на Боян Петров.   Паметното събитие ще открие проф. Николай Спасов - директор на Националния природонаучен музей на БАН. На него д-р Петър Берон, проф. Павел Стоев и докторантката Виолета Желязкова ще представят изследователските приноси и заслугите на Боян Петров към Националния природонаучен музей, към Центъра за изследване и защита на прилепите, както и природозащитните каузи, които той подкрепяше.   За първи път ще бъдат показани зоологичните материали, събрани от Боян Петров, илюстрации от експедициите му и някои от изследователските му записки.\r\nАлпинистът Боян Петров изчезна някъде под връх Шиша Пангма в Хималаите на 3 май. Издирването му бе прекратено на 16 май. Към 2017 г. той е българският височинен алпинист с най-много, общо 10, изкачени върхове над 8000 метра.       ", "date": "2018.06.21", "title": "Показват заслугите на Боян Петров към Националния природонаучен музей"}
{"url": "https://www.actualno.com/society/budjetnata-komisija-odobri-znachitelno-uvelichenie-na-imotnite-danyci-v-kurortite-news_680783.html", "text": "  Бюджетната комисия към Народното събрание прие на първо четене предложение на \"Обединени патриоти\" собствениците на имоти в курортите, за които това не е основно жилище, да се облагат със значително по-високи данъци. Текстовете предвиждат налогът да е от 0.5 до 0.7 на сто от данъчната оценка на имота в националните морски и планински курорти и от 0.2 до 0.4 на сто в останалите зони за отдих. Проектът засяга имоти в 143 населени места. За тях имотният данък ще се вдигне драстично. В момента общините го определят в промили спрямо данъчната оценка.  Предложенията бяха приети с гласовете на ГЕРБ и националистите, ДПС гласуваха против, а от БСП се въздържаха. Мотивите на вносителите са, че голяма част от притежателите на т.нар. апартхотели ги отдават под наем през сезона, без да плащат данъци на общините. Така те влизали в нелоялна конкуренция с добросъвестните хотелиери и собственици на квартири.   Вицепремиерът Валери Симеонов, който защитаваше законопроекта от името на патриотите, поясни, че по негови изчисления в обсега на новия данък ще попаднат около 500 000 апартхотела по морето и в планинските курорти, от които ще се събират над 200 млн. допълнителни приходи. От сдружението на общините обаче се усъмниха в сумата и поясниха, че в момента те общо събират с около 100 млн. лв. повече, пише .   Социалистите гласуваха \"въздържал се\" с пояснение, че философията на законопроекта е сбъркана. От БСП коментираха, че не е нормално недвижимите имоти да се облагат с допълнителен налог само за това, че приходните агенции не събират дължимите данъци от притежателите. Йордан Цонев от ДПС допълни, че ако законопроектът бъде приет, той със сигурност ще бъде пратен в Конституционния съд заради двойно данъчно облагане.", "date": "2018.06.21", "title": "Бюджетната комисия одобри значително увеличение на имотните данъци в курортите"}
{"url": "https://www.actualno.com/analysis/npo-preduprejdava-hranitelen-monopol-v-svetoven-mashtab-news_680802.html", "text": "  Световната система за разпространение на храни крие все по-сериозни неравенства. Селскостопански производители във Франция и в останалата част на света печелят все по-малко, а големите дистрибутори - вериги супермаркети, трупат все по-големи печалби, заявява неправителствената организация Oxfam в международно изследване, предаде БГНЕС.  \"Големите дистрибуторски компании са се превърнали в пазители на световната търговия с храни\", заявява неправителствената организация, която остро критикува \"постоянния натиск\", на който са подложени производителите, за да намалят своите цени, като в същото време отговарят на най-стриктните изисквания за качество.   Според изчисленията на Oxfam осемте най-големи дистрибутори в света са реализирали оборот от 1 трилион долара от продажби през 2016 година и близо 22 мрд. долара печалби.   Вместо да реинвестират в своите доставчици, те дадоха 15 млрд. долара дивиденти на техните акционери, се казва в изследването. Непрекъснатото сваляне на цените засилва риска от нарушения на човешките права, използване на детски труд и лоши условия, подчертава Oxfam.\r\nСамо в рамките на ЕС десет вериги супермаркети покриват повече от   половината от продажбите на храни на дребно. Walmart, която е номер   дистрибуторска компания в света, е реализирала приходи през 2016 година в   размер на близо 486 млрд. долара. Това е повече от БНП на страни като   Норвегия и Нигерия, дава пример неправителствената организация.       ", "date": "2018.06.21", "title": "НПО предупреждава: Хранителен монопол в световен мащаб"}
{"url": "https://www.actualno.com/football/programata-za-svetovnoto-pyrvenstvo-po-futbol-za-dnes-21-uni-news_680812.html", "text": "  След като вчера, 20 юни, всички мачове от Световното първенство по футбол в Русия завършиха напълно очаквано, макар и фаворитите Уругвай, Португалия и Испания да взеха победи само с по 1:0, днес, 21 юни, предстои много горещ футболен ден.  Перлата на деня ще е от , когато звездният състав на Аржентина излиза срещу най-силния отбор на Балканите – Хърватия. Аржентина е изправена до стената, след като в първия си мач не спечели срещу Исландия и ако днес загуби, опасността да отпадне още в груповата фаза става съвсем реална. Под натиск е и голямата звезда на гаучосите Лео Меси, от когото се очаква да се представя като Диего Марадона на Световното първенство в Мексико през 1986 година, но на Меси явно му тежат тези очаквания. Той обаче трябва да намери начин да поведе Аржентина срещу отбор, който може да я победи дори ако самият Меси не беше в такова състояние.   Първият мач за деня, в , е между Дания и Австралия. Датчаните вече победиха Перу, макар и с много късмет, а Австралия падна с 1:2 от Франция. Втора победа на скандинавците ще означава, че те на практика отиват на осминафинал, но със сигурност Австралия ще окаже сериозна съпротива.   От пък е мачът между Франция и Перу. \"Петлите\" изиграха слаб първи мач и спечелиха малко на магия, докато южноамериканците се понравиха с бързия си и комбинативен футбол и единствено липсата на класен голмайстор не им позволи най-малкото да вкарат на Дания. Сега ще е интересно и как ще подходи Перу към мача, тъй като победата е безалтернативна, но срещу Франция ще трябва и доза късмет за такова постижение.\r\nВижте в Русия    ", "date": "2018.06.21", "title": "Програмата за Световното първенство по футбол за днес, 21 юни"}
{"url": "https://www.actualno.com/curious/zashto-nosim-svatbenija-prysten-na-bezimennija-pryst-news_680846.html", "text": "  На много места по света безименният пръст се нарича „пръст за пръстен“, защото именно на него се носи сватбеният пръстен – счита се, че това е целта му. Този пръст е толкова специален, че е наричан в древността и „медицински“.  Някои култури смятат, че е магически. До ден днешен на места се счита, че в него се крие магия. Погледнете си ръката. Ако безименният ви пръст е по-дълъг от показалеца, вие сте мъж. Ако показалецът ви е по-дълъг, вие сте жена.   Безименният пръст показва нивото на тестостерон в организма. Колкото е по-дълъг, толкова по мъжествен е човек. Ако са ви равни безименният и показалецът, това не е много добра новина за вашата сексуалност. Още от древността хората са забелязали връзката между размера на този пръст и някои качества на личността. Всъщност, тези качества били свързани с нивото на тестостерон в организма.   Днес има научни наблюдения, които сочат, че хората с по-дълъг безименен пръст са по-добри в математиката, във взимането на решения, в ръководенето, но и са по-агресивни. Древните хора обаче нямали обяснението, което ние имаме сега, че развитието на този пръст в ембриона съвпада с половото му определяне и затова е толкова ясен знак за нивото на тестостерон. Затова носели пръстен на магическия пръст – защото той означавал статут или обвързване. Така че безименният е не само най-магическият пръст, но и много по-важен от сексуална гледна точка, от средния.\r\nИма специална връзка на вените на този пръст със сърцето, твърдят азиатците. Китайско поверие гласи, че носим сватбелния си пръстен на един от тези два пръста, защото те символизират любимия ни човек – брачния ни партньор. Че палците на ръцете символизират родителите, показалците – братята и сестрите ни, средният ни пръст оначава собственото ни Аз, а малките пръсти – децата ни. Ако докоснем върховете на петте пръста на едната си ръка с върховете на съответните пет пръста на другата ръка, ще видим, че в това положение можем да разделим един от друг и да повдигнем всички двойки пръсти, освен двойката на безименните. Защо? Красивото и романтично китайско обяснение е, че това означава, че съпругата и съпругът трябва да бъдат завинаги заедно, в добро и лошо.        източник: dariknews.bg", "date": "2018.06.21", "title": "Защо носим сватбения пръстен на безименния пръст?"}
{"url": "https://www.actualno.com/cite/kato-ne-si-kompetenten-po-7-8-temi-ti-za-kakvo-si-ministyr-predsedatel-news_680809.html", "text": "  Това заяви пред Нова телевизия депутатът от БСП Георги Свиленски, който се обърна към министър-председателя Бойко Борисов и го разгледа като една от причините за искания втори вот на недоверие срещу сегашното правителство.  Нека спазваме поне Конституцията – свикнахме премиерът да не идва в парламента и да не отговаря на въпроси, защото не бил компетентен, иронизира Свиленски.   ", "date": "2018.06.21", "title": "Като не си компетентен по 7-8 теми, ти за какво си министър-председател?"}
{"url": "https://www.actualno.com/asia/premieryt-na-nova-zelandija-rodi-snimka-news_680850.html", "text": "     37-годишната Ардърн е била приета в болница в Оукланд рано в четвъртък. Майката и бебето се чувстват добре.   Премиерът но дори и през този период ще преглежда документите, които правителството приема, обявиха от нейния офис, предаде BBC.   В изявление Ардърн каза: \"Сигурна съм, че преминаваме през емоциите на всички нови родители, но се чувствам толкова благодарна за всички мили пожелания, които получаваме от толкова много хора. Благодаря.\"\r\nАрдърн спечели изборите миналия октомври, а през януари обяви, че с партньора ѝ Кларк Гейфорд очакват дете. Нейните задължения по време на краткото майчинство ще изпълнява вицепремиерът Уинстън Питърс.        ", "date": "2018.06.21", "title": "Премиерът на Нова Зеландия роди (Снимка)"}
{"url": "https://www.actualno.com/cars/volvo-predstavi-pyrvija-si-model-bez-dizel-sedana-s60-news_680811.html", "text": "  Шведският производител Volvo представия първи модел в историята си, който няма да се предлага с дизелови двигатели. Това е новото поколение на седана S60, което беше показано при откриването на завода на компанията в Чарлстън, щата Южна Каролина. На първо време моделът ще се произвежда само в това предприятие, откъдето ще се изнася за цял свят.  Седанът е построен на модулната платформа SPA (Scalable Product Architecture), използвана при кросоувърите XC60 и XC90, при седана S90, както и при комбитата S60 и S90. Дължината на новото Volvo S60 е 4761 мм, широчината – 2040 мм, а височината – 1431 мм. Разстоянието между двете оси достига 2872 мм. Така в сравнение с предшественика си моделът е със 126 мм по-дълъг, а разстоянието между двете оси е увеличено с 96 мм.   За сравнение, един от основните конкуренти – BMW 3-Series, е дълъг 4633 мм, а междуосието му е 2810 мм. Обемът на багажника също е по-голям – 442 литра (380 досега), като при свалени седалки обемът достига 1680 литра.   Базовият мотор за модела е 2,0-литров с турбо, развиващ мощност от 249 к.с. Тази модифигация ще бъде единствено с предно предаване. Същият агрегат, но с мощност 310 к.с., ще се предлага за варианта със задвижване на четирите колела.\r\nДизелови версии няма, но пък ще се предлагат два хибридни варината със задвижване на четирите колела -  T6 и T8 Twin Engine AWD. Тяхната мощност е 340 и 400 к.с., като втората модификация ще ускорява от 0 до 100 км/ч за 4,9 секунди. За по-мощния вариант е достъпен и допълнителен пакет Polestar, при който хибридният агрегат развива 415 к.с. Така колата ще развива 100 км/ч от място за 4,7 секунди.       За новото Volvo S60 ще се предлага система за полуавтоматично пътуване, която сама ще може да ускорява, завива и спира напълно при сокродст до 130 км/ч. Системата ще разпознава пешеходци и големи животни на пътя, ще предотвратява навлизане в лентата за насрещно движение и ще предупреждава шофьора за наличие на други автомобили наблизо.", "date": "2018.06.21", "title": "Volvo представи първия си модел без дизел – седана S60"}
{"url": "https://www.actualno.com/balkani/zaev-do-godina-godina-i-polovina-shte-bydem-30-ija-chlen-na-nato-news_680925.html", "text": "  Македонският премиер Зоран Заев заяви в новините на телевизия \"Ал Джазира\", че след 12 и 13 юли, на срещата на върха на НАТО, Република Македония ще получи покана за членство, а   Заев припомни, че в неделя беше подписан историческият Договор, който, според него, е изключително необходим на Македония.   В същото време министърът на външните работи на Македония Никола Димитров коментира по саркастичен начин атмосферата в Македония по отношението на споразумението, постигнато в Гърция, предава македонският „Фокус“.   „На какъв език говорим в Македония? Не си говорим. Скарани сме“, написа Димитров на профила си в социалната мрежа „Фейсбук“, след като договора предизвика буря от емоции сред част от населението, което се е уплашило, че националната идентичност и културните ценности на нацията са застрашени.", "date": "2018.06.21", "title": "Заев: До година - година и половина ще бъдем 30-ия член на НАТО "}
{"url": "https://www.actualno.com/america/trymp-sravni-amerikanskite-letishta-s-tezi-na-strani-ot-tretija-svjat-news_680804.html", "text": "  Американският президент Доналд Тръмп сравни американските летища с тези на страни от Третия свят. Той каза това по време на кръгла маса в град Дълют, Минесота, посветена на защитата на правата на американските трудещи се.  Тръмп подчерта, че неговата администрация вече е е започнала работа по модернизирането на инфраструктурата на страната.   \"Работим над летищата. Приличаме на страните от Третия свят с нашите летища. Просто е смешно\", коментира той. По думите му САЩ са били лидери в тази област преди много години. \"Сега кацате на летища в Китай, Саудитска Арабия, Дубай. Гледате тези летища – те изглеждат фантастично\", подчерта американският държавен глава. Тръмп каза, че във връзка с това е започната работа по модернизация на американските летища и вече е свършено немалко, информира БГНЕС.   ", "date": "2018.06.21", "title": "Тръмп сравни американските летища с тези на страни от Третия свят"}
{"url": "https://www.actualno.com/balkani/makedonci-i-albanci-levi-i-desni-zaedno-na-referenduma-news_680927.html", "text": "  Голяма обща кампания за съставяне на коалиция за евроатлантическа Македония, е идеята на управляващите партии за предстоящия референдум за името наесен, съобщи високопоставен правителствен служител в страната, пише БГНЕС.  По време на вота гражданите ще се произнесат по договора за промяната на името на страната, който бе подписан от властите в Скопие и Атина.\r\nВсички участници в управлението на Република Македония, премиерът Зоран Заев и лидерът на Демократичен съюз за интеграция (ДСИ) Али Ахмети ще поставят това предложение на масата пред коалиционните партньори, партиите от албанския политически блок, но и гражданския сектор. Идеята е всички обществени сили, които са за евроатлантическо бъдеще на страната да се обединят в единен предизборен щаб за успешното провеждане на референдума.   Ако това се приеме от коалиционните и правителствените партньори на Заев и Ахмети, както и от опозиционните партии, това ще означава, че със съвместна кампания с единен център, за успешен референдум ще лобират и партиите на Мендух Тачи, Африм Гаши, Билал Касами, Зиядин Села и малките етнически партии и граждански сдружения, които ще се присъединят към коалицията.   Това ще означава, че за първи път в мажоритарна Македония ще се води съвместна кампания, подкрепена от леви, десни и партии от центъра, управляващи и опозиционни партии, както и от всички по-малки етнически партии. Под една идея ще застанат македонци, албанци, турци, роми, босненци, сърби, власи за успешен референдум.    Вместо националистически нападки, които станаха отличителна черта на почти всички досегашни избори, в кампанията за референдума ще се наблегне на заедността и сплотеността на гражданите, без оглед на етническа принадлежност. Албанският политически блок за пръв път ще засвидетелства категорично лоялността си към държавата.\r\nВсички партии и длъжностни лица на терен ще действат в средите, където ще се прецени, че има най-голямо влияние върху електората, с цел не само да го убеди в целта на референдума, но преди всичко, за по-голямата му масовост.\r\nКакто твърдят официалните лица, кампанията ще бъде от врата до врата, за да се изведе на гласуване всеки гражданин в държавата. Информацията е, че кампанията неофициално вече е стартирала и длъжностните лица вече действат на място.       Потвърждение за това са и изявите на депутатите в парламента, раздвижеността на министрите на терен и в медиите и социалните мрежи.\r\nВ контекста на това, днес македонският министър-председател обяви във Facebook:\r\n„Македония след решаването на спора за името ще получи покана за членство в НАТО. Това много скоро ще ни отвори вратите към ЕС и ще осигури просперитет, стабилен и добър живот за нашия народ. Нека бъдем заедно под знамето на нашата държава, когато то се издигне пред централата на НАТО в Брюксел. Нека да вдигнем главите си, да се издигнем над нашите разделения и различия, за да погледнем с гордост как се вее нашия флаг. Да вървим напред!“ ", "date": "2018.06.21", "title": "Македонци и албанци, леви и десни заедно на референдума"}
{"url": "https://www.actualno.com/america/nov-problem-za-trymp-trjabva-da-dokaje-dali-e-dostatychno-chesten-da-prodava-alkohol-news_680796.html", "text": "  Дали американският президент Доналд Тръмп е достатъчно \"честен\", за да продава алкохол? Този въпрос стана много актуален, след като група юристи и религиозни представители поискаха да бъде отнет лиценза за продажба на алкохол на хотел \"Тръмп Интернешънъл\" във Вашингтон. Според тях американският президент не отговаря на критерия \"честност\", който е записан в закона на федералната столица за продажба на алкохол, пише БГНЕС.  Искането е внесено в дирекцията на Службата за контрол на алкохолните напитки във Вашингтон (ABCB), която дава разрешенията за продажба. То е подписано от двама бивши съдии, трима пастори и двама равини. Те твърдят, че Тръмп \"с поведението си преди и по време на своя мандат, е показал, че не е честен човек\".   Искането за отнемане на лиценза се мотивира с \"лъжите\" на Тръмп за  размерите на неговото богатство, за конфликта на интереси с неговата  икономическа империя, за историята с порно актрисата . Не  са пропуснати да бъдат споменати многобройните откровено расистки  коментари на Тръмп, както и 16-те жалби срещу него за сексуален тормоз.   Местният закон изисква ABCB да определи дали кандидатът за лиценз е \"честен\" човек, дали е способен да покрие отговорностите, които носи лицензът за продажба на алкохол, и дали е истинският собственик на заведението. Вносителите на искането настояват Тръмп да бъде изслушан от ABCB, за да защити своята честност.\r\nГоворител на ABCB потвърди пред АФП, че такава жалба действително е внесена и се отнася за неговия луксозен хотел, разположен на престижния булевард \"Пенсилвания\", недалеч от Белия дом.       ", "date": "2018.06.21", "title": "Нов проблем за Тръмп - трябва да докаже дали е достатъчно честен да продава алкохол"}
{"url": "https://www.actualno.com/curious/65-godishen-se-ojeni-za-12-godishna-vijte-kak-reagirat-horata-na-braka-im-video-news_680930.html", "text": "     Всяка година 15 милиона девойки сключват брак, преди да навършат 18 години, след съгласието/принудата на родителите си. Всеки ден средно по 33 000 деца по целия свят биват насилени да се врекат във вечна вярност на мъж с десетилетия по-възрастен от тях! Всяка минута 28 девойки минават под венчилото, преди да са достигнали пълнолетната си възраст!   Често децата булки се оказват на шокиращо крехката възраст 6 или 7 години, докато съпрузите им – току що прехвърлили 60-те или 70-те.   Със сигурност мнозина от нас едва ли предполагат, че подобно явление може да бъде факт в една развита нация, каквато е САЩ например! За да провокира обществеността към размисъл и да изпита реакцията на публиката, фотографът Коби Персин се заема с любопитен социален експеримент.\r\n65-годишен възрастен мъж и 12-годишно момиченце застават пред камерата му в ролята на младоженец и булка. Те се разхождат и позират заедно на различни публични места из \"Таймс Скуеър\", Ню Йорк, за да им бъдат направени сватбени снимки, а скритата камера на Коби проследява какво се случва.        Както виждаме от видеото, озовалите се неволно на мястото на събитието свидетели са повече от шокирани! Някои от възмутените присъстващи дори лично се обръщат към скандалната двойка, изказвайки на глас негодуванието си от тяхната абсурдна и грозна постъпка. Трети дори настояват церемонията незабавно да бъде преустановена!\r\nЦелта на Коби е постигната. Идеята му да разбуни духовете и да повдигне една сериозна и отдавна наболяла тема, а именно проблема за децата булки по света, е превърната в реалност. От тук нататък следват въпросите: Как от морална гледна точка подобен акт би се оценил от обществото. И дали „разрешението на родителите“ е достатъчно, за да реши въпросната морална дилема?       И да помислим. Дали някой у нас реагира и протестира, когато момичета на 12 се женят, а на 13 раждат? Съвсем не. Оправданието е, че това се дължи на вековни културни традиции, които трудно биха могли да бъдат изкоренени. Никой не пита тези жени-деца какво искат в живота. А те и не знаят добре, защото още от невръстни деца са подготвяни за идеята, че скоро ще им се доведе мъж. ", "date": "2018.06.21", "title": "65-годишен се ожени за 12-годишна. Вижте как реагират хората на брака им (ВИДЕО)"}
{"url": "https://www.actualno.com/asia/erdogan-turcija-priuti-4-mln-bejanci-a-es-ne-izpylni-obeshtanieto-si-news_680849.html", "text": "  Турският президент Реджеп Тайип  Ердоган заяви, че в хода на историята, Турция, без никаква  дискриминация, е приемала и подкрепяла всички застрашени народи. Ердоган отправи послание по  повод Световния ден на бежанците, в което подчерта, че ежедневно се  случват различни трагедии в Средиземноморието и че Турция е показала  хуманитарно и морално отношение към кризата в Сирия и Ирак. Критикувайки позицията на  страните от ЕС срещу бежанците, Ердоган каза: \"Докато много европейски  страни се крият зад бодлива тел, Турция приюти 4 милиона бежанци, от  които 3,5 милиона от Сирия\", предаде БГНЕС. Президентът подчерта, че ЕС не  спазва обещанието за бежанците, което даде на Турция. Еврокомисията  обеща отпускане на нови средства за сирийските бежанци.  ", "date": "2018.06.21", "title": "Ердоган: Турция приюти 4 млн. бежанци, а ЕС не изпълни обещанието си"}
{"url": "https://www.actualno.com/society/bylgarski-poshti-veche-shte-skluchvat-i-grajdanska-otgovornost-news_680848.html", "text": "  „Български пощи“ ЕАД въвежда нова услуга: „Сключване на застраховка гражданска отговорност“ към Лев Инс АД. С цел разнообразяване на  предлаганите от дружеството услуги, в около 280 пощенски станции в  цялата страна, ще може да се сключва задължителната застраховка  гражданска отговорност на водачите на МПС и да се приемат плащания по  вече сключени застраховки. По желание на клиентите,  застраховка може да се сключи с еднократно или разсрочено плащане. В  пощенските станции могат да се приемат и плащания по разсрочени полици  на Лев Инс АД, сключени в други обекти, съобщават от пощите. Списък на ПС, в които се изпълнява услугата, можете да намерите на сайта на „Български пощи“ ЕАД.  ", "date": "2018.06.21", "title": "\"Български пощи\" вече ще сключват и \"Гражданска отговорност\""}
{"url": "https://www.actualno.com/europe/ergodan-turcija-priuti-4-mln-bejanci-a-es-ne-izpylni-obeshtanieto-si-news_680844.html", "text": "  Турският президент Реджеп Тайип Ердоган заяви, че в хода на историята, Турция, без никаква дискриминация, е приемала и подкрепяла всички застрашени народи.  Ердоган отправи послание по повод Световния ден на бежанците, в което подчерта, че ежедневно се случват различни трагедии в Средиземноморието и че Турция е показала хуманитарно и морално отношение към кризата в Сирия и Ирак, предаде БГНЕС.   Критикувайки позицията на страните от ЕС срещу бежанците, Ердоган каза: \"Докато много европейски страни се крият зад бодлива тел, Турция приюти 4 милиона бежанци, от които 3,5 милиона от Сирия\".   Президентът подчерта, че ЕС не спазва обещанието за бежанците, което даде на Турция. Еврокомисията обеща отпускане на нови средства за сирийските бежанци.", "date": "2018.06.21", "title": "Ергодан: Турция приюти 4 млн. бежанци, а ЕС не изпълни обещанието си"}
{"url": "https://www.actualno.com/politics/okonchatelno-aviokompaniite-shte-predostavjat-na-dans-danni-za-pytnicite-i-ekipaja-news_680851.html", "text": "  Парламентът гласува на второ четене промените Закона за Държавна агенция „Национална сигурност“ (ДАНС). Измененията предвиждат всички въздушни превозвачи да предоставят на ДАНС данни за пътниците и екипажа с цел превенция, установяване и разследване на престъпления, а Националното звено за обработване на резервационните данни към службата ще ги оценява, предаде БГНЕС.  В мотивите на законопроекта е записано, че анализът на данните ще подпомага , в контекста на борбата с тероризма, трафика на наркотици, трафика на хора, сексуалната експлоатация на деца и други тежки престъпления.   С промените въздушните превозвачи се задължават да предоставят информацията за пътниците си . Всички данни ще бъдат съхранявани за срок от 5 години.   Резервационните данни съдържат информация за датата на резервацията, издаването на билета, данните на пътника (име, адрес, дата на раждане, координати за връзка), информация относно плащането, данни за пълния маршрут на предвиденото пътуване и др.\r\nСпоред вносителите от Министерски съвет регламентирането на получаването и обработването на резервационни данни е актуална необходимост не само за предприемането на мерки от държавите в Европейския съюз и НАТО за противодействие на международния тероризъм и други тежки престъпления, но и за охрана на границите.       ", "date": "2018.06.21", "title": "Окончателно: Авиокомпаниите ще предоставят на ДАНС данни за пътниците и екипажа"}
{"url": "https://www.actualno.com/vidin/filialyt-na-rusenskija-universitet-vyv-vidin-s-predlojenie-za-magistyrski-programi-news_680932.html", "text": "  Пет магистърски програми ще могат да се изучават във видинския филиал на Русенския университет „Ангел Кънчев“ от учебната 2018/2019 година. Това бе съобщено на пресконференция в Регионалното управление на образованието. В нея участваха началникът на РУО Веселка Асенова, кметът на Община Видин Огнян Ценков и административният директор на филиала Момчил Станков.  Магистърските програми са предназначени за квалификация на учители в средното образование, както и за завършили педагогически специалности, степен бакалавър. Веселка Асенова подчерта, че образованието е сред приоритетите на правителството. „Всички ние искаме нашите деца да получават все по-добра подготовка. Затова учителите, които имат все още какво да учат в сферата на образованието, трябва непрекъснато да повишават своята квалификация“ – каза тя.   Административният директор на филиала представи магистърските програми. Те са: Информатика и информационни технологии в образованието; Методика на обучението по математика; Лингводидактика в прогимназиалния етап (английски език); Информационни технологии в обучението по математика и информатика; Съвременна българистика и образование. Той обясни, че обученията ще бъдат модулни и ще са съобразени с възможностите на желаещите да се включат в тях. Ще има редовна и задочна форма на обучение.   „Считам, че предоставянето на възможност за обучение в магистърска степен в тези пет специалности е още една важна придобивка за нашия регион. След като подписахме заедно с вас и с проф. дтн Христо Белоев - ректор на Русенския университет „Ангел Кънчев” в началото на годината тристранен меморандум за сътрудничество и създадохме образователен Алианс за университетско-училищно партньорство, ние продължаваме да изпълняваме целите, които си поставихме тогава – за развитие на образователния, културния, социалния и дори икономическия потенциал на региона“ – коментира кметът на Община Видин. Той допълни, че кадрите, които ще се обучават във филиала на Русенския университет и дипломите, които ще получат, ще бъдат в съответствие с изискванията на длъжностите, които ще заемат впоследствие. Придобиването на магистърска степен в тези пет специалности в сферата на педагогиката ще подпомогне не само учителите, но и много служители в администрациите, за които се изисква педагогическо образование и образователна степен магистър.\r\nПо време на пресконференцията стана ясно, че интересът към филиала на Русенския университет расте и много студенти от Видин, които се обучават в други висши учебни заведения, са се прехвърлили в него.       ", "date": "2018.06.21", "title": "Филиалът на Русенския университет във Видин с предложение за магистърски програми "}
{"url": "https://www.actualno.com/politics/menda-stojanova-oblaganeto-na-apart-hotelite-e-pravilno-ima-siv-sektor-news_680960.html", "text": "  Идеята на Валери Симеонов е правилна. От доста време се търси някакво решение за обхващане с облагане на този сектор. Това заяви председателят на Комисията по бюджет и финанси и народен представител от ГЕРБ Менда Стоянова, предаде репортер на БГНЕС.  Стоянова коментира внесеното от депутати от НФСБ предложение за промени в Закона за местните данъци и такси, отнасящо се до т. нар. апарт хотели, които вчера Бюджетната комисия, в присъствието на вицепремиера Валери Симеонов, обсъди и прие на първо четене.   От НФСБ аргументират предложението си с това, че е налице неравнопоставеност между собствениците на курортни имоти, които са декларирани като обекти за настаняване и облагани с патентен данък, и собствениците на обектите за настаняване, за които не се плаща данък с мотива, че там се настаняват хора безвъзмездно, без да се плаща наем. Предложението предвижда данъчно облагане и на тези обекти, но с уточнението, че тук не влизат тези, които са основно жилище за собственика.   „Сегашното законодателство изисква с данък „общ доход“ да бъдат облагани приходите от наеми на тези апартаменти, апартаментни хотели и къщи за гости, които не са регистрирани по Закона за туризма като туристически обекти, защото тогава те са по друг ред. Там обаче се укриват нещата“, коментира Менда Стоянова.\r\n„Практически няма облагане, въпреки че то по закон трябва да се случи. Валери Симеонов предлага някакъв алтернативен вариант. Аз съм съгласна с него, че трябва да потърсим някаква друга база, а не прихода от наем, на която да търсим възможност да облагаме. Тук ще дам за пример данъка за таксиметровите превози. Там имахме същия проблем и намерихме друга база“, допълни тя.       Според нея предложението трябва да бъде прецизирано, защото предложението на НФСБ се явява като втори данък „недвижими имоти“, което е недопустимо по Конституция. Председателят на Бюджетната комисия увери, че работна група с експерти от Министерство на финансите, в чийто състав ще влезе и самата тя, ще започне работа върху текстовете на законопроекта, за да се намери подходящо решение.\r\n„Категорично има „сив“ сектор в този бранш. Хората не декларират тези наеми. По никакъв начин те не са контролирани и няма начин да бъда контролирани. Като говорим за наем, трябва да уточним, че говорим за курортисти, не за недвижими имоти, които се отдават целогодишно под наем по нормалния начин“, коментира още Менда Стоянова.", "date": "2018.06.21", "title": "Менда Стоянова: Облагането на апарт хотелите е правилно, има сив сектор"}
{"url": "https://www.actualno.com/burgas/burgas-otkriva-ljatoto-s-regata-news_680958.html", "text": "  Официалното откриване на традиционното ветроходно състезание, организирано от яхтклуб \"Черноморец Бургас\" и със съдействието на Община Бургас и \"Пристанище Бургас\" ЕАД, ще бъде в петък 22 юни. Ветроходната регата ще продължи до неделя, когато ще бъдат наградени призьорите в 6-те ветроходни класа.  Очакваните над 160 състезатели,  ще се състезават в детските класове Оптимист, Лазер 4.7, Кадет, 420, и олимпийските класове - 470 и Фин. Пред Мостика на Бургас ще бъдат разположени 2 състезателни дистанции. Състезателните гонки в клас \"Оптимист\" ще бъдат на дистанция IODA вариант.   Голямата атракция тази година ще бъде специалната гонка за призовете на спонсорите, която ще се проведе в акваторията на Пристанището. Бургазлии и гостите на града ще могат да се насладят на ветроходството от \"една ръка разстояние\", наблюдавайки разположени по пешеходната алея в пристанището -  от Фара през Морска гара до Магазията. В състезателното шоу, което ще се проведе в събота между 16 ч. и 18 ч. ще участват децата от клас Оптимист. Такава ветроходна гонка се провежда за първи път в град Бургас и ще бъде реализирана от Яхтклуб \"Черноморец Бургас\", с неизменната помощ на \"Пристанище Бургас\" ЕАД и Морска администрация Бургас.   Втората изненада на регатата ще бъде най-добрият хоби готвач в България, победител в най-гледаното кулинарно предаване за 2018г. - бургаския пожарникар Станислав Райчев, който ще награди победителите в етапа и ще подари автографи на многобройните си фенове.\r\nИ тази година партньори ще бъдат Бургаска Фотографска Общност, чиито фотографии ще запечатат най-вълнуващите мигове от регата \"Черноморец Бургас\" 2018.       Съдийският състав и журито на регатата ще са представители на трите ветроходни центрове - Бургаската съдийската колегия от ЯК \"Черноморец Бургас\", с главен съдия на състезанието Пламен Георгиев, член на ръководството на Варненската ветроходна съдийска колегия. Съдийското жури ще бъде оглавено от международния съдия Георги Паунов от РВСК София, а членове са Бистра Рачева - РВСК Варна и Валентин Николов - РВСК Бургас.", "date": "2018.06.21", "title": "Бургас открива лятото с регата"}
{"url": "https://www.actualno.com/asia/v-ujna-koreja-objaviha-za-nezakonno-konsumiraneto-na-kucheshko-meso-news_680941.html", "text": "  Южнокорейският съд постанови, че убийствата на кучета за месо са незаконни. Месото отдавна е част от южнокорейската кухня, като около 1 милион кучета се консумират ежегодно.  Потреблението в последно време е намаляло, тъй като южнокорейците все по-често възприемат идеята за кучето като най-добър приятел на човека, а не като добитък, като практиката да се убива, вече е нещо като табу сред по-младото поколение. За това спомогна и натискът от страна на активистите.\r\nПътят на забраната бе проправен и от властите, които се позоваха на хигиенните разпоредби и законите за защита на животните, забраняващи жестоките методи на клане, за да се отърват от кучешките ферми и ресторанти преди настъпването на Олимпиадата в Пекин.   Групата за защита на правата на животните миналата година подаде оплаквания срещу собственик на кучешка ферма в Бучеон, обвинявайки го в \"убийство на животни без основателни причини\" и нарушаване на хигиенните изисквания, а по-късно прокурорите повдигнаха официално обвинение срещу него. Той бе осъден от съда в Бучеон, който реши, че консумацията на месо не е официалната причина да убива кучетата и го глоби 3 милиона юана ( 2 700 долара).   Прецедентът проправи пътя за изключване изцяло на консумацията на месо от кучета.    Групата за защита на животните е проследявала ферми за кучета и кланици в цялата страна, за да подаде подобни жалби срещу тях на съдебните органи.\r\nДепутат от управляващата Демократическа партия представи законопроект в парламента тази седмица, който официално би забранил убиването на кучета за месо. Мярката би ограничила клането на животни за храна, в която влиза кучешкия вид. Около 30 активисти се събраха пред Народното събрание, настоявайки да се приеме законопроекта.\r\nНо някои южнокорейци възразиха срещу това.       Кучешкото месо обикновено се консумира в страната като летен деликатес с червено месо, което, леко сварено,се смята, че увеличава енергията.\r\nПроучване от миналата година установи, че 70% от южнокорейците не ядат кучета, но само около 40% смятат, че практиката трябва да бъде забранена, информира БГНЕС.\r\nПодобни дебати се появиха и в други азиатски държави, където се ядат кучета.\r\nНай-известният китайски фестивал за кучешко месо в югозападния град Юлин продължава да привлича тълпи, въпреки международното недоволство.   Решението на съда в Бучен предизвика яростни протести сред земеделските стопани, чиито помещения обикновено се използват като кланици, докато правителството не лицензира кланиците за убиване на кучета.\r\n\"Това е скандално. Ние не можем да приемем решението, че убиването на кучета за консумация на месо означава убиване на животни по прищявка\", каза Чо Хуан Ро, представител на асоциацията на кучешките ферми. \"Има около 17 000 кучета в цялата страна\", каза той, призовавайки правителството да легализира консумацията на кучешко месо и да лицензира кланиците за кучета. \"В противен случай ще се бием до края\", добави активистът.   \"Кучетата за хранене и кучетата като домашни животни трябва да бъдат разглеждани поотделно\", каза той, добавяйки, че става въпрос за различни породи, хранени по различен начин и отглеждани за различни цели.\r\n\"Кравите, прасетата, пилетата и патиците се отглеждат, за да бъдат консумирани, а защо кучетата да не са?!\", заключи Чо Хуан Ро.", "date": "2018.06.21", "title": "В Южна Корея обявиха за незаконно консумирането на кучешко месо"}
{"url": "https://www.actualno.com/balkani/moje-li-prezidentyt-na-makedonija-da-blokira-dogovora-s-gyrcija-news_680971.html", "text": "  Законът, с който бе ратифициран Преспанският договор вече е на бюрото на държавния глава на Македония Георги Иванов. Той разполага със седем дни, за да подпише указа за утвърждаването му, но вече е ясно, че няма да му даде благословията си. Скопската телевизия „Канал 5“ търси отговор на въпроса дали Иванов може да блокира договора, постигнат между Скопие и Атина след месеци на интензивни преговори и дипломатически усилия, предаде \"Фокус\".  Дали ветото на президента Иванов ще блокира изпълнението на споразумението с Гърция? Това е основният въпрос, който вълнува македонското общество днес. Процедурата е ясна. Ако и след 7 дни президентът не подпише закона за ратификацията, трябва да уведоми парламента, който ще повтори процедурата с гласуването. При втория вот е необходимо мнозинство от 61 депутата. Като се има предвид, че законът вече получи подкрепата на 69 народни представители, това едва ли ще бъде проблем. След това обаче законът отново ще бъде предаден за подпис от президента, който - в съответствие с член 75 от Конституцията, е длъжен да го подпише.   Въпреки това, това не е гаранция, че Иванов ще го направи. Телевизията припомня как държавният глава на югозападната ни съседка процедира със Закона за употребата на езиците, който остана в някое от чекмеджетата на бюрото му.   Въпреки че си приличат, двата случая са различни. За закона за езиците Иванов даде пояснения на възраженията си по почти всички членове. Нито една от забележките му не бе приета от парламента, така че прибягването до т.нар. джобно вето може да бъде разбрано. Но в случая със Закона за ратификацията става дума за утвърждаване на международен договор - следователно не е възможно внасянето на някакви изменения в него. Отказът да бъде подписан и след повторното гласуване в парламента в Скопие може да се счита за сериозно нарушение на конституционните правомощия на държавния глава.\r\nВече е известно, че ако се стигне до подобен сценарий, председателят на парламента Талат Джафери ще изпрати договора за публикуване в Държавен вестник без подписа на Иванов, за да започнат процедурите за организиране на предвидения референдум. Парламентарното мнозинство вероятно ще задейства процедура за установяване на отговорността на президента, т.е. импийчмънт.       След като законът бъде публикуван в Държавен вестник, ще се счита, че той е влязъл в сила. Това означава, че ще може да бъде оспорен пред Конституционния съд. Вече бяха дадени и такива заявки от отделни политици и партии. Тук обаче също има спорни моменти – като например дали Конституционният съд може да оценява международно споразумение.\r\nНякои адвокати се позовават на член 118 от Основния закон и уверяват, че органът няма подобно правомощие. Съгласно този член всички договори, ратифицирани съгласно Конституцията, са част от вътрешния правен ред и не могат да бъдат променяни със закон.\r\nНо има юристи, които са на противоположно мнение. Като аргумент те използват прецедента от 2002 г., когато Конституционният съд отмени споразумението с Гърция за газопровода.       Тогава съдиите се позоваха на компетентността, произтичаща от член 110 на Основния закон, според който Конституционният съд решава дали законодателството е в съответствие с него.\r\nКой от двата варианта ще се случи в казуса с договора за името, предстои да стане ясно.", "date": "2018.06.21", "title": "Може ли президентът на Македония да блокира договора с Гърция? "}
{"url": "https://www.actualno.com/politics/ministerstvoto-na-turizma-zapochva-procedura-po-zalichavane-na-21-turoperatora-news_680965.html", "text": "  Министерството на туризма започва процедура по прекратяване на регистрацията и заличаване от Националния туристически регистър (НТР) на 21 туроператора. Причината е, че . Заличаването се предприема съгласно решение на Експертна комисия по регистрация на туроператори и туристически агенти към ведомството. В нея участват експерти от Министерството на туризма, както и сдружения на туроператори и турагенти, съобщиха от ведомството.  Дружествата, чиято регистрация ще бъде прекратена, са със седалище и адрес на управление в гр. София, Варна, Пловдив, Несебър, Поморие и с. Горна Малина.    . Така потребителите, при справка в регистъра ще получават информация дали туроператорът е коректен и извършва дейност, спазвайки закона.   Задължително условие е регистрираният туроператор ежегодно да сключва договор за застраховка „Отговорност на туроператора“ с дружество по смисъла на Кодекса за застраховането и да я представи на министъра на туризма. След това тя се вписва и в Националния туристически регистър.\r\nСпоред действащите разпоредби на Закона за туризма не съществува възможност регистриран туроператор временно да спира дейността си и/или да няма валидна застраховка.       Общо регистрираните туроператори и туристически агенти в Националния туристически регистър към момента са .", "date": "2018.06.21", "title": "Министерството на туризма започва процедура по заличаване на 21 туроператора "}
{"url": "https://www.actualno.com/business/nap-otchete-19-mlrd-lv-prihodi-za-2017-g-news_680975.html", "text": "  Националната агенция по приходите  отчете ръст в събраните задължения през 2017 година , заяви директорът на  НАП Розалия Димитрова. Димитрова отчете, че годишният  план е преизпълнен с 887 милиона лева. От агенцията обявиха, че за  последните 3 години НАП отчита ръст на събраните вземания в размер на 5  милиарда лева. Общите събрани приходи през 2017 година са 19 млрд. лева  или с 1,5 млрд. повече от 2016 година. Като успешна практика  директорът на НАП отчита въвеждането на т.нар. меки мерки към длъжниците  – телефонни разговори, изпращане на електронни съобщения. Изпратени са  съобщения през 2017 г. на над 410 000 лица,  в резултат на което техният  дълг е драстично намалял, предаде БГНЕС. От НАП отчитат още, че са  проверени 64 лица, които са търгували с трети страни. Направени са  проверки на 400 лица за данъчни измами, посетени са 170 адреса. 882  големи дружества са проверени. Като предстоящи мерки НАП смята да започне електронни ревизии, да оптимизира фискалния контрол.  ", "date": "2018.06.21", "title": "НАП отчете 19 млрд. лв приходи за 2017 г."}
{"url": "https://www.actualno.com/politics/rumen-radev-na-balkanite-trjabva-da-zagyrbim-ezika-na-omrazata-news_680981.html", "text": "  Историческото помирение, върху което е изградена единна Европа, трябва да намери своето място и на Балканите. Отстояването на европейската перспектива в региона изисква смелост, конструктивност, загърбване на езика на омразата, установяване на трайно добросъседство и зачитане на правата на националните малцинства. Това заяви държавният глава Румен Радев на съвместна пресконференция с президента на Република Сърбия Александър Вучич в Белград, съобщиха от прессекретариата на държавния глава.  Държавният глава Румен Радев е на двудневно официално посещение в Република Сърбия по покана на своя колега Александър Вучич.\r\nЕвропейската интеграция на Сърбия, двустранното сътрудничество и повишаването на стандарта на живот на българското национално малцинство в страната бяха водещите теми на срещата на двамата президенти.   “Днес в отношенията между България и Сърбия позитивните процеси доминират и сме решени тази тенденция да стане необратима. Езикът на омразата и разединението на Балканите трябва да останат в миналото, а на тяхно място да дойдат помирението и сътрудничеството”, заяви българският държавен глава. Той определи изграждането на добросъседски отношения в региона като исторически шанс, който ще гарантира европейската интеграция на Балканите и ще покаже, че уроците от миналото са научени.\r\nРумен Радев изрази готовността на страната ни да продължи да оказва подкрепа на Сърбия за постигане на членство в ЕС. “Европейската перспектива на Сърбия беше водеща тема на нашата среща и занапред Сърбия може да разчита на нашата подкрепа - да работим заедно за перспективата на Балканите в Европейския съюз. Само така можем да имаме истинска стабилност и просперитет”, обърна се президентът към Александър Вучич. По думите на българския президент времевата рамка за присъединяване на Сърбия към ЕС, зададена от Европейската комисия до 2025 година, е амбициозна, но постижима цел, която изисква солидна мобилизация и воля за реформи в областта на политическия, икономическия и обществения живот на страната.    Двамата президенти изразиха удовлетворението си от ръста в стокообмена между двете страни, който надхвърля 1 млрд. евро годишно, и от увеличаващия се обмен в сферата на туризма.\r\nНа съвместната пресконференция на двамата президенти беше подчертано и значението на общите инфраструктурни проекти, които свързват България и Сърбия - завършването на автомагистралата между Белград и София, електрификацията на железопътната линия Ниш-Димитровград-София, изграждането на газов интерконектор. “Когато говорим за свързаност, трябва да прилагаме всеобхватен подход”, заяви държавният глава Румен Радев и призова за по-активна работа в сферата на речния туризъм и търговия и активизиране на работата по съвместните проекти за трансгранично сътрудничество.\r\nРумен Радев определи включването на Сърбия в общото въздушно пространство на Европа като ключов общ приоритет. “Официална покана към Сърбия да се присъедини към Функционалния блок въздушно пространство беше отправена от България и Румъния - важна цел, която е в синхрон със стратегическите интереси на нашите страни от гледна точка на безопасността и ефективността на въздушния транспорт и интеграцията на Република Сърбия в ЕС”, заяви българският президент. Румен Радев призова и за създаването на нов гранично-контролен пропускателен пункт на границата между България и Сърбия.    През втория ден на визитата президентът Румен Радев заедно със сръбския си колега ще проведе първа по рода си съвместна среща с представители на българското национално малцинство в Димитровград. “Очакваме нашето национално малцинство да усети силната подкрепа на сръбската държава и позитивните промени в сръбското законодателство за малцинствата да донесат реални промени в ежедневието на нашите сънародници”, заяви Румен Радев и призова за конструктивен диалог и конкретни действия за подобряване на достъпа на българското малцинство до здравеопазване. Обсъдена беше и възможността за подобряване на сътрудничеството между двете държави в сферата на образованието, както и по отношение на обучението на български език за сънародниците ни в Сърбия. Изразена беше взаимна готовност за подписването на конкретни спогодби, които да регламентират сътрудничеството в тези сфери.\r\nПрезидентът Александър Вучич потвърди и готовността на сръбската страна да предприеме практически действия за развитието на трансграничния регион и да осигури финансиране на медии на роден език за българското малцинство. Сръбският държавен глава отбеляза отличния двустранен диалог между България и Сърбия, който дава практически резултати в търговския обмен и ръста в туризма. “Тези постижения са особено важни, защото правят нашите два народа все по-близки. От огромно значение за нас е да гледаме към бъдещето, а не към миналото, да почитаме заедно своите загинали герои и да отворим нова страница”, каза още държавният глава Александър Вучич.\r\nПо-рано през деня държавният глава беше посрещнат с официална церемония пред Палата Сърбия от своя колега Александър Вучич в столицата Белград.\r\nПрез първия ден на посещението си българският държавен глава проведе срещи и с министър-председателя на Сърбия Ана Бърнабич и с председателя на Народната скупщина Мая Гойкович.\r\nРумен Радев също ще поднесе венец на Паметника на незнайния воин в местността Авала в Белград.\r\nПрез втория ден на посещението двамата държавни глави ще поднесат венци на паметника на загиналите български и сръбски воини през Сръбско-българската война от 1885 г. на Нешков връх.   В състава на официалната делегация на държавния глава Румен Радев в Република Сърбия участват ректорът на Софийския университет “Св. Климент Охридски” проф. Анастас Герджиков, началникът на Военномедицинска академия бриг. ген. проф. д-р Венцислав Мутафчийски и генералният директор на ДП РВД Георги Пеев, които ще проведат разговори със свои сръбски колеги в Белград.", "date": "2018.06.21", "title": "Румен Радев: На Балканите трябва да загърбим езика на омразата"}
{"url": "https://www.actualno.com/varna/rzi-varna-proverjava-signal-za-nalichieto-na-tigrovi-komari-news_680926.html", "text": "  Регионалната здравна инспекция във Варна проверява сигнал за наличието на тигрови комари в района на „Цветния квартал“ в града. Това съобщи за Радио „Фокус“ – Варна д-р Янка Драганова, директор на Дирекция „Надзор на заразните болести“ към Регионалната здравна инспекция (РЗИ).  Сигналът е подаден от гражданин в началото на седмицата, като биолог от Регионалната здравна инспекция ще посети мястото и ще заложи капани за комарите. След като бъдат уловени, ще бъдат изпратени в София за установяване на вида им. Д-р Янка Драганова припомни, че преди години в региона на област Варна е имало установени тигрови комари, но не като биотопи, а като единични екземпляри.   До този момент във Варна не е установявано наличие на тигрови комари, каза още д-р Драганова.   ", "date": "2018.06.21", "title": "РЗИ- Варна проверява сигнал за наличието на тигрови комари "}
{"url": "https://www.actualno.com/football/zdrav-mach-i-zaslujeno-ravenstvo-mejdu-danija-i-avstralija-news_680904.html", "text": "  Отборите на Дания и Австралия завършиха 1:1 във втория им мач от група C на   Още в 7 минута Кристиан Ериксен откри резултата, след като бе оставен сам в наказателното поле. В 36 мунута обаче австралийците изравниха чрез Йединсон, който отбеляза от дузпа. 11-метровият наказателен удар бе отсъден след използване на ВАР.\r\nРезултатът се запази до края на мача и така двата отбора поделиха по една точка от двубоя.       Така тимът на Австралия спечели първата си точка на световните финали в Русия, докато датчаните събират четири в актива си. Футболистите на \"Червения динамит\" спечелиха на старта с 1:0 срещу Перу, което им дава предимство в класирането към момента.     Всичко най-интересно от мача може да прочетете в ", "date": "2018.06.21", "title": "Здрав мач и заслужено равенство между Дания и Австралия"}
{"url": "https://www.actualno.com/society/pandora-darjava-za-decata-na-bylgarija-news_680969.html", "text": "  PANDORA е част от кампанията за ранно детско развитие на УНИЦЕФ в България, която има за цел да подкрепи патронажната грижа - тя осигурява безплатни домашни консултации за бъдещи майки и семейства с малки деца ( до 3г.), по време на които родителите получават ключови насоки за пълноценното развитие на децата от обучени от УНИЦЕФ медицински сестри. Повече за кампанията може да научите на roditel.unicef.bg.  PANDORA се включва в кампанията като през периода 22ри юни до 6-ти юли 2018г. дарява 10% от стойността на всяко закупено бижу от колекция PANDORA x Disney. Цялата колекция може да се разгледа в магазините на веригата в София, Пловдив, Варна, Бургас, Велико Търново, Стара Загора и Русе, както и в партньорската мрежа на магазини SiLVER COURT & онлайн магазин silvercourt.bg. Вдъхновете се на .\r\nМоже да подкрепите работата на УНИЦЕФ за семейства с малки деца като изпратите SMS с текст 5 PANDORA и дарявате 5 лв. месечно през мобилния си телефон. ДДС и такси не се начисляват за абонати на всички мобилни оператори   ", "date": "2018.06.21", "title": "PANDORA дарява за децата на България "}
{"url": "https://www.actualno.com/society/proverjavat-pak-slynchev-brjag-news_680929.html", "text": "  С Министерството на туризма ще направим съвместна проверка на преместваемите обекти на плаж „Слънчев бряг – юг“. Това каза директорът на Дирекция за национален строителен контрол (ДНСК) пред „Фокус“.  „Органът, който трябва да следи, да констатира отклонения или да налага санкции, свързани с премахването на незаконно поставените преместваеми обекти, е кметът на съответната община. „На цялото крайбрежие, което касае „Слънчев бряг“ като курортен комплекс – Северен, Централен и Южен плаж - има общо 145 преместваеми обекта. Съгласно Закона за устройството на Черноморското крайбрежие контролният орган е министърът на туризма, по простата причина, че на базата на одобрена схема именно от него, се разполагат тези преместваеми обекти.   В същото време, съгласно изискванията на Закона за устройството на Черноморското крайбрежие и на Закона за устройството на територията, е записано, че органът, който трябва да издаде разрешенията за поставяне, е главният архитект на общината“, обясни Несторов. Той уточни, че ДНСК отговаря за строежите, които са от 1-ва до 3-а категория. Това са значимите строежи, които са над 15 м височина, независимо от техния начин на ползване – дали са с обществен характер, смесени, жилищни или производствени сгради. Всичко останало е в компетенцията на общинската администрация.   Той отбеляза, че РДНСК – Бургас е проверил преместавемите обекти на цялото крайбрежие, което касае курортния комплекс „Слънчев бряг“. „Предвид обстоятелството, че докладът на РДНСК – Бургас беше общ и в него не се съдържаха конкретни изводи за всеки от обектите, а обобщени резултати, се наложи допълнителната проверка, възложена от страна на МРРБ.\r\nВъз основа на заповедта на министър Нанков определихме точно границата, която разделя двете територии – тази, която е на управление и стопанисване от страна на Министерството на туризма - това е пясъчната ивица, представляваща морския плаж и граничната зона - алеята, която ограничава вече урбанизираната територия на град Несебър,. При тази проверка вече ние детайлно конкретизирахме колко обекта действително нямат издадено разрешение за поставяне и се дистанцирахме от проблемите за обектите, които са с разрешение за поставяне и са с незначителни отклонения. При нашата проверка се установи, че 32 обекта липсват първо в схемата, която се одобрява от министъра на туризма и второ са без издадени разрешения за поставяне“, каз Несторов.       „По сигнал на вицепремиера Симеонов за плаж „Слънчев бряг – юг“, министър Нанков и министър Ангелкова разпоредиха да се направи съвместна проверка между представителите на Министерството на туризма и на ДНСК, като се поканят и служители от община Несебър. Тя трябва да се занимае конкретно с обектите на „Слънчев бряг – юг“, за които ние сме установили, че са без необходимата документация, тоест без разрешение за поставяне и без да съществуват в одобрената от министър Ангелкова схема. Независимо, че нямаме преки компетенции за преместваемите обекти, за пореден път подпомагаме колегите и не отказваме съдействие“, добави той.", "date": "2018.06.21", "title": "Проверяват пак Слънчев бряг"}
{"url": "https://www.actualno.com/asia/premieryt-na-nova-zelandija-veche-e-v-bolnica-za-da-rodi-pyrvoto-si-dete-news_680791.html", "text": "  Министър-председателят на Нова Зеландия Джасинда Ардърн бе приета в болница за раждането на първото си дете, предаде БГНЕС.  Тя е втората жена премиер в света, която ражда по време на мандата си. Първата е министър-председателят на Пакистан - Беназир Бхуто, която през 1990 година роди своята дъщеря.   \"Не съм първата жена, която прави няколко неща едновременно. Не съм първата жена, която работи и има бебе. Знам, че това са особени обстоятелства, но има много жени, които са го правили много преди мен\", каза Ардън на 19 януари, когато обяви, че е бременна от партньора си Кларк Гейфорд. Двамата родители не съобщават пола на бъдещото си дете.   Официалният термин на новозеландския премиер беше на 17 юни. Джасинда Ардърн дойде на власт през октомври 2017 година, едва няколко месеца след като оглави партията на труда. Тя заяви, че смята да ползва 6 седмици отпуска по майчинство. През това време работата ѝ ще бъде поета от нейния заместник Уинстън Питърс.", "date": "2018.06.21", "title": "Премиерът на Нова Зеландия вече е в болница, за да роди първото си дете"}
{"url": "https://www.actualno.com/football/naj-velikite-igrachi-v-istorijata-na-svetovnite-pyrvenstva-news_680968.html", "text": "  Футболът е колективна игра, но винаги отделни единици изпъкват над останалите. А най-голямата арена за всеки голям играч е Световното първенство. Преди старта на мондиала в Русия на 14 юни всички се питат ще успее ли най-после Лео Меси да засенчи Диего Марадона, ликувайки с Аржентина? Или пък Неймар ще вдъхнови Бразилия за шести трофей? А може би Англия най-после ще спре да се проваля на големи първенства, водена от могъщия Хари Кейн? Или ще изгрее звездата на Кристиано Роналдо и петкратният носител на „Златната топка“ ще вземе единствената голяма титла, която липсва в трофейната му витрина?  Отговорите ще получим в средата на юли, а сега нека си припомним десет от най-емблематичните фигури в историята на световните първенства.    И така на десета позиция е Герд Мюлер. „Бомбардировача“ е сред малцината, завършили кариерата си на национално ниво с повече голове на сметката си, отколкото срещи. С екипа на Федерална република Германия (ФРГ) той записва 68 попадения в 62 двубоя. Головете му на световни финали са 14 в 13 срещи на мондиалите през 1970 и 1974 година. Мюлер притежава вроден инстинкт винаги да се озовава на точното място в точни момент. През 1970-а  завоюва „Златната обувка“ след 10 точни удара на световното в Мексико. Четири години по-късно е точен четири пъти на домакинския мондиал. Мюлер класира ФРГ на финала след негов гол за 1:0 срещу Полша на полуфиналите, а в битката за трофея отново той решава спора с Холандия на Йохан Кройф и ФРГ стъпва на планетарния връх след 2:1.     Следва най-славният капитан в историята на Англия – Боби Мур. Именно той вдига единствената световна титла на „трите лъва“ досега на „Уембли“ през 1966 година. За него легендарният Франц Бекенбауер казва, че е „най-добрият защитник в историята“. Класата си демонстрира още през 1962 г., но тогава бъдещият първенец Бразилия елиминира Англия на четвъртфиналите. Участва и на трети мондиал – през 1970 г. Три години по-късно слага край на кариерата си след един триумф и 14 срещи в най-силното състезание.     Една от гордостите на Бразилия е Гаринча. Заради ювелирните си изпълнения получава прякора „Радостта на народа“. За мнозина той е по-добър дори от великия . Участва на три поредни мондиала, като ликува със „селесао“ на първите два през 1958 и 1962 г. За 12 мача на форума бележи пет попадения. Най-силни са изявите му през 1962 г., когато вкарва по два пъти на четвъртфиналите и полуфиналите, съответно срещу Англия (3:1) и домакина Чили (4:2). Връщаме се към днешните времена заради един изключителен играч. Това е испанската икона Шави. Той няма нито един гол на световно първенство, не е сред най-гръмогласните, но прави неповторими неща на терена. С основен принос е за най-успешния период в историята на националния тим на Испания, включващ два европейски и един световен трофей. Шави има 15 мача на общо четири мондиала (2002 – 2014), като ликува с отличието през 2010 г. в Южна Африка.   Напоследък за Зизу се говори заради безпрецедентните му успехи като треньор и завоюваните три поредни купи в Шампионска лига начело на Реал (Мадрид). Преди това обаче Зидан бе и феноменален футболист. Вкара два от головете за 3:0 срещу Бразилия на финала на световното през 1998 г., на което Франция ликува на собствена земя. Игра и на следващите два форума, като в Германия през 2006 г. записа последния мач в кариерата си във финал срещу Италия. Този път обаче „петлите“ не взеха трофея, а Зизу бе изгонен с директен червен картон заради удар в гърдите на Марко Матераци, предизвикан от обидна реплика на бранителя. Зидан, според мнозина, е футболистът с най-красиви финтове. На мондиали има 12 срещи и 5 попадения. Лотар Матеус пък е сред малцината участвали цели пет пъти на световно първенство. Прави го между 1982 и 1998 г., като големия си успех постига през 1990 г., вдигайки титлата. Тогава е капитан на Германия, а Бундестимът побеждава Аржентина на Диего Марадона. Четири години по-рано Дон Диего, известен с голямото си его, изрича непривичните за него думи, че „Матеус е най-силния противник, срещу когото се е изправял“. За ФРГ и след това за обединена Германия Лотар Матеус записва 150 срещи. На шампионати на планетата има 25 мача и 6 гола. „Кайзер“ Франц Бекенбауер обаче си остава най-голямата легенда за Германия. Играта му и в халфовата линия и в последствие в защитата е на топ ниво. Заедно с Герд Мюлер вдъхновява ФРГ за триумф на мондиала през 1974 година. Участва и на предишните две световни първенства. На този форум има 18 срещи и 5 попадения. През 1990 г. стана вторият човек след Марио Загало, който е изкачил планетарния връх и като играч, и като треньор. Връщаме се към най-успешната страна във футбола – Бразилия. Самото прозвище на „Феномена“ Роналдо вероятно говори достатъчно. До 2014 г. той държеше рекорда за най-много голове на световни първенства – 15 в 19 срещи, но Мирослав Клозе го изпревари. Роналдо участва на четири мондиала (1994 – 2006). Ликува с трофея през 2002 г. в Япония и Южна Корея, когато оформи убийствен тандем с Роналдиньо и Ромарио. Вкара осем попадения за последния триумф на „селесао“. Четири години по-рано бе избран за най-добър играч и грабна „Златната топка“, но все още мистерията с контузията му, заради която пропусна финала с Франция (0:3), поражда спекулации.    Талантът на Диего Марадона е прочут по целия свят, както и „Божията ръка“, с която вкара във вратата на Англия във финала през 1986 г. и донесе титлата на родината си. На състезанието завърши с 5 гола и още толкова асистенции. За някои е ангел, а за други дявол. Дон Диего е изключително противоречива фигура, но и безспорен футболен идол. Част е от състава на Аржентина на четири мондиала (1982 – 1994). През 1990 г. обаче контузия в глезена му попречи да блесне във финала срещу Германия, а четири години по-късно бе изхвърлен от САЩ’94 заради положителна проба за употреба на наркотици. Общо на световни първенства има 21 мача и 8 гола. Номер 1 за всички времена е . „Кралят на футбола“ започва своята приказка на световното през 1958 г. като никому неизвестно момче и поставя рекорд за най-млад участник в най-силното състезание в този спорт. Блести с хеттрик във вратата на Франция на полуфиналите (5:2) и с още два гола във финала срещу домакина Швеция (5:2). Участва и на следващите три мондиала. Към титлата от 1958 г. прибавя и тези през 1962 и 1970 г. и все още е единственият трикратен световен шампион. За Бразилия завършва с 92 срещи и 77 попадения (на шампионати на планетата има 14 мача и 12 гола).", "date": "2018.06.21", "title": "Най-великите играчи в историята на световните първенства"}
