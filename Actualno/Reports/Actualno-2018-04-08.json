{"url": "https://www.actualno.com/europe/orban-glasuva-za-svojata-partija-i-obeshta-da-zashtitava-naroda-news_668604.html", "text": "     „Днес ние не просто избираме партия, правителство и министър-председател, ние гласуваме за нашето бъдеще“, каза Орбан пред журналистите. „Тази страна винаги сама отговаря за своите действия, затова ние можем да се доверим на своя народ, и аз ще приема всяко негово решение“, добави той.   Премиерът заяви, че е гласувал за „своята“ партия, защото смята този избор за единствения правилен. Освен това, Орбан добави, че в течение на деня възнамерява да се срещне с избирателите си и да ги агитира да гласуват.   Той подчерта, че бъдещото унгарско правителство ще представлява интересите на унгарския народ, а не на ЕС. „Европейският съюз не е Брюксел, ЕС – това е Берлин, Будапеща, Прага и Букурещ“, обобщи премиерът.\r\nУнгарският парламент се избира за четири години и се състои от 199 депутата. Той приема Конституцията, бюджета, законите, избира президента и утвърждава премиера по предложение на държавния глава. Право на глас имат 8,2 милиона души от 9,8-милионното население на страната.    ", "date": "2018.04.08", "title": "Орбан гласува за \"своята\" партия и обеща да защитава народа"}
{"url": "https://www.actualno.com/curious/dneven-horoskop-za-9-april-news_668551.html", "text": "     Денят може да промени някои положения в досегашното ви положение. Колкото и да се радвате на промяната доста бързо ще разберете, че тя няма да е от лесните, просто защото е промяна.    Много от представителите на знака ще бъдат заети с обновяването на дома си или уреждането на нещата с ново място за живеене. Не залагайте на тъмните цветове в интериора.     Този понеделник ще изиска от вас повече активност в личен план. Сега е моментът да направите онова признание, за което все не ви достига кураж. Началото на новата седмица ще ви завари в прекрасно настроение и заредени с много нови цели. Почивният понеделник ще се отрази прекрасно на любовните ви отношения.     Задачата ви за днес е да намерите себе си. Още от сутринта направете плътен график на приятни занимания, които ще ви накарат да се чувствате щастливи. Понеделник ще ви изненада с приятни събития. Новините ще валят една след друга и коя от коя по-хубави.    Денят ви е даден, за да намерите нови хоризонти за себе си. Още в днес пред вас може да се открие възможност за смяна на работното място или тотална смяна на попрището.   Деня ви е приготвил не малко изненади. За днес се падат най-тежките ви отговорности, така че се пригответе още от сега. Важното е да бъдете себе си.    Този ден ще ви предложи такива главозамайващи занимания, че ще ви е трудно да се ориентирате къде точно се намирате. Може да се каже, че няма да сте духом в офиса, само се опитайте това да не прави голямо впечатление. Нова любов очаква представителите на знака Козирог. Понеделник, напълно естествено, ще е най-тежък от всички дни, освен ако не се чувате през пет минути с виновника за чувствата ви.    Седмицата може да бъде прекалено студена за вас. Няма нужда да се уточнява, че понеделник ще е с най-ниска температура за ентусиазъм, но от вас ще се изисква повече плам. Денят ще бъде изпълнен с много красота и изкуство за представителите на знака Риби. Още сутринта ще получите изненадващо предложение, в което на пръв поглед няма нищо специално, но много скоро може да прерасне в дейност, която да се развие с размах.", "date": "2018.04.08", "title": "Дневен хороскоп за 9 април"}
{"url": "https://www.actualno.com/asia/rusija-podkrepja-dialoga-sasht-severna-koreja-news_668595.html", "text": "   Това заяви руският министър на външните работи Сергей Лавров по повод на официалното посещение на неговия севернокорейски колега Ри Йонг Хо.  „Подкрепяме стъпките на севернокорейското правителство, насочени към сближаване между двете Кореи, нормализирането на двустранните отношения и осъществяването на пряк диалог със САЩ, което е част от предложената от Русия и подкрепена от Китай пътна карта“, се казва в съобщението.   Преговорите между двамата външни министри ще се състоят на 10 април, вторник.   По време на срещата Сергей Лавров и Ри Йонг Хо ще обсъдят мерки за по-ефективно сътрудничество и реализацията на общите проекти, включително тристранни с участието на южнокорейски партньори.\r\nВ същото време Москва отхвърли като неприемливо искането за незабавна депортация на севернокорейците, които работят в РФ. Те ще напуснат страната след изтичането на техните трудови договори, подчертават от руското външно министерство.       ", "date": "2018.04.08", "title": "Русия подкрепя диалога САЩ-Северна Корея"}
{"url": "https://www.actualno.com/curious/sedmichen-horoskop-za-9-15-april-news_668587.html", "text": "     През  тази седмица е много важно да се погрижите за настроението ви. Факторите винаги са балансирани, така че няма нужда да се фокусирате върху отрицателните от тях. В личен план е много важно да положите повече грижи върху това, което имате, за да го запазите. Сега е моментът да започнете по-интензивни тренировки ако искате да повдигнете самочувствието си, а и за да подобрите здравословното си състояние.    Седмицата е подходяща за работа в екип. Именно съвместните дейности, както в офиса, така и у дома ще ви донесат повече печалби, отколкото ако действате сами.  Ако имате лична работа за вършене изберете сряда за нея. Най-важното за вършене оставете за четвъртък, тъй като тогава късметът ще е на ваша страна. В петък ще сте прекалено уморени.Помислете добре преди да приемете дори уговорка с приятели, защото тя може да се превърне в изпитание за вас.     Тази седмица ще ви се иска да опитате нещо ново и не си отказвайте да опитате. Още в първия ден от седмицата ви очаква приятна изненада от страна на половинката ви. Във вторник ще трябва да превключите доста бързо от една вълна на друга. Гъвкавостта и умението ви да се адаптирате ще е най-важната ви способност сега. Втората половина на седмицата ще изведе на преден план решаването на личен проблем, който не търпи отлагане. Бъдете смели и всичко ще се нареди по най-добрия начин. Започнете  седмицата с повишено внимание. Много е важно да подобрите скоростта и ефективността на работата си. Това вероятно ще се отрази на настроението ви, но си мислете за постиженията, които ви очакват и не унивайте. В сряда ще ви просветне, но не се отпускайте. Вечерта бъдете внимателни с алкохола. Четвъртък и петък се опитайте да включите автопилота, като през определено време проверявате за допуснати грешки. В края на седмицата не предприемайте никакви инициативи и не изяснявайте отношения. През почивните дни се опитайте да се изключите напълно от работната тема.     През новата седмица имате шанса да задавате посоката на събитията. Бъдете уверени в себе си. Липсата на конфликти ще бъде гарантирана от способността ви да изслушвате другите. В сряда бъдете предпазливи в приказките и това, което споделяте с колеги. В петък си наложете да мислите положително, каквото и да се случва. В събота може да ви се наложи да поработите извънредно, но най-добре избегнете този вариант. Съответно неделя трябва да посветите единствено на почивка. Седмицата ще е изпълнена със желания за мечти и много надежда. Във вторник може да има някои недоразумения, които ще вкарат елемент на шега в работата и ще разведрят обстановката в офиса. Във вторник ще трябва да сте по-сериозни и организирани, тъй като ви очакват доста задължения. Сряда ще прекарате в движение и разговори с нови и интересни хора. Четвъртък запазете вечерта само за себе си и половинката ви. В петък не се подавайте на меланхолията, отидете на кино вечерта. През почивните дни изберете нов маршрут за разходка и се движете колкото се може повече. Тази седмица ще ви дари с взаимност. Тези от вас, които  отдавна чакат да бъде отговорено на чувствата им и най-сетне ще може да си отдъхнат и да се потопят в щастие. В сряда ще бъдете потърсени от високо място, така че бъдете готови да сте на ниво. В четвъртък ще получите изключително примамливо предложение. Имайте самочувствие, напълно сте способни да се справите със задачите. Петък ще ви подари спокойствие, съвсем спокойно може да се поотпуснете и дори да си тръгнете по-рано. През почивните дни ако ви се обадят приятели, приемете поканата, за да не си загубите времето в чудене какво да правите.   Седмицата ще ви посрещне с много високи планове, вдъхновение и идеи. Във вторник ще са ви нужни най-много сили, затова започнете деня с гимнастика и здравословна закуска. В сряда работата и удоволствието ще се смесят заради приятно общуване с ваши служебни партньори. В четвъртък може да забавите темпото, но не излизайте от релси. Петък може да ви изненада със събитие, което не сте очаквали. Опитайте се да реагирате адекватно. Събота и неделя посветете на себе си, не се натоварвайте с никаква дейност, която не ви е по сърце.    През тази седмица не залагайте на егоизма. Във вторник рискувате да се скарате с човек, на когото държите много. В сряда обърнете внимание на здравето си особено ако се чувствате отпаднали в последно време. Четвъртък посветете на регулиране на отношенията с близките ви. Не бягайте от сериозните теми. Петък трябва да действате внимателно и без да бързате в работата. Вечерта не се втурвайте по купони, а си подарете тишина. Събота и неделя нека преминат в тихи дейности, като разходки сред природата. През новата седмица правете всичко обмислено и с минимално хабене на нерви. Във вторник някой ще се опита да манипулира мнението ви, но вие едва ли ще го позволите. Денят за преговори е сряда, тогава лесно ще може да убедите събеседника си в правотата ви. Четвъртък може да ви учуди с лекотата, с която ще премине. Опитайте се да се възползвате от възможността навреме. Петък може да си позволите повече творчество в работата, не предприемайте инициативи. Събота и неделя може да се наложи да изяснявате отношения поради някаква незначителна причина. Една усмивка и добра дума ще заличат всичко лошо.    Наситена седмица с много разговори, преговори и срещи очаква представителите на знака. Във вторник съществува риск от грешки, така че преглеждайте кореспонденцията си, за да не изпратите нещо на грешния адресат. В сряда ще успеете да поправите всички грешки. Четвъртък не очаквайте да успеете да направите всичко, което сте планирали. Това може да ви разстрои. Ако сте решени да довършите всичко до край в петък може да ви се наложи да останете до късно в офиса. Събота и неделя, напълно разбираемо, няма да ви се става от леглото. Може да си позволите да си поръчате храна за вкъщи и да мързелувате от сутрин до вечер. Повечето от вас се намират на кръстопът. Не се колебайте да проявите повече егоизъм, но и последователност в действията си. В личен план сте постигнали много и сега остава да изградите устойчив план на действие, който да ви гарантира запазването на положението. В тази ситуация имате изключително много позитиви, така че не забравяйте да отвърнете със същото и да благодарите на човека, който ви дава всичко това. В здравословно отношение увеличете физическото натоварване. Периодът е подходящ за разделянето с някои вредни навици.", "date": "2018.04.08", "title": "Седмичен хороскоп за 9-15 април"}
{"url": "https://www.actualno.com/america/ujna-karolina-iska-da-se-otdeli-ot-sasht-news_668570.html", "text": "     Шансът за приемането на закона като легитимен клони към нулата, така че този ход може да се разглежда като чисто символичен.   \"Ако федералното правителство конфискува законно придобитото оръжие в щата, то Общото събрание на щата ще бъде задължено да се събере и да разгледа възможността за отделяне от САЩ, въз основа на нарушение на Втората поправка от Конституцията на федералното правителство\", гласи законопроектът с номер 5271. В него обаче така и не е обяснено защо депутати смятат, че американското правителство би започнало дори конфискация на оръжия.   През 1860 г. Южна Каролина става първият щат, който се отделя от САЩ поради несъгласие с робството. Последвалото отделяне на 11 други щата предизвиква Гражданска война в страната между северните и южните щати, която приключва през 1865 г. с победа за Севера.\r\nОттогава няма успешни опити за отделяне на щат от САЩ.    ", "date": "2018.04.08", "title": "Южна Каролина иска да се отдели от САЩ"}
{"url": "https://www.actualno.com/europe/prikluchi-glasuvaneto-na-parlamentarnite-izbori-v-ungarija-news_668640.html", "text": "     Първите прогнозни данни на социолозите показват, че дясната партия ФИДЕС на премиера Виктор Орбан ще спечели парламентарно мнозинство с преднина от 20 и повече процента пред крайнодясната партия \"Йоббик\" и социалистите. Единствената неизвестна, според тях, е дали Орбан ще си възстанови квалифицираното мнозинство от две трети в 199-местния парламент.   Ръководството на ЕС следи отблизо изборите в Унгария, тъй като се опасява, че при една нова и евентуално внушителна победа на партията на Орбан, импулс за развитие и укрепване могат да получат десните националистически сили в други страни от Централна Европа, особено в Полша и Австрия.   В изборите участват пет големи политически сили и движения, а също и малки партии, които за влизане в парламента трябва да преодолеят 5-процентова бариера. Със свои кандидати участват партиите от управляващата коалиция \"ФИДЕС - Унгарски граждански съюз\" и Християндемократическата народна партия, главният им опонент - Движението за по-добра Унгария (Йоббик), както и обединеният блок на Унгарската социалистическа партия и партията \"Диалог за Унгария\", Партията на Зелените - \"Политиката може да бъде различна и партията \"Демократична коалиция\".", "date": "2018.04.08", "title": "Приключи гласуването на парламентарните избори в Унгария"}
{"url": "https://www.actualno.com/america/trymp-rusija-i-iran-podkrepjat-jivotnoto-bashar-asad-news_668621.html", "text": "   Така коментира държавният глава на САЩ Доналд Тръмп в Twitter информацията за извършена химическа атака в сирийския град Дума.  Непотвърдена информация сочи, че сирийските правителствени сили са извършили химическа атака в града - последният бастион на бунтовниците край Дамаск. Русия и Сирия отричат информацията.\r\n\"Много загинали, включително жени и деца, безсмислена химическа атака в Сирия. Районът на зверства е блокиран и обкръжен от сирийската армия, което е напълно неприемливо за външния свят. Президентът Путин, Русия и Иран са отговорни за поддържането на животното Асад. Висока цена ще плати\", написа Тръмп в социалната мрежа.      Той призова за незабавно допускане на медицинска помощ.     \"Ако президентът Обама беше пресякъл очертаната от него червена линия върху пясъка, сирийската катастрофа щеше да е приключила много отдавна. Животното Асад щеше да бъде история\", поясни президентът, имайки предвид предупреждението на бившия президент, който се закани да удари Дамаск, ако използва химически оръжия, което така и не направи.   По-рано един от съветниците на президента по вътрешна сигурност предупреди, че САЩ не изключват ракетна атака в отговор на информацията за химическа атака.\r\nМеждувременно генерал-майор заяви, цитиран от руски медии, че Москва се подготвя да изпрати руски специалисти по ядрена, химическа и биологична защита в Дума след освобождаването на града, за да съберат данни, които ще потвърдят изфабрикуваното естество на тези твърдения.    Той добави, че \"няколко западни държави\" се опитват да попречат да се поднови операцията за изгонване на бойците от \"Джаиш ал ислам\", използвайки темата за използвани химически оръжия от сирийските сили.", "date": "2018.04.08", "title": "Тръмп: Русия и Иран подкрепят животното Башар Асад"}
{"url": "https://www.actualno.com/balkani/prishtina-njama-da-razgovarjame-s-belgrad-za-razmjana-na-teritorii-news_668611.html", "text": "     В Twitter той написа, че двете държави \"могат да разговарят за нормализиране на отношенията и взаимно признаване\",.   \"Косово не е разговаряло, нито някога ще разговаря със Сърбия за размяната на територии или за подялба, която остава в мислите на политиците в Белград от 90-те години на миналия век\", написа Пацоли в социалната мрежа.   Той призова политиците да седнат на масата на преговори, за да обсъдят спорните въпроси.", "date": "2018.04.08", "title": "Прищина: Няма да разговаряме с Белград за размяна на територии"}
{"url": "https://www.actualno.com/society/razkazi-na-bylgari-v-munster-sled-incidenta-news_668599.html", "text": "     Ван се вряза в масите на известно заведение в центъра на града в събота следобед. Трима души загинаха, сред които и шофьорът, който се застреля.\r\nНад 20 души са ранени, като състоянието на шестима от тях е тежко. Няма данни за пострадали българи.   Полицията работи по няколко версии, инцидентът се разглежда като умишлено нападение, но се изключва версията за терористичен акт. Вчера министърът на вътрешните работи на провинция Северен Рейн-Вестфалия потвърди, че шофьорът на вана е германец, а медии отбелязаха, че той е с психични отклонения и преди време е правил опит за самоубийство.\r\nСлед като ванът се вряза в заведението на открито, центърът на Мюнстер беше отцепен заради мащабна полицейска акция.    Българката Пенка Влъчкова, която живее в Мюнстер, разказа, че със семейството си обмисляли да седнат в заведението, където нападателят се врязал с вана си малко по-късно.\r\n„Нещо отвътре ми подсказваше, че трябва да продължим напред”, каза тя. „200 метра повървяхме и чухме суматоха. Разхвърчаха се линейки, пожарна, полиция. Започнаха да отцепват района. Имаше много тежковъоръжени полицаи. Над нас летяха два хеликоптера, единият от които застана на място и остана така повече от час и половина, снимайки ежесекундно мястото на престъплението”, разказва Пенка.\r\n„Буквално няколко минути преди това видяхме хората – весели, радостни, със семействата си”, допълва тя.    Българката каза, че вчера улиците на града са били затворени и е имало много строг полицейски контрол. Според нея до 2 през нощта е имало хора в централните части на града, които не са били допускани до домовете си.\r\nИво Кънчев, който живее в Мюнстер от 2001-ва година, каза, че според германските медии като „Франкфуртер Алгемайне Цайтунг” извършителят не е бил родом от града, но дълго живеел в него.   „Жертвите са идентифицирани – мъж и жена, които най-вероятно са били гости на града”, заяви Кънчев. Той добави, че полицията работи по всички версии. В първия час след инцидента се е работело по версията, че може да става въпрос за терористичен акт, а в града са били извършвани арести и проверки.\r\n„Тази вечер се очаква министър-президентът на областта, заедно с федералния министър на вътрешните работи да пристигнат в Мюнстер”, каза той.\r\nАнализаторът на процесите в Германия Мария Стоянова заяви, че подобен инцидент с психично болен не се случва за пръв път в страната.\r\n„За съжаление това не е първият подобен инцидент и не за пръв път лице, което желае или е в състояние на амок и иска да направи самоубийство, се насочва към група от хора. Това се случи преди години по време на едно от световните първенства по футбол”, отбеляза анализаторът. Тогава за щастие не е имало жертви.      „Случаят прилича на този със зловещата разлика, че има двама загинали и 20 ранени”, каза тя.\r\n„Нормално е, тъй като в последните няколко години сме свидетели на опити от терористи, да се опитват да използват товарни автомобили като оръжие”, каза тя и добави, че поради това е обясним фактът, че първоначалната реакция на вчерашния инцидент е, че това може да е атентат.\r\n„Сега по-скоро от тази сутрин се прокрадват версии, свързани с участието на самоубилия се извършител в дясно екстремистката сцена”, заяви тя.\r\n„Другият вариант е свързан със самоубиец”, каза Стоянова, подчертавайки, че може да става въпрос за т.нар. „разширено самоубийство\".", "date": "2018.04.08", "title": "Разкази на българи в Мюнстер след инцидента"}
{"url": "https://www.actualno.com/america/djon-keli-e-zagubil-avtoriteta-si-v-belija-dom-news_668572.html", "text": "     Според тях, Кели не се е консултирал с никого относно неотдавнашните си решения за назначаване и освобождаване на ключови служители от администрацията. В публикацията се твърди още, че пенсионираният генерал е разгневил и Първата дама Мелания Тръмп с уволнението на личния асистент на съпруга й - Джон Манти.\r\nПо-рано в събота новинарският портал \"Аксиос\" съобщи, че на 28 март началникът на персонала на Белия дом е заплашил американския лидер Доналд Тръмп да подаде оставка.   Въпреки това, според \"Вашингтон поуст\", държавният глава все още се консултира с Кели по-често, отколкото с всяко друго длъжностно лице, и се вслушва в съветите му относно националната сигурност и имиграцията.", "date": "2018.04.08", "title": "Джон Кели е загубил \"авторитета си\" в Белия дом"}
{"url": "https://www.actualno.com/europe/prokuratura-napadateljat-ot-munster-e-imal-3-dela-news_668614.html", "text": "   Това заяви представителят на градската прокуратура .  „Престъпникът е бил известен на полицията. В Мюнстер срещу него са били възбудени три дела“, отбеляза тя. Адомайт уточни, че става дума за заплахи с физическо насилие, нанасяне на материални щети, а също така и бягство от пътно местопроизшествие.   Сега всички разследвания, които датират от периода 2015-2016 г., са прекратени. Говорителката на прокуратурата не разкри как именно ще приключат тези три процеса.   „Няма сведения, че вчерашното престъпление е имало политически подтекст“, подчерта Адомайт.\r\nНа 7 април 49-годишен германски гражданин с психични отклонение се вряза с микробуса си в група хора в Мюнстер. При инцидента загинаха трима души, включително нападателят, между 20 и 30 са пострадалите.    ", "date": "2018.04.08", "title": "Прокуратура: Нападателят от Мюнстер е имал 3 дела"}
{"url": "https://www.actualno.com/society/stotici-mirjani-ostanaha-do-kraja-na-slujbata-za-vyzkresenie-hristovo-v-rilskija-manastir-news_668608.html", "text": "   Това се случва за първи път от години, хората са останали до 3 часа сутринта, съобщи архимандрит Калистрат. Затова службата за така нареченото Второ Възкресение ще започне днес по-късно в 17 часа.  От сутринта стотици влязоха да запалят свещ в централния манастирски храм с молитва и пожелание за здраве.\r\nНякои са в Рилския манастир от два, три дни с нощуване:      \"Нощувахме, две нощи. Всичко беше прекрасно организирано, имаше много хора. Службата беше по канона\" - разказа туристка.\r\nСемейство от Самоковско беше докарало живо агне, дариха го на манастирското стадо:    \"Всяка година даряваме за здраве\".", "date": "2018.04.08", "title": "Стотици миряни останаха до края на службата за Възкресение Христово в Рилския манастир"}
{"url": "https://www.actualno.com/europe/putin-pozdravi-pravoslavnite-hristijani-za-vyzkresenie-hristovo-news_668609.html", "text": "   Този велик празник, олицетворяващ тържеството на живота, доброто и любовта, има огромно нравствено значение. Той пробужда вярата, надеждата, стремежа да се правят добрини, да се помага на ближния, се посочва в поздравленията на Путин.  Украинският президент Петро Порошенко присъства на пасхални богослужения в храмовете на Украинската православна църква на Киевската патриаршия, на Московската патриаршия и на униатската Украинска гръко-католическа църква, съобщи пресслужбата на Порошенко.   В поздравлението си Порошенко не забрави да спомене тежката икономическа криза в Украйна, предизвикана от Русия, но представи прекрасни перспективи, които се откривали пред страната, отбелязват информационните агенции.   ", "date": "2018.04.08", "title": "Путин поздрави православните християни за Възкресение Христово"}
{"url": "https://www.actualno.com/balkani/pylna-chanta-s-marihuana-zabravena-v-makedonski-avtobus-news_668620.html", "text": "     В чантата е имало четири опаковки с марихуана с тегло около 2 килограма. Никой от пътниците не припозна чантата за своя.   Македонската полиция изяснява случая.   ", "date": "2018.04.08", "title": "Пълна чанта с марихуана забравена в македонски автобус"}
{"url": "https://www.actualno.com/society/novo-srutvane-po-pytja-za-rilskija-manastir-nad-selo-pastra-news_668619.html", "text": "   Движението става в едната лента в посока към светата обител. Участъкът обаче не се почиства, само е обезопасен.  Ограничение на скоростта на това място, което и при завой, не е въведена. Няма екипи да почистват, защото се очакват нови срутвания, коментираха експерти. Целият скат там е нестабилен. Със сигурност ще се наложи да се прави укрепване още през пролетта.   Пътят Рила-Рилски манастир беше реновиран изцяло преди година. На много места са монтирани мрежи срещу падащи камъни. При обрушване на скатовете обаче някои скали поддават и се къртят, особено зимата и при обилни валежи. Тази пролет срутванията са почти ежедневие, казват водачи.   Комисия е огледала най-уязвимите места по трасето. Очаква се Агенция \"Пътна инфраструктура\" да предвиди средства за аварийно укрепване.", "date": "2018.04.08", "title": "Ново срутване по пътя за Рилския манастир над село Пастра"}
{"url": "https://www.actualno.com/scene/rysel-krou-razprodade-svoi-veshti-za-3-mln-dolara-pod-nadslov-izkustvoto-na-razvoda-news_668573.html", "text": "   Това съобщи в неделя официалният представител на австралийския клон на аукционната къща \"Сотбис\", обобщавайки резултатите от проведения предишният ден търг в Сидни, на който бяха разпродадени лични вещи на Кроу и реквизит от филмите, в които е участвал.  \"Продадени бяха близо 85% от общо 226-те лота за общата сума от 3 719 963 австралийски долара (приблизително 2,9 щатски)\", обяви представителят на \"Сотбис Австралия\".   По предложение на звездата аукционът беше наречен \"Изкуството на развода\" - все пак края на миналата година Кроу приключи окончателно 6-годишния си развод с австралийската актриса Даниел Спенсър, оставяйки й бая крупна сума в името на спокойствието си.     Сред елементите, които предизвикаха най-голям интерес сред купувачите и в крайна сметка се продадоха за сума, значително по-висока от първоначалната бяха - цигулката на капитан Джак Обри на филма \"Господар и командир: Далечният край на света\" за 135 хиляди долара; алуминиев меч Maximus и бутафорна колесница от филма \"Гладиатор\" - съответно за 85.4 хиляди и 79,3 хиляди долара; както и дървеният меч, с който Кроу се учи да се сражава по време на снимките на \"Гладиатор\" за 24.4 хиляди долара.       Актьорът бе изключително доволен от резултатите от търга, наричайки ги \"добър подарък на рождения си ден\" (На 7 април Кроу навърши 54 години - бел. авт).\r\n\"Не е никак лоша печалба за пет часа работа\", похвали се шеговито той в Twitter.", "date": "2018.04.08", "title": "Ръсел Кроу разпродаде свои вещи за 3 млн. долара под надслов \"Изкуството на развода\""}
{"url": "https://www.actualno.com/balkani/zaev-ima-samo-polojitelnite-neshta-ot-dogovora-s-bylgarija-ne-moje-da-vlezem-v-nato-kato-firom-news_668607.html", "text": "  Когато започнахме преговорите с Бойко Борисов за Договора за приятелство и добросъседство аз лично очаквах, че ще дойде някой \"булдозер отвън\", някой от приятелите ни от Европа, от САЩ, от някои други приятелски страни и институции. Но, успяхме сами. Успяха нашите екипи, с тяхното творчество, успяхме по всяка вероятност и с куража си. И днес виждаме, че сме били прави. Македония не загуби нищо, България също. Получихме 11.5 на сто увеличение на търговията между двете държави. Имаме все повече музикални и художествени инициативи от двете страни. Общините сътрудничат все повече. Бизнесмените инвестират и в двете държави. Буквално и в двете държави. Дори и да търсим отрицателни неща, няма да може да ги намерим. А, в същото време не може да изброим буквално, всички положителни аспекти.  Това казва македонският премиер Зоран Заев в интервю за държавната агенция в Скопие. Той се обявява за подобен подход и при преговорите с Гърция. \"Най-добре е да намерим решение на двустранно ниво. По този начин ще демонстрираме капацитет пред САЩ, пред ЕС и пред целия свят, че сме на ниво, че сме зрели хора. Че сме равноправни с целия демократичен свят. Не само ние, но и Гърция, защото това е в интерес и на двете държави\", подчертава Заев.   На въпроса \"Дали е възможно Македония да стане член на НАТО, с някакъв специален статут, ако не се реши въпроса за името?\" македонският министър-председател е категоричен: Това, което някои говорят по коридорите, че е възможно да влезем като ФИРОМ /Former Yugoslav Republic of Macedonia/, че ще се присъединим независимо от това дали ще решим спора, според мен това е невъзможно.   \"Когато при нас бе генералният секретар на НАТО Йенс Столтенберг той каза, че това няма как да стане. И това е много честен подход. Трябва да сме наясно, включително и аз, както и всички граждани на Македония - ако не намерим решение на проблема с Гърция, няма да получим покана за членство в Северноатлантическия пакт. Да, възможно е асоциирано членство, по модела на Швеция и други държави. Може да получим, както и през 2008-ма година Стратегическо партньорство със САЩ, Турция и други приятелски държави. Няма проблем за това, но нашето желание е членство в НАТО\", казва още македонският министър-председател Зоран Заев.", "date": "2018.04.08", "title": "Заев: Има само положителните неща от Договора с България, не може да влезем в НАТО като ФИРОМ"}
{"url": "https://www.actualno.com/europe/predotvratiha-teroristichen-akt-na-berlinskija-polumaraton-news_668628.html", "text": "     Властите са задържали общо четирима души, сред които и един главен заподозрян, който планирал да извърши атаки с нож срещу зрители и участници в бягането.   Жилището на един от четиримата е било претърсено от правоохранителните органи малко преди нападението.   По информация на германското издание заподозреният бил близък познат на тунизиеца Анис Амри, извършил нападението срещу коледен базар в Берлин през декември 2016 г., при което загинаха 12 души.\r\nМъжът отдавна бил под наблюдение от органите на реда, поради което не съществувала конкретна заплаха.       По данни на силите за сигурност той искал да отмъсти за смъртта на Амри, застрелян от полицията в Италия няколко дни след нападението в Берлин.", "date": "2018.04.08", "title": "Предотвратиха терористичен акт на Берлинския полумаратон"}
{"url": "https://www.actualno.com/moresport/trite-nokdauna-i-brutalnijat-nokautirasht-udar-na-tervel-pulev-video-news_668597.html", "text": "  Малко преди да настъпи българският боксьор Тервел Пулев записа една от най-впечатляващите си победи на професионалния ринг. По-малкият от братята Пулеви смачка от бой непобедения унгарец Ласло Пензеш и .  Българинът беше безкомпромисен на галавечерта във Виена и, въпреки че позволи в първите 30 секунди на своя съперник да нанесе няколко добри удара, Пулев влезе бързо в ритъм и в рамките на по-малко от 3 минути прати на 3 пъти в нокдаун своя съперник. Пензеш обаче продължи да се изправя и това позволи на Тервел да нанесе изключителна \"лява кука\", с която прати в несвяст своя съперник и мачът беше прекратен. Вижте    След мача българинът призна, че не е имал възможността да гледа мачове на своя съперник, а освен това разкри, че ще забави честотата на своите мачове, тъй като има няколко леки контузии, които обаче му пречат да е на 100%.   \"Съперникът беше напълно неизвестен. Нямахме дори негова снимка. Това ни  затрудни, защото не знаехме какво да очакваме. Трябваше ми време да  напасна играта си, да хвана дистанцията и да мога да контролирам мача.  Унгарцът тръгна директно напред, а аз бях предпазлив, защото не знаех  как ще подходи\", каза Тервел. ", "date": "2018.04.08", "title": "Трите нокдауна и бруталният нокаутиращ удар на Тервел Пулев (ВИДЕО)"}
{"url": "https://www.actualno.com/balkani/zemetresenie-48-po-rihter-beshe-useteno-v-severozapadna-turcija-news_668571.html", "text": "   Това сочат данните на Европейския средиземноморски сеизмологичен център.  По негови данни епицентърът на труса се намира на 15 км посока север от град Болу и на 147 км северозападно от столицата на страната - Анкара.   Подземната точка на стихията пък е на дълбочина 2 км.   Към момента няма информация за пострадали и разрушения.", "date": "2018.04.08", "title": "Земетресение 4,8 по Рихтер беше усетено в Северозападна Турция"}
{"url": "https://www.actualno.com/europe/es-obvini-sirija-i-nejnite-syuznici-v-izpolzvaneto-na-himichesko-oryjie-news_668629.html", "text": "   Това се казва в изявление на външнополитическата служба на ЕС, разпространено в Брюксел.  \"Съобщенията от Дума, подложена на атака и бомбардировка от силите на режима и неговите съюзници, свидетелстват, че голям брой граждански лица са били убити вчера вечерта, включително семейства, които са загинали в укритията, където са се крили. Доказателствата сочат за още една химическа атака на режима\", се казва в съобщението.\r\nВ него се подчертава, че ЕС е сериозно обезпокоен от продължаващото използване на химически оръжия, особено по отношение на гражданското население. „ЕС по най-решителен начин осъжда използването на химическо оръжия и призовава международната общност незабавно да предприеме ответните мерки“, се казва в изявлението.   Евросъюзът „призовава привържениците на режима – Русия и Иран – да използват своето влияние за предотвратяването на по-нататъшни атаки и за прекратяването на бойните действия и деескалация на насилието“.\r\n„Защитата на цивилните граждани трябва да бъде абсолютен приоритет. ЕС както и преди ще се бори срещу използването на химическо оръжие и за това виновните да понесат своята отговорност“, заключи ЕС.     Американският президент Доналд Тръмп възложи на Русия и Иран отговорността за подкрепата на сирийския президент Башар Асад. Той написа това в Туитър.\r\nСтопанинът на Белия дом посочва, че съобщенията за вероятната химическа атака са дошли от район, обкръжен от сирийската армия. „Президентът Путин, Русия и Иран отговарят за подкрепата на животното Асад“, каза Тръмп.    Американският президент поиска незабавно да бъде открит достъпът до района на предполагаемата химическа атака в Сирия за оказването на медицинска помощ на населението и за проверка на информацията за използването на забраненото оръжие. Генералният секретар на ООН Антониу Гутериш е разтревожен от твърденията за използването на отровни вещества в град Дума, Източна Гута и смята, че трябва да се проведе съответното разследване. Това се казва в изявление, публикувано от пресслужбата на световната организация. Гутериш е „дълбоко обезпокоен от възобновяването и задълбочаването на насилието в Дума в Източна Гута през последните 36 часа след период на относително спокойствие“, се казва в документа.\r\n„Постъпи информация, включително и за въздушни удари и обстрел на Дума, за гибелта на цивилни, разрушения на инфраструктурата и нападения, при които са повредени няколко медицински учреждения“, се посочва в изявлението. „Също така е бил обстрелван и Дамаск, съобщава се за смъртта на цивилни“. Генералният секретар призова всички страни да „прекратят огъня“.    Информацията за нова химическа атака в Сирия, за която хуманитарните организации обвиняват сирийската армия, е изфабрикувана. Това заяви руското външно министерство.   „Продължава информационните измами за използването на хлор или други отровни вещества от правителствените войски“, се посочва в изявлението, качено на сайта на руското външнополитическо ведомство.\r\nОбвиненията за химическата атака са неоснователни и насочени към това да „опазят терористите и непримиримата радикална опозиция, която се отказва от политическото урегулиране“, категорични са в Москва. „Военната намеса под фалшиви и изфабрикувани предлози ... може да доведе до най-тежки последици“, предупреждават от руското МВнР.\r\nОт своя страна руското министерство на отбраната също опроверга съобщенията за използването на химическо оръжие от сирийските войски в град Дума край Дамаск. Генерал-майор Юрий Евтушенко заяви, че информацията за използването на бомби с хлор се разпространява от т.нар. независими неправителствени организации, включително известните със своите фалшиви новини „Бели каски“.   По данни на руските военни днес започва операция по извеждането от Дума на бойците от групировката „Джейш ал-Ислям“ и изявленията за химическа атака се използват от някои западни държави за провала на тази операция. Иранските власти разглеждат обвиненията по адрес на Дамаск за предполагаема химическа атака в град Дума като част от нов заговор на Запада. Това заяви говорителят на външното министерство на Ислямската република Бахрам Хасеми, цитиран от агенция Фарс.\r\n„Подобни голословни твърдения и обвинения от страна на американците и редица западни страни разкриват нов заговор срещу сирийското правителство и народа на Сирия. Те са предлог за военни действия срещу тази страна, което, без съмнение, ще усложни положението в Сирия и региона“, подчерта той.", "date": "2018.04.08", "title": "ЕС обвини Сирия и нейните съюзници в използването на химическо оръжие"}
{"url": "https://www.actualno.com/society/radev-na-voskresenie-da-si-pojelaem-da-krepne-vjarata-nadejdata-i-lubovta-mejdu-vsichki-nas-news_668580.html", "text": "     Това написа в социалните мрежи президентът Румен Радев по повод светлия християнски празник.   В изпитанията да не губим надеждата си, защото всеки Великден ни връща упованието в справедливостта и живота.   Да обичаме ближния си, защото любовта е празна дума, ако не обърнем внимание на хората, които са непосредствено до нас, пожела още държавният глава.", "date": "2018.04.08", "title": "Радев: На Воскресение да си пожелаем да крепне вярата, надеждата и любовта между всички нас"}
{"url": "https://www.actualno.com/asia/desetki-ubiti-v-predpolagaema-himicheska-ataka-v-sirija-news_668584.html", "text": "     Доброволните спасителни формирования \"Бели каски\" са публикували в Twitter снимки, на които се виждат няколко човешки тела в мазе. Според съобщението броят на жертвите може да нарасне.   BBC отбелязва, че все още няма независимо потвърждение на информацията.   Сирийското правителство нарече твърденията за химическа атака \"изфабрикувани\"\r\nДържавният департамент на Съединените щати определи информациите като \"много тревожни\" и обяви, че Русия, която се сражава заедно със сирийското правителство, трябва да бъде държана отговорна за смъртоносните химикали, които се използват.       Руската информационна агенция \"Интерфакс\" написа, че Съединените щати приписват на Русия отговорността за евентуална химическа атака в Сирия.", "date": "2018.04.08", "title": "Десетки убити в предполагаема химическа атака в Сирия"}
{"url": "https://www.actualno.com/society/utre-sledobed-spirat-kamionite-po-naj-natovarenite-pytishta-news_668588.html", "text": "   Това съобщиха от пресцентъра на Агенция \"Пътна инфраструктура\".  Целта е повишаване на безопасността при пътуване и увеличаване на пропускателната способност на инфраструктурата. Необходимо е шофьорите да карат внимателно и със съобразена скорост, спазвайки въведените ограничения, пътната сигнализация и указанията на „Пътна полиция“, която следи и предприема необходимите действия за организацията на трафика.\r\nДвижението на МПС над 12 тона ще е ограничено по следните направления:   - автомагистралите;\r\n- път I-1 с. Ребърково - Ботевград, като движението се пренасочва по път II-16 Ребърково - Своге - София;    - път I-1 - етапна връзка на лот 2 на АМ „Струма“ при Благоевград - ГКПП „Кулата“;\r\n- път I-4 п. в. „Коритна“ - Велико Търново - Шумен;\r\n- път I-5 Русе - Велико Търново;    - път I-8 ГКПП „Калотина“ - София;   - път I-9 Варна - Бургас;\r\n- път II-18 Околовръстен път на град София;\r\n- път II-99 Бургас - Царево.\r\nЗабраната не важи за МПС, превозващи бързоразвалящи се хранителни продукти и товари на температурен режим, живи животни и опасни товари (ADR).   За улеснение на трафика през Владая - по път I-1 (Е-79), на 9 април от 10.00 часа до 20.00 часа ще има две ленти за прибиращите се към София.   По този начин пристигащите в столицата шофьори ще могат да пътуват по-удобно и безопасно. Алтернативен маршрут на първокласния път през Владая е АМ „Люлин“.\r\nНа 9 април от 14.00 часа до 20.00 часа на АМ „Люлин“, в участъка от км 9+350 до км 10+875, ще има две ленти за движение в посока София и една за Перник. Целта е улеснение на трафика и повишаване на безопасността на движение в района на активизиралия се свлачищен процес при км 9+600 на магистралата. Необходимо е шофьорите да карат внимателно и стриктно да спазват поставената сигнализация и въведеното ограничение на скоростта от 50 км/ч.\r\nАлтернативният маршрут за тежкотоварни автомобили до 12 тона е по път I-1 от пътен възел Драгичево – Владая – София и обратно, а за леки автомобили по път III-1801 Перник - Мало Бучино - Суходол и обратно. Карта с временната организация на движението по участъците от републиканската пътна мрежа в празничните дни през 2018 г. е достъпна тук.", "date": "2018.04.08", "title": "Утре следобед спират камионите по най-натоварените пътища "}
{"url": "https://www.actualno.com/viewpoint/sporyt-za-velikden-news_668596.html", "text": "  Вече 19 века спорът между православието и католиците кога точно трябва да се чества Великден остава нерешен. Христовото Възкресение е обявено за най-големия християнски празник още от времето на първите апостоли. Тогавашните християни много държат Великден да не съвпада с датата на празнуване на Пасха – празника на предалите Христос евреи. Това и досега е железен канон за всички християнски църкви.      По време на Вселенския събор в Никея през 325 година проблемът сякаш е решен - оттогава до днес Възкресението Христово се чества в неделя, а точната дата е различна всяка година. Тя винаги се изчислява така, че да не съвпадне с еврейската Пасха и да бъде след пролетното равноденствие.   Разминаването между църковните календари на католици и православни се обяснява с факта, че от 16-ти век на Запад датата на Великден се определя по Григорианския календар, докато на Изток продължават да използват Юлианския. Юлианският календар отдавна е „превъртян” с 13 дни напред, но дори и поправен, той се различава от Григорианския.\r\n„Макар и далеч от съвременните комуникации, първото хилядолетие на християнството е най-благодатното време по отношение на неговата цялост и неделимост. В наши дни на всеки две или три години става така, че католици и православни празнуват заедно Великден. Много по-важен е обаче въпросът за смисъла на празника. Спекулациите възникват тогава, когато се сравняват Рождество Христово и Възкресение Христово и се спори коя църква на кой от двата празника държи повече. Според мен няма никакво съмнение, че Великден е по-важният празник, защото тогава приключва изкупителното дело за спасението на човечеството, което е започнало на Рождество и е извършено от нашия Бог Исус Христос”, казва доцентът по богословие Павел Павлов.        „Разликите при богослужението по време на православния и католическия Великден са нараснали много през вековете на разделение между християнския Изток и Запад. Те са дори в самия начин и в часа на извършване на ритуала, както и в литургичния чин, по който се извършва богослужението. В православните страни Възкресението Христово се посреща след полунощ на събота срещу неделя, но никога преди изгрев слънце. В някои гръцки манастири по обичаи, останали от времето на Византия, бият камбаните за Христовото Възкресение чак в 3 часа сутринта. Западните християни си казват „Христос возкресе” едва в неделната утрин сред изгрев слънце. Всъщност за православните християни честването на Великден започва в 14 часа на Велика събота в Йерусалим, когато по време на литургията слиза Благодатният огън, който свети, но не изгаря. Това е знакът, че Господ не е изоставил човечеството”, разказва богословът.\r\nСимволите на всички дни от Страстната седмица са еднакви за всички християни – на Велики четвъртък се чества Тайната вечеря, на Разпети петък – опелото и погребението на Спасителя, а съботата навсякъде е най-дългият ден за вярващите, които очакват Възкресението. Днес римокатолическата църква използва много по-олекотен, кратък и даващ възможност за множество повторения „протокол” при изпълнението на великденските свети литургии, наречени меси. За сравнение - и досега в православния свят в един храм от един свещеник може да се извърши само една света литургия в рамките на един ден.        Разликите в честването на Великден в християнския Изток и Запад осезаемо нарастват след падането на Константинопол по време на Четвъртия кръстоносен поход и особено след Реформацията в Западна Европа през 16-ти век, в резултат на която се появява протестантството.\r\n„Яйцето обаче остава вечният християнски символ на новия живот по подобие на Христовото Възкресение. Още от най-ранното християнство знаем за червеното яйце, което Света Мария-Магдалена подарява на римския император Тиберий. Яйцето и днес остава универсалната украса на целия християнски свят по Великден”, казва доцент Павлов. ”Любопитно е, че възприетото на някои места в християнския свят агнешко месо като блюдо по време на Великденския празник всъщност е заимствано от евреите, които празнуват своята Пасха с месото на „жертвения агнец” в памет на чудодейното бягство на народа на Мойсей от Египет”, заключава доцентът по богословие в Софийския университет. ", "date": "2018.04.08", "title": "Спорът за Великден"}
{"url": "https://www.actualno.com/africa/trima-zaginaha-sled-strelba-v-avtobus-v-sasht-news_668576.html", "text": "   По данни на полицията, инцидентът се е случил през нощта в събота.  Шофьорът на автобуса, нает от пътниците предишната вечер, е подал сигналът към полицията.   Понастоящем се провежда разследване и е издадена заповед за арест на стрелеца, чиято самоличност вече е установена. Става дума за 22-годишен чернокож младеж на име Рахим Кинг.   ", "date": "2018.04.08", "title": "Трима загинаха след стрелба в автобус в САЩ"}
{"url": "https://www.actualno.com/europe/oficialno-njama-postradali-bylgari-pri-napadenieto-v-munster-news_668603.html", "text": "   Това съобщи генералният ни консул във Франкфурт на Майн след проведен разговор с полицията в Мюнстер.  Вчера на открито в старата част на града. Трима души, включително и извършителят загинаха, а други 20 са ранени, след като камион се вряза в тълпа в Мюнстер.   Българка, която живее в Мюнстер, се разминала на косъм от трагедията. Нейното семейство дошло на гости за празниците и се разхождали в слънчевото време. Баща й предложил да седната в заведението, където по-късно се разрази трагедията.   \"Нещо отвътре ми подсказваше, че трябва да продължим напред. 200 метра повървяхме и чухме суматоха. Разхвърчаха се линейки, пожарна, полиция. Започнаха да отцепват района. Имаше много тежковъоръжени полицаи. Над нас летяха два хеликоптера, единият, от които застана на място и остана така повече от час и половина, снимайки ежесекундно мястото на престъплението\", разказа Пенка пред Нова телевизия", "date": "2018.04.08", "title": "Официално: Няма пострадали българи при нападението в Мюнстер"}
{"url": "https://www.actualno.com/europe/svetyt-izkaza-syboleznovanija-na-germanija-za-atentata-news_668579.html", "text": "     Френският президент Еманюел Макрон изрази в Twitter своите съболезнования към Германия във връзка с вчерашната атака в Мюнстер, при която камион се вряза в група хора и причини смъртта на двама души, а 20 бяха ранени, предаде Франс прес.   \"Всички мои мисли са за жертвите от атаката в Мюнстер. Франция споделя страданието на Германия\", написа Макрон.   Съболезнования поднесе и президентът на Русия Владимир Путин. В телеграма до германския президент Франк-Валтер Щайнмайер руският държавен глава отправя и пожелания за скорошно оздравяване на всички пострадали, съобщи пресслужбата на Кремъл.\r\nНа сайта на Европейската комисия нейният председател Жан-Клод Юнкер изказа благодарност на всички, които помагат на пострадалите в този труден момент.       Своето съчувствие изрази в Twitter и генералният секретар на НАТО Йенс Столтенберг.\r\nСъщо в Туитър германският канцлер Ангела Меркел заяви, че е дълбоко потресена от ужасните събития в Мюнстер. Тя увери, че ще бъде направено всичко за изясняването на случая и за да бъде оказана подкрепа на пострадалите и техните близки.", "date": "2018.04.08", "title": "Светът изказа съболезнования на Германия за атентата"}
{"url": "https://www.actualno.com/europe/olivie-for-stana-lider-na-frenskite-socialisti-news_668593.html", "text": "   78 партиен конгрес се състоя в парижкото предградия Обервил.  Социалистите смятат, че Фор, който е близък до бившия френски президент Франсоа Оланд, може да вдъхне нови сили на партията след чувствителните поражения на президентските и парламентарните избори миналата година. Ръководството на социалистите искат на следващите парламентарни избори отново да играят водеща роля.   На президентските избори кандидатът на социалистите Беноа Амон получи на първи тур скромните 6,36%, което го нареди едва на пето място. На изборите за Национално събрание соцпартията взе 5,20%, което й осигури само 30 мандата.   ", "date": "2018.04.08", "title": "Оливие Фор стана лидер на френските социалисти"}
{"url": "https://www.actualno.com/society/myj-zagina-pri-pojar-v-polski-trymbesh-news_668591.html", "text": "  Мъж е загинал при пожар в дома си в град Полски Тръмбеш. Сигналът за инцидента е подаден вчера на тел. 112, съобщи \"Фокус\".  Къщата се намира на улица „Христо Козлев“ в града. Причините за пожара, при който е загинал собственикът, все още се  установяват. Огънят е унищожил мебели и други вещи в дома.   Пожарът е потушен от екип на пожарната в Полски Тръмбеш, а мястото е посетено от дежурния инспектор. Работата по случая продължават контролните и разследващи органи.   От Великотърновската пожарна уточниха, че посрещането на Великденските празници в областта е преминало без инциденти.", "date": "2018.04.08", "title": "Мъж загина при пожар в Полски Тръмбеш"}
{"url": "https://www.actualno.com/asia/teheran-zapadyt-gotvi-nov-zagovor-sreshtu-sirija-news_668630.html", "text": "   Това заяви говорителят на външното министерство на Ислямската република Бахрам Хасеми, цитиран от агенция Фарс.  „Подобни голословни твърдения и обвинения от страна на американците и редица западни страни разкриват нов заговор срещу сирийското правителство и народа на Сирия. Те са предлог за военни действия срещу тази страна, което, без съмнение, ще усложни положението в Сирия и региона“, подчерта той.   Европейският съюз обвини Сирия и нейните съюзници за химическа атака в град Дума, при която са загинали около 70 души. От своя страна американският президент Доналд Тръмп поиска от Дамаск да предостави достъп до района, за да се окаже медицинска помощ на пострадалите. Той заяви, че вина за случилото се носят Русия и Иран, които подкрепят „животното Асад“. По-късно днес се очаква президентската администрация и екипът за национална сигурност да обсъдят положението в арабската държава.   Генералният секретар на ООН Антониу Гутериш поиска разследване, за да се установи дали наистина е използвано химическо оръжие.\r\nРуското външно министерство на свой ред обяви, че сме свидетели на поредната изфабрикувана информация, която има за цел допълнително да навреди на Сирия и процеса на урегулиране.       ", "date": "2018.04.08", "title": "Техеран: Западът готви нов заговор срещу Сирия"}
{"url": "https://www.actualno.com/america/stremejyt-kym-stabilnost-shte-prinudi-sasht-da-poddyrja-konstruktivni-kontakti-s-rusija-i-kitaj-news_668577.html", "text": "   Това мнение изрази Кент Кълдър – ръководител на американския Център за източноазиатски изследвания „Едуин Рейшауер“, по време на Азиатския икономически форум в Боао.  \"С нарастващата конфронтация между САЩ и Русия, където търканията стават все по-осезаеми, аз все още вярвам, че необходимостта от запазването на стабилността в международната система ще продължи да играе ключова роля - каза той. - Ето защо, на фона на променящия се свят, взаимоотношенията в рамките на триъгълника \"САЩ-Русия-Китай\", ще станат по-променливи, ще добият по-конструктивен характер.\"   Експертът не изключи, че предвид нарастващия натиск от страна на Вашингтон върху Москва и Пекин, наред със сближаването на Русия и Китай, конфронтацията между двете страни и САЩ може да се засили. Въпреки това, Кълдър смята, че президентът на САЩ, Доналд Тръмп, трябва да се вземе предвид отговорността си като държавен глава, а не да се съсредоточава върху рискованата политика, която налага на международната сцена.   Напоследък Съединените щати продължават да заемат твърда позиция срещу Русия и насърчават други страни да се присъединят към тях. В същото време Тръмп неотдавна заяви, че подобряването на отношенията между Вашингтон и Москва \"ще бъде полезно за света\".", "date": "2018.04.08", "title": "Стремежът към стабилност ще принуди САЩ да поддържа конструктивни контакти с Русия и Китай"}
{"url": "https://www.actualno.com/society/patriarh-neofit-neka-vsichki-da-izpitat-radostta-ot-hristovoto-vyzkresenie-news_668601.html", "text": "     Това каза патриарх Неофит преди богослужението в църквата \"Св. Неделя\" на Второ Възкресение Христово. Патриархът поздрави вярващите пред храма с думите: \"Христос Воскресе\", а те му отвърнаха, както повелява традицията с \"Воистина Воскресе\". На тази служба Евангелието се чете на различни езици – днес бе прочетено на 10 езика, по традиция софийският митрополит и патриарх Неофит чете Евангелието на Черковнославянски.   Нарича се \"второ\", тъй като за втори път след полунощ звучи евангелският текст, благовествуващ за възкръсналия Христос. На това тържествено богослужение евангелието се повтаря на различни езици, като смисълът е словото Божие и вестта за възкръсналия Христос да достигнат до всички народи, до цялото човечество.   ", "date": "2018.04.08", "title": "Патриарх Неофит: Нека всички да изпитат радостта от Христовото Възкресение "}
{"url": "https://www.actualno.com/society/tradicionno-velikdensko-gmurkane-se-provejda-kraj-primorsko-news_668585.html", "text": "     Водолазите ще почетат Великден в подводния параклис \"Свети Николай чудотворец\". Святото място в живописния залив ще събере любителите на този спорт от цялата страна. Те ще се гмурнат на пет метра дълбочина, съобщи Тодор Попов от водолазен център \"Посейдон\":   \"Каним всеки, който иска да дойде. Великден ще го отпразнуваме под вода с бой с яйца, ядене на козунак под вода и пиене на шампанско под вода. Използваме една база, която е много хубава с бунгала, поканили сме водолази, които искат да дойдат за почивните дни\".   Водолазите ще се гмурнат и до скулптурата на Русалка, която е в близост до подводния параклис и е една от атракциите на Приморско за любителите на дайвинга.", "date": "2018.04.08", "title": "Традиционно великденско гмуркане се провежда край Приморско"}
{"url": "https://www.actualno.com/europe/policijata-evakuira-26-hil-jiteli-na-germanski-grad-zaradi-bomba-news_668613.html", "text": "     Британската бомба с тегло 1,8 тона е открита в двора на къща преди седмица и половина. Тя се е намирала на дълбочина 80 см, по тази причина детонацията може да доведе до големи разрушения.   Властите обявиха евакуация в радиус от 1,5 км от бомбата. Сред подлежащите на евакуация учреждения са две болници, няколко дома за възрастни хора и университет. Освен това, жителите на отделни райони на историческия център на града също трябва да напуснат своите домове.   Организирани са временни укрития за евакуираните. Полицията, пожарните, служителите на спешните служби и над 1000 доброволци следят за това хората да напуснат опасната зона.\r\nЕжегодно на територията на ФРГ се обезвреждат около 5,5 хиляди невзривени боеприпаси. На територията на страната са останали хиляди подобни. По време на Втората световна война над Германия са пуснати над 2 милиона бомби, около 5% от тях, т.е. 100 000, не са се взривили.       ", "date": "2018.04.08", "title": "Полицията евакуира 26 хил. жители на германски град заради бомба"}
{"url": "https://www.actualno.com/europe/protest-sreshtu-abortite-v-praga-sybra-poveche-ot-5-hil-dushi-news_668569.html", "text": "   Демонстрацията бе подкрепена и от местните глави на католическата църква.  Протестиращите маршируваха по централните улици на чешката столица и завършиха протеста си на Вацлавския площад. Застаналите зад микрофона участници изтъкнаха необходимостта от опазването на \"традиционните християнски ценности в обществото\" и\" специалната грижа на държавата по отношение на многодетните семейства\".   Те отбелязаха, също така засилващата се тенденция за намаляване на броя на абортите в страната, а също така посочиха и рискът от засилването на позициите на исляма в Европа, които \"нарушават правата на жените\".   ", "date": "2018.04.08", "title": "Протест срещу абортите в Прага събра повече от 5 хил. души"}
{"url": "https://www.actualno.com/celebrate/chestito-vyzkresenie-hristovo-news_668545.html", "text": "   .  Великден е известен още като Възкресение Христово и Пасха. Празникът се чества на третия ден, след като Иисус Христос е разпънат и погребан. Празната гробница е видяна от жените мироносици, посетили гроба на Спасителя. След възкресението Христос се явява на Мария Магдалена, а после и на апостолите.   Иисус Христос е възкръснал след еврейския празник Песах, затова християнският празник е в зависимост от еврейския. Пасхата, или Песах, е празник във връзка с Изхода от Египет – бягството на евреите под водачеството на Моисей от Древен Египет. На Първия вселенски събор от 325 г. се решава Възкресението Христово да се чества в неделния ден след първото пълнолуние след пролетното равноденствие. Ако Великден по някаква причина не може да бъде в неделния ден след Песах, то според решенията на събора би трябвало да бъде отслужван един месец по-късно.   Според църквата възкресението на Иисус Христос е онзи исторически факт, който дава основа на цялото християнство. Св. ап. Павел разбирайки, че целият смисъл на християнството е неразривно свързан с Христовото Възкресение пише: \"Ако... Христос не е възкръснал, суетна е вярата ви...\"     Подготовката за честване на Великден започва в седмицата преди самия празник, като самата седмица се нарича „Страстна седмица”. Празнува се 3 дни. Вечерта преди полунощ в събота се отслужва тържествено богослужение, всички светлини в храма се изгасяват и малко преди полунощ свещеникът изнася запален трисвещник с думите (пеейки) . Последованието, свързано със запалването на свещите, е заимствано от подобно, което се извършва в Йерусалим, в храма „Св. Възкресение“, при слизането на Благодатния огън. От трисвещника всички присъстващи палят своите свещи (които по традиция носят по домовете си). При пеене на тропара всички излизат от храма. Точно в полунощ и извън храма при биене на камбаните свещеникът обявява Възкресението с думите „Христос Воскресе“. При обявяването на Възкресението се пее празничният тропар и се обикаля кръстопоклонно иконата на Въскресението, положена на специален аналой, след това се чете Евангелие и Апостол. После свещеникът чука на храмовите врата с думите \" Подигнете, порти, горнището си, поДигнете се, вечни порти, и ще влезе Царят на славата!\", на което подучено лице отвръща \"Кой е този Цар Славата?\". Хората влизат с песнопения в храма, за да се извърши литургията на празника.    Разбира се, Великден е известен най-вече сред най-малките като празника, на който се яде козунак и се боядисват яйца, като миряните „се борят” с тях – най-забавната част от празника.    Според преданието за първото великденско яйце, Мария Магдалена поднесла яйца на римския император Тиберий и му казала за възкръсването на Христос, а императорът казал, че това е невъзможно и ако е така, яйцето от кокошка, което държи, трябва да стане червено - и то станало. Затова червеният цвят за великденските яйца е и основен – първото яйце винаги се боядисва в червено.\r\nВеликденските яйца се боядисват в четвъртък или събота преди Великден. И могат да се консумират едва когато настъпи самият Великден, в неговото навечерие и през седмицата след това. Яйцето се използва като символ на началото на нов живот, също както излиза нов живот от яйцето излюпено от кокошката.   Няма точна запазена дата, от която да е известно, че хората са започнали да боядисват яйца. Има исторически и археологически данни, че яйцата са се багрили и дарявали още в Древен Египет, Персия, Рим, Китай и Гърция. Ритуалите, свързани с тях, символизирали раждането на живота.\r\nОбредните хлябове също са неотменна част от традициите на Великден. Обикновено се правят в кръгла форма и се украсяват с плетеници, като в средата им се слага червено яйце. В България по традиция се замесват в четвъртъка преди Великден. .", "date": "2018.04.08", "title": "Честито Възкресение Христово!"}
{"url": "https://www.actualno.com/society/smjana-na-softuer-moje-da-zatrudni-preminavaneto-prez-granichnite-punktove-news_668556.html", "text": "   Това се разбира от съобщение на Агенция \"Митници\", публикувано на сайта й на 23 март.  Модулът \"Пътни такси и разрешителен режим\" преминава от автоматична работа на ръчен режим в периода от 20:00 ч. на 8.04.2018 г. до 08:00 ч. на 10.04.2018 г.   За посочения период до приключване на техническите процедури обработката на пътни превозни средства ще продължи, като ще се извършва по аварийна процедура (ръчна обработка). На всички пунктове за посочения период пътните и винетните такси ще бъдат плащани в брой. За периода Агенция \"Митници\" ще подсигури допълнително служители на всички трасета за ръчна обработка на товарните автомобили при контрол на пътните такси и разрешителния режим, уверява ведомството.   Оттам се извиняват за причиненото неудобство, което може да доведе до колони чакащи автомобили и съответно загубено време за преминаващите границите на страната.\r\nТехническите процедури са свързани с миграция на база данни към нов сървър с по-добри параметри и са част от изпълнение на дейности по Проект 8.2.1 \"Предоставяне на експертиза за намаляване на натовареността на базата данни на модул ПТРР\", се допълва в съобщението. Цялостното изпълнение на проекта, който включвал и други дейности, ще доведе до ускоряване на обработката на превозни средства при контрол на пътните такси и разрешителния режим, посочва агенцията в съобщението си.       ", "date": "2018.04.08", "title": "Смяна на софтуер може да затрудни преминаването през граничните пунктове"}
{"url": "https://www.actualno.com/europe/konservatorite-ot-hdshss-usilvat-natiska-vyrhu-merkel-news_668598.html", "text": "     На среща в град Шветцинген, във федералната провинция Баден-Вюртемберг, те приеха „Консервативен манифест“ с искане за отказ от настоящата центристка политика, провеждана от канцлерката.   Около стотина участници в срещата се обявиха за бърза и последователна депортация на нелегалните мигранти и за отмяна на двойното гражданство.   „Бракът и семейството са най-важните основи на нашето общество. При това ние смятаме моделът „баща, майка, деца“ за един от базовите устои на обществения ред“, се подчертава в манифеста.\r\nПо повод на призива за възстановяването на наборната служба във ФРГ делегатите не успяха да постигнат консенсус и решиха да проучат въпроса по-подробно преди да вземат окончателно решение.    ", "date": "2018.04.08", "title": "Консерваторите от ХДС/ХСС усилват натиска върху Меркел"}
{"url": "https://www.actualno.com/society/prognoza-za-vremeto-8-april-nedelja-news_668558.html", "text": "     Ще продължи да духа до умерен, в източните райони и временно силен вятър от изток-североизток. Максималните температури ще бъдат между 18° и 23°, по морския бряг от 13° до 21°, в София около 19°. Такава е прогнозата за времето на Националния институт по метеорология и хидрология (НИМХ) при БАН.   Над Черноморието облачността ще е променлива. Без валежи. Ще духа умерен и временно силен североизточен вятър. Максималните температури ще са между 13° и 21°. Температурата на морската вода е около 10°. Вълнението на морето ще бъде 3-4 бала.   Над планините ще бъде предимно слънчево, с временни увеличения на облачността. Валеж е малко вероятен. Ще духа умерен вятър от източната четвърт. Максималната температура на височина 1200 метра ще около 12°, на 2000 метра – около 6°.", "date": "2018.04.08", "title": "Прогноза за времето - 8 април (неделя)"}
{"url": "https://www.actualno.com/society/borisov-neka-delata-ni-bydat-vodeni-ot-dobroto-news_668560.html", "text": "     \"Христос Воскресе! На този светъл празник пожелавам на всички много здраве, благополучие и щастие. Нека делата ни бъдат водени от доброто\", написа Борисов в собствения си профил в социалните мрежи.   ", "date": "2018.04.08", "title": "Борисов: Нека делата ни бъдат водени от доброто"}
{"url": "https://www.actualno.com/europe/zapochna-izbornijat-den-v-ungarija-news_668561.html", "text": "   На гражданите на републиката им предстои да изберат политическите партии, които ще си разделят помежду си 199-те места в парламента, ще издигнат новия министър-председател на страната и по този начин ще определят бъдещата динамика и посока на развитие на държавата си.  Избирателните секции на цялата територия на Унгария са отворени от 06:00 ч. местно време (07:00 ч, българско време) и ще продължат да работят до 19:00 часа. Както се съобщава от Националната избирателна комисия (НЕК), наблюдението на волята на гражданите в изборите за Народно събрание ще бъде осъществено от 166 международни наблюдатели.   Според прогнозите на Института за обществено мнение \"Несоптон\" избирателната активност днес се очаква да бъде около 65%.   Що се отнася до потенциалните победители - за момента коалицията от управляващите партии - \"Фидес - Унгарски граждански съюз\" и Християндемократическа народна партия, се смята за безспорен фаворит. Благодарение на антиимигрантската си, отчасти антисемистка програма партията на настоящия министър-председател Виктор Орбан е на път да спечели цели 50% от гласовете на унгарците, а с това и трети пореден мандат. Конспирацията, че Джордж Сорос, милиардер и политически активист, дърпа струните на международна мрежа от либерални групи, за да може Унгария да отслаби независимостта си, християнската си култура и идентичност, също допринася за обединението на унгарския народ в полза на Орбан.\r\nНа второ място най-вероятно ще се нареди кандидатът на блока на Унгарската социалистическа партия и \"Диалог в името на Унгария\" Гергей Карачон с 13%, а на трето - лидерът на движението \"За по-добра Унгария\" (\"Йобик\") Габор Вона, за когото се очаква да спечели подкрепата на 8% от гласоподавателите.       ", "date": "2018.04.08", "title": "Започна изборният ден в Унгария"}
{"url": "https://www.actualno.com/europe/erdogan-shte-poseti-velikobritanija-prez-maj-news_668562.html", "text": "   Визитата на Ердоган идва на фона на отказа на Анкара да признае участието на Русия в срещу бившия руски агент Сергей Скрипал.  \"Очакваме с нетърпение това посещение\", заяви президентският говорител Ибрахим Калин пред чуждестранни репортери в Истанбул. Калин обаче отново потвърди нежеланието на Турция да последва Лондон и повечето съюзници от ЕС, като обвини Русия за отравянето на Скрипал.   \"Дискусиите все още продължават. Въпросът за това кой точно го е направил и каква е причината за това, все още не е решен\", изтъкна той.   \"Имаме добри отношения с Русия, имаме добри отношения и с Обединеното кралство. Не ни се иска да виждаме по-нататъшно напрежение между две страни, с които имаме добри отношения\", каза Калин.", "date": "2018.04.08", "title": "Ердоган ще посети Великобритания през май"}
{"url": "https://www.actualno.com/balkani/zoran-zaev-ima-pridvijvane-napred-po-spora-za-imeto-na-makedonija-news_668549.html", "text": "  Премиерът на Македония Зоран Заев е оптимист след срещата между министрите на външните работи на бившата югорепублика и Гърция Никола Димитров и Никос Коцияс във Виена за разрешаване на спора за името, тъй като, както каза той, те са отворили душите си и са представили истинските си позиции, предава \"Фокус\".  \"Знаем кое е възможно и кое е невъзможно. Така че имаме придвижване напред. Надявам се министрите да се видят повторно, вероятно в Охрид на 11 и 12 април. Незнам дали срещата е потвърдена, знам, че засега това е планът, но трябва да се разберем допълнително. Продължаваме напред, месеците са пред нас. Убеден съм, че ако направим усилия, ако държим сметка за нашите партньори от Гърция, това, което се договорим, ще мине и през институциите. Но и те трябва да държат сметка за нас, защото това, което договорим, трябва да мине през институциите и през гражданите и в Гърция, и в Македония. Това е начинът за решаване на проблема\", заяви Заев, отговаряйки на репортерски въпроси при посещението си в Щип в събота.   Той вярва, че ще се намери решение, което ще запази достойнството и идентичността и на двете страни.   ", "date": "2018.04.08", "title": "Зоран Заев: Има придвижване напред по спора за името на Македония"}
{"url": "https://www.actualno.com/society/voennoslujeshti-ot-suhopytnite-vojski-unishtojiha-nevzriven-boepripas-news_668594.html", "text": "   Модулното формирование, с ръководител старши лейтенант Милен Сотиров, беше активирано в 08:00 ч. тази сутрин.  Специализираният екип извърши разузнаване, транспортиране и унищожаване на силно корозирала граната Ф–1 /тип „Лимонка”/, намерена в частен дом в село Деков, община Белене, Плевенско, съобщи БО.   При стриктно спазване на мерките за безопасност, невзривеният боеприпас беше унищожен на обезопасено място в района на полигон „Учебни полета” към формированието.   ", "date": "2018.04.08", "title": "Военнослужещи от Сухопътните войски унищожиха невзривен боеприпас"}
{"url": "https://www.actualno.com/europe/njama-danni-napadenieto-v-munster-da-e-teroristichen-akt-news_668574.html", "text": "     49-годишен германски гражданин, без имигрантски произход, без връзки с терористични организации и без контакти с радикални ислямисти. Преди години мъжът направил опит да се самоубие, а след преминал психиатрично лечение. Засега това се знае за нападателя от Мюнстер.   Според някои германски медии при обиска в дома му полицаите открили автомат Калашников. Тази информация обаче не е официално потвърдена. Разследващите отхвърлиха и твърденията, че издирват съучастници на шофьора. Невярно се оказа и съобщението, че в автомобила са били открити експлозиви.   Инцидентът стана в старинната част на университетския град Мюнстер, в една от най-оживените зони. Мъжът атакува масите пред ресторант. Двама души загинаха на място, а около 30 са ранени. Шофьорът се самоуби преди да дойдат полицейските екипи.\r\nПо това време в района на ресторанта имало много полицаи, заради планирана демонстрация на кюрди. Властите съобщиха, че не са открили връзка между нападателя и протеста.       ", "date": "2018.04.08", "title": "Няма данни нападението в Мюнстер да е терористичен акт"}
{"url": "https://www.actualno.com/society/novinite-naj-vajnoto-za-denja-8-april-news_668633.html", "text": "      Христос Воскресе, Воистина Воскресе – с тези святи думи България и целият православен свят посрещат един от най-светлите християнски празници – Великден.    На този хубав слънчев ден, когато се радваме на Христовото Възкресение, пожелавам на всички от сърце да изпитат тази радост и да живеят с нея.     Германската полиция предотврати терористично нападение срещу Берлинския полумаратон днес, съобщи в. Die Welt.     Полицията претърси жилището на нападателя, който вчера вряза мини вана си в хора, уби двама души и рани около 30. Той е имал психични отклонения, работил е като графичен дизайнер. Няма пострадали българи при вчерашния инцидент в германския град Мюнстер. Това съобщи генералният ни консул във Франкфурт на Майн Стефан Димитров след проведен разговор с полицията в Мюнстер. Великобритания обмисля да предложи на бившия руски шпионин Сергей Скрипал и дъщеря му Юлия, които пострадаха при опит за отравяне, нови идентичности и нов живот в САЩ.    Спасителни екипи и лекари, цитирани от BBC, твърдят, че най-малко 70 души са загинали в Сирия при предполагаема атака с газ в контролирания от бунтовниците град Дума в Източна Гута. Русия и Иран подкрепят \"животното\" Башар Асад. Така коментира държавният глава на САЩ Доналд Тръмп в Twitter информацията за извършена химическа атака в сирийския град Дума. ", "date": "2018.04.08", "title": "Новините: Най-важното за деня, 8 април"}
{"url": "https://www.actualno.com/asia/izraelskata-armija-zadyrja-28-zapodozreni-za-terorizym-news_668592.html", "text": "   Това съобщи пресслужбата на Армията за отбрана на Израел.  „Армейски части, граничната полиция и службата за обща сигурност ШАБАК арестува 28 издирвани палестинци, които са заподозрени за терористична дейност, масов терор и насилствени безредици по отношения на гражданските лица и войници“, се казва в съобщението. Военните добавиха, че задържаните са изпратени на разпит.   Ситуацията в зоната израелско-палестинския конфликт се изостри през септември 2015 г. От тогава са извършени над 300 нападения с използването на хладно и огнестрелно оръжие, взривни устройства, а също така автомобили в качеството на тарани в Израел и на Западния бряг. В резултат на тези нападения са убити над 50 израелски граждани и чужденци.   Обстановката значително се усложни след като американският президент Доналд Тръмп взе на 6 декември 2017 г. решение да премести посолството на САЩ в Йерусалим.", "date": "2018.04.08", "title": "Израелската армия задържа 28 заподозрени за тероризъм"}
{"url": "https://www.actualno.com/asia/sasht-sa-raztrevojeni-ot-eventualnata-upotreba-na-himicheski-oryjija-v-iztochna-guta-news_668578.html", "text": "   Това съобщи в събота представител от пресслужбата на американското външно министерство за ТАСС.  \"Тази сутрин видяхме множество, изключително смущаващи съобщения за още едно нападение с евентуална употреба на химически оръжия в близост до болницата в Дума (Сирия). В докладите на редица групи и медицински лица на места са посочени най-малко 40 убити и стотици ранени\", заяви той.   Представителят на Държавния департамент отбеляза още, че ведомството му \" \". Той отново припомни и случаите на използване на химическо оръжие, от страна на сирийския режим срещу собствения му народ.   Ръководителката на пресслужбата на Държавния департамент на също публикува в събота писмено изявление, в което подчерта, че САЩ \"ще положи всички усилия, за да предаде на правосъдието тези, които използват химически оръжия в Сирия и на други места.\"\r\n\"Тези доклади, ако бъдат потвърдени, са шокиращи и ще изискват незабавен отговор от международната общност\", се казва в документа. Вашингтон, заключи Науърт, призовава Москва \"незабавно да спре изричната си подкрепа\" към приписваните на Дамаск престъпления и \"да започне да работи с международната общност, за да се предотврати по-нататъшни, варварски нападения с химически оръжия.\"       Припомняме, че в събота агенция САНА съобщи, позовавайки се на свой сирийски военен източник, че лидерите на въоръжената група \"Джеиш ал Ислам\" се готвят да нахлуят отново в град Дума и да изценират атака с токсични вещества. По данни на медията постановката има за цел да \"спре офанзивата, която започна в петък от страна на правителствените войски в околностите на Дума\".", "date": "2018.04.08", "title": "САЩ са разтревожени от евентуалната употреба на химически оръжия в Източна Гута"}
{"url": "https://www.actualno.com/chronicles/systoi-se-pogrebalnata-ceremonija-na-papa-joan-pavel-ii-news_668282.html", "text": "  Папа Йоан Павел II е първият римокатолически папа от славянски   произход и първият папа след папа Адриан VI (1522 г.), който не е   италианец.  Служи като папа от 16 октомври 1978 до смъртта си на 2 април 2005 г. Погребалната му церемония се провежда на 8 април.   Обявен е за блажен на 1 май 2011 г. от папа Бенедикт XVI. Той е   известен и с литературното си творчество, в това число няколко пиеси и   стихосбирки.   Атентатът срещу Йоан Павел II е извършен в сряда на 13 май 1981 г. на   площад „Св. Петър“ във Ватикана. Докато излиза на площада папата е   прострелян и тежко ранен от Мехмет Али Агджа от Турция (член на   свързаната със секретната натовска мрежа Гладио ултра националистическа   турска организация „Сивите вълци“). Папата е уцелен четири пъти и   претърпява загуба на голямо количество кръв но според него Света   Богородица го спасява, той оцелява и се възстановява от покушението.   Агджа е задържан незабавно и по-късно осъден на доживотен затвор от   италианския съд. По молба на папата Агджа е помилван от италианския   президент Карло Чампи (Carlo Azeglio Ciampi) през юни 2000 г., но е   репатриран в турски затвор където да лежи за извършеното от него   убийство на турски журналист за което е осъден в родината си,   впоследствие е освободен.\r\nИзточник: Уикипедия       ", "date": "2018.04.08", "title": "Състои се погребалната церемония на папа Йоан Павел II"}
{"url": "https://www.actualno.com/america/pojar-izbuhna-na-50-ija-etaj-na-nebostyrgacha-trymp-tauyr-i-vze-jertva-news_668559.html", "text": "   В резултат на инцидента бяха ранени още четирима души, от които обаче никой не е с опасност за живота.  Според данните на телевизия Си Ен Ен жертвата е живеела в апартамента, от където най-вероятно е започнал огънят. Пострадалият мъж е бил хоспитализиран в тежко състояние, но лекарите не са успели да спасят живота му и по-късно той е починал. Останалите четирима ранени са пожарникари, чиито \"наранявания не представляват заплаха за живота им\".\r\nНовината за пострадалите дойде малко, след като президентът на САЩ Доналд Тръмп увери, че пожарът е бил потушен и всичко вече е наред.   \"Пожарът в \"Тръмп Тауър\" го няма. Беше силно ограничен (добре построена сграда)\", написа в социалната микроблог мрежа американският лидер и благодари на пожарникарите за добре свършената работа. По-късно обаче стана ясно, че пожарникарите продължават работата си по овладяването на пламъците в сградата, където се помещават офисите на компанията, принадлежаща на държавния глава.   Към момента причината за възникването на пожара остава неизвестна. Ръководителят на службата за противопожарна защита в мегаполиса Даниел Найгро увери, че скоро ще може да даде по-подробен коментар относно обстоятелствата довели до буйния огън.    Припомняме, че това е вторият пожар в небостъргача от началото на годината. При предишния инцидент пострадаха двама души. Като причина за избухването на пожара бе посочена неизправност на вентилационната система.\r\nВ 58-етажното здание се намира центъра на бизнес-империята на Тръмп. През 2016 година там се намираше и предизборният щаб на републиканеца.", "date": "2018.04.08", "title": "Пожар избухна на 50-ия етаж на небостъргача \"Тръмп Тауър\" и взе жертва"}
{"url": "https://www.actualno.com/america/vynshnite-ministri-na-venecuela-i-iran-obsydiha-sytrudnichestvoto-mejdu-stranite-si-news_668568.html", "text": "     „Днес в Техеран проведохме необходимата работна среща с нашия брат, външния министър Джавад Зариф. Съюзът между Венецуела и Иран става все по-силен с всеки изминал ден“, написа Ареас в „Туитър“ и допълни, че по време на разговора си двете страни са проверили развитието по съвместните си проекти, обсъдили са нови области на сътрудничество и са обменили мнения относно настоящата геополитическа ситуация.   Както отбеляза Венецуелската информационна агенция, отношенията между Каракас и Техеран се укрепват все повече през последните 18 години. Страните си сътрудничат в областта на енергетиката, промишлеността, жилищното строителство, образованието, науката, технологиите и спорта.   ", "date": "2018.04.08", "title": "Външните министри на Венецуела и Иран обсъдиха сътрудничеството между страните си"}
{"url": "https://www.actualno.com/europe/nova-samolichnost-i-nov-jivot-za-skripal-v-sasht-news_668565.html", "text": "     Идеята е да двамата да бъдат предпазени от евентуални последващи опити за убийство, пише в. „Съндей Таймс“, цитиран от агенция Ройерс (Reuters).\r\nСпоред изданието служители на британското разузнаване МИ6 обсъдили презаселването на Скрипал с колегите си от ЦРУ.      „Ще им бъдат предложени нови самоличности“, казва неназован източник, цитиран от вестника.\r\nИзточници на „Съндей Таймс“ предполагат в свой доклад, че Великобритания ще иска да гарантира безопасността на Сергей и Юлия Скрипал като ги презасели в една от страните от т.нар. „пет очи“ – партньорство за споделяне на разузнавателни данни, в което влизат още САЩ, Канада, Австралия и Нова Зеландия.    „Очевидно най-подходящото място за презаселване е САЩ, защото там има по-малка вероятност да бъдат убити и е по-лесно да ги защитим там под нова самоличност“, казва източник от разузнаването, запознат с преговорите.   „Предпочита се за тях да бъдат презаселени в страна от „пет очи“, защото случаят им може да предизвика огромни последици за сигурността“, добавя източникът.      ", "date": "2018.04.08", "title": "Нова самоличност и нов живот за Скрипал в САЩ"}
{"url": "https://www.actualno.com/america/bivshijat-brazilski-prezident-lula-da-silva-se-predade-na-policijata-news_668567.html", "text": "     По данни на медията Федералният полицейски кортеж, който е съпроводил бившия държавен глава, се състои от 15 автомобила. Неговият маршрут не се разкрива по съображения за сигурност.   Според \"Глобу\", в близкото бъдеще Лула да Силва трябва да бъде подложен на медицински преглед, който властите са задължени да предоставят на всички затворници, които започват да излежават присъдите си. Къде ще му бъдат направени изследванията обаче също не е известно.   Лула да Силва бе отведен, след като по-рано поддръжниците му не позволиха на колата му да напусне територията на профсъюза. В резултат, бившият държавен глава бе принуден да се върне в сградата. След това негови съпартийци отидоха при демонстрантите и все пак ги убедиха да го пуснат.", "date": "2018.04.08", "title": "Бившият бразилски президент Лула да Силва се предаде на полицията"}
{"url": "https://www.actualno.com/africa/trymp-sasht-njamat-polojitelen-tyrgovski-balans-s-kitaj-ot-40-godini-news_668564.html", "text": "     \"За последните 40 години САЩ не са имали търговски излишък с Китай. Те (китайците) трябва да сложат край на нелоялната си търговия, да свалят бариерите и да налагат мита единствено въз основа на реципрочност\", заяви американският лидер и се оплака, че САЩ губят по 500 милиарда долара годишно заради търговските си отношения с азиатската страна.   \"Това не може да продължава\", заключи Тръмп.   Припомняме, че на 3 април започна нов етап от обострянето на търговските отношения между Вашингтон и Пекин, след като администрацията на Тръмп публикува списък с китайски стоки, за които се предвижда въвеждането на допълнително 25-процентно мито. В отговор Китайският държавен съвет публикува аналогичен списък, в който включи 106 американски продукти, върху които ще бъде въведено мито в размер на 25%. Влизането в сила на ответната мярка зависи единствено от това дали САЩ ще въведат обещаните си мита върху китайската продукция.", "date": "2018.04.08", "title": "Тръмп: САЩ нямат положителен търговски баланс с Китай от 40 години"}
{"url": "https://www.actualno.com/asia/japonija-kitaj-i-ujna-koreja-planirat-sreshta-v-tokio-na-9-maj-news_668566.html", "text": "   . Това обяви в неделя японската телевизия NHK.  Ако срещата се състои, то това ще отбележи първото официално посещение на китайския министър-председател Ли Къцян в Япония. Освен че ще присъства на срещата на върха, той ще трябва да проведе и отделна двустранна среща с японския премиер Шиндзо Абе. Очаква се основната тема да бъде сключването на окончателното споразумение за предотвратяването на сблъсъци по вода и въздух над територията на Източнокитайско море.   Припомняме, че територията е спорна, тъй като и Токио, и Пекин претендират за необитаемите острови Сенкаку.   Що се отнася до участието на южнокорейския президент Мун Дже Ин в тристранната среща на върха, по-рано агенция \"Киодо\" информира, че посещението му ще бъде неофициално. Това се дължи на осезателното охлаждане в отношенията между Токио и Сеул, породено от изострянето на проблема с т.нар. \"жени за комфорт\" - става дума за младите корейки и китайки, които по време на японската окупация през Втората световна война биват принуждавани да работят в японски публични домове и да задоволяват безропотно желанията на окупаторите си, особено на военните. Според данните момичетата робини са били над 200 000, като по-голямата част са били всъщност корейки.\r\nПоследната среща на върха между Япония, Китай и Южна Корея се състоя през ноември 2015 г. в Сеул.    ", "date": "2018.04.08", "title": "Япония, Китай и Южна Корея планират среща в Токио на 9 май"}
{"url": "https://www.actualno.com/society/jylt-kod-za-silen-vjatyr-e-objaven-za-cjaloto-chernomorie-news_668563.html", "text": "     Областите, за които важи предупреждението са Добрич, Варна и Бургас. Очаква се до полунощ да има пориви на вятъра от север- североизток 17-20 м/с (7-8 бала по Бофорт).   ", "date": "2018.04.08", "title": "Жълт код за силен вятър е обявен за цялото Черноморие"}
