{"url": "https://www.actualno.com/politics/tomislav-donchev-s-uprek-kym-mosv-po-temata-s-bokluka-news_1425028.html", "text": "      Горенето на боклук в е 3,5%, в някои европейски държави достига до 60%. Това каза в студиото на предаването \"Панорама\" по БНТ вицепремиерът Томислав Дончев.      По думите му контролните системи на държавата не са на нужното ниво - най-вече Министерството на околната среда и водите (МОСВ), тъй като трябва да бъдат по-непробиваеми. Според Дончев е бизнес, когато се върши по правилата, а здравето на хората не бива да се поставя под съмнение.    Създаването на ВиК холдинг не е спонтанна идея, не става въпрос за сливането на ВиК-тата в държавата. Така ще се осигури по-добро управление и ще се скъсат зависимости на местно ниво, коментира Дончев. Необходимостта от допълнителни инвестиции във водния сектор се равнява на около 10-15 млрд. лв. Последните масови инвестиции във водния сектор са от края на 70-те години. Не говорим за проблем, който е от 10 години, каза Дончев и уточни, че това не оправдава ГЕРБ. Човешко безхаберие и по-малкото количество валежи са довели до кризата в , допълни вицепремиерът.   2020 г. ще бъде изпълнена с амбициозни цели - разширяването на газопреносната мрежа, доизграждането на газовата връзка с Гърция, толсистемата, тази година трябва да продължат важните неща, които се случват в сектор \"Образование\", каза още вицепремиерът Томислав Дончев.     ", "date": "2020.01.17", "title": "Томислав Дончев с упрек към МОСВ по темата с боклука"}
{"url": "https://www.actualno.com/curious/dneven-horoskop-za-18-januari-news_1424871.html", "text": "             Навиците са хубаво нещо, особено новите. Помислете дали да не се разделите с ваша страна и ненужна привичка. Това е ден, в който ще се наложи да откажете молба. Понякога трябва да се казва \"Не\", особено ако не е полезно за нас.   През този ден рискувате да ядосате някого. Ако сте сигурни във вашите постъпки и намерения, не обръщайте внимание на това.     Тази събота е добре да обърнете повече внимание на вашите близки. Пропусна ли сте някои моменти и сега е добре да ги наваксате. Това е ден, в който да се отпуснете и да не мислите за нищо. Забравете за телефона и компютъра. Днес може да не бъдете на висотата, на която ви се иска. Ако правите това заради другите, изобщо не е нужно да полагате толкова усилия.   Това е ден, в който да прегледате финансите си и да решите къде трябва да внимавате. Днес ще ви се наложи да изиграете ролята на арбитър. Ще трябва да се постараете да бъдете максимално неутрални. Не е разумно да вярвате, че последиците от дадено действие няма да ви настигнат. Реагирайте превантивно, ако това е възможно.    Днес не се втурвайте през глава да променяте света. Така или иначе промени  ще се осъществят дори да не ги искате. Днес не се претрупвайте с работа. Имате много задължения, но все пак си оставете сили и да си починете. Тази събота ще се наложи да оставите вашите лични предпочитания на страна. Опитайте се да разсъждавате отговорно и далновидно. ", "date": "2020.01.17", "title": "Дневен хороскоп за 18 януари"}
{"url": "https://www.actualno.com/football/kak-shte-izglejda-novata-shl-ako-gotveni-promeni-se-osyshtestvjat-news_1424986.html", "text": "      УЕФА обмисля предложението на Асоциацията на европейските клубове за разширяване на формата на Шампионска лига. Според него отборите ще играят до 17 мача на сезона, а не максимум 13, както е сега.      На последната среща в Париж европейските грандове са се съгласили на добавки към календара в турнира, като по този начин се увеличава и финансовият потенциал - добавяйки 4 двубоя в календара, като всеки от тях ще носи още пари от ТВ права, реклами и билети.   Подобна промяна може да се окаже и решение за УЕФА, която се опитва да се справи с идеята за новосформиран турнир - Европейска суперлига, чрез който големите отбори да се отделят от Шампионска лига.\r\nКъм този момент липсва яснота дали тези мачове ще бъдат в груповата фаза или в плейофите на най-силния европейски клубен турнир. Според The Times , УЕФА е близо до споразумение с топ 5 първенствата на Европа по този въпрос.  Едното решение би било свързано с груповата фаза и да се създаде втора такава, както бе в периода 1999-2003 г., пише AS. Вместо два двубоя на 1/8-финалите клубовете ще играят още двубоя, като елиминациите ще стартират от 1/4-финалите. . ", "date": "2020.01.17", "title": "Как ще изглежда новата ШЛ, ако готвени промени се осъществят?"}
{"url": "https://www.actualno.com/moresport/obrat-djoshua-vodi-pregovori-s-usik-machyt-s-kubrat-pod-vypros-news_1424981.html", "text": "      Ситуацията около Кубрат Пулев и евентуален двубой за световната титла с Антъни Джошуа става все по-заплетена.      След като се считаше, че двубоят е на практика договорен, медиите в Англия разпространиха малко по-различна информация.\r\nКакто се видя и от публикации в социалните мрежи - Антъни Джошуа се е видял с представители на Олександър Усик на среща, която се е състояла в четвъртък.\r\nДвукратният световен шампион е бил заедно със своя промоутър Еди Хърн (който е промоутър и на Усик), неговия мениджър Фреди Кънингам и мениджърът на Усик - Алекс Красюк в хотел в Мейфеър.    ", "date": "2020.01.17", "title": "Обрат: Джошуа води преговори с Усик, мачът с Кубрат под въпрос?"}
{"url": "https://www.actualno.com/society/razsledvat-tec-bobov-dol-za-prestyplenie-sreshtu-okolnata-sreda-news_1424962.html", "text": "      Под ръководството на Районна прокуратура – Дупница се води разследване за престъпление против народното здраве и против околната среда в ТЕЦ „Бобов дол“, съобщиха от пресцентъра на Апелативната прокуратура в София.      Под ръководството на Районна прокуратура – Дупница се води разследване по образувано досъдебно производство за извършено престъпление по чл. 353в, ал.1 от Наказателния кодекс.   Вчера, 16.01.2020 г., по сигнал на ТД „Национална сигурност“ и икономическа полиция при ОД МВР на гр. Кюстендил, екип от прокурори и следователи, съвместно с представители на РИОСВ , са извършили следствени действия във връзка с информация за управление на опасни отпадъци не по установения ред и горене на същите без комплексно разрешително от РИОСВ Перник. На свой ред това би могло да води до евентуално замърсяване на околната среда и да създава опасност за здравето на хора, животински и растителни видове.\r\nВ хода на разследването е бил извършен оглед на местопроизшествие, иззети са множество веществени доказателства, разпитани са свидетели, изискани са писмени документи за осъществяване на дейността. Понастоящем на място три мобилни лаборатории извършват необходимите изследвания.  Разследването продължава. ", "date": "2020.01.17", "title": "Разследват ТЕЦ \"Бобов дол\" за престъпление срещу околната среда "}
{"url": "https://www.actualno.com/europe/luvyryt-zatvori-zaradi-protestite-vyv-francija-news_1424992.html", "text": "      Лувърът затвори врати, след като протестиращите срещу пенсионната реформа блокираха входа на музея, предодоха френските медии, цитирани от агенция \"Фокус\".      Пред входа на музея се събраха десетки хора, сред които и сътрудници на Лувъра. Някои от тях скандираха лозунга „Мона Лиза стачкува, Леонардо стачкува“. Протестиращите настояват френското правителство да се откаже от пенсионната реформа.   Протестите във Франция започнаха в началото на декември. Най-противоречивият момент на пенсионната реформа е повишаването на възрастта, при която пенсионерите ще могат да получават пълни пенсионни плащания - от 62 на 64 години. ", "date": "2020.01.17", "title": "Лувърът затвори заради протестите във Франция"}
{"url": "https://www.actualno.com/actualno/g-n-simeonov-sled-lotarijata-shte-nacionalizirate-li-hotelite-i-mediite-si-news_1424886.html", "text": "      Усилията на Валери Симеонов да национализира хазарта се движат далеч на частната собственост и регламентирането ѝ в Конституцията. И въпреки че отдавна е ясна връзката между набирането на популистки капитал и връзката на всеки мерак за одържавяване с трупането на точки пред патриотичния електорат, то е добре да припомним, че тъкмо Симеонов, поне метафорично, пребивава от години в политиката на хазартен принцип и често играеше най-различни игри с избирателите. Ето кратък преглед на поведението му в \"казиното\" на политиката.    Симеонов преди ден заяви, че Нено Димов имал не лична, а \"механична\" вина за водната криза в Перник. И добави странното уточнение - Димов \"не е много виновен\". Немного виновен е нещо като полубременната женa и е много чудно как понятието \"механична вина\" би могло да влезе в учебниците по право. Всички ние имаме вини, само политиците - механични вини, които могат механично да се простят и дори оставането на един град без вода за вече месец да излезе накрая механична грешка. Какво пък толкоз, нали все пак е студено, значи от студена вода остана само вода да дойде? Тук е добре да напомним и най-големият хазартен залог, който някога политик е правил - когато Симеонов заради това, че ВАС най-накрая реши да предпази Пирин от общия фронт между Симеонов и Димов, който предвиждаше да превърне планината в онова, в което отдавна искат да я превърнат - малко по-извисен и заснежен Слънчев бряг, машина за пари, която да бавно и методично да покрива с бетон онова, което би трябвало да принадлежи на всички. С Пирин Симеонов искаше да направи обратното на сегашния случай с хазарта - да я обездържави съвсем и да я превърне в златна мина на частните интереси. Но това може би е механична вина, не знаем. Може би и механично чакаме релсата да увисне поне на политическия му врат ... Фразата за \"кресливите майки\" ще остане завинаги в историята. Да не говорим за култовото извинение, което дойде от него - събраха се с всички, казаха му и той, срам не срам, взе се, че се извини, макар че преди това го даваше мъж - ! Извини се накрая, но така, че когато си подаде оставката звучеше по същия начин, по който звучеше и Цветанов, когато го направи - общият тон гласеше \"вижте сега, прецакаха ме малко, всички сме свине, но баш пък мен набараха. Угризенията, дето ме ядат, са не че сбърках (механична вина), а ме е яд, че точно мен нарочиха, когато можеха кой ли още не. Покерът на Симеонов срещу майките на деца с увреждания продължи половин година и въпреки очевидно слабите карти, с които човек трябва да се откаже още при раздаването, той до последно блъфираше, че е нещо \"сготвен\" и \"са извадили думите му от контекста\". Навремето поне политиците будеха смях с това, че признаваха как са изпитали катарзис. Но Симеонов се отказа дори от тази гръмка дума и като се върна от изгнанието след оставката, припомни целият случай с майките през фразата, че като цяло . И сведе нещата до това, че като цяло \"работел върху себе си\". Какво да правиш - някои дърпат ръчката и им се пада джакпота на катарзиса, на други само черешките на самоусъвършенстването. Заради неочаквания успех на ВМРО на фона на НФСБ и \"Атака\" на евроизборите, Каракачанов, от тих медиатор в коалицията и синя каска, изведнъж се превърна в най-важния протектор на всеки националист, който иска поне малко да удължи престоя си в политиката и да получи поне още едно раздаване на картите. Навремето Каракачанов защити партньора си по патриотичен белот така: \"Щом има грешка, има и прошка. Колко пъти искат да му отрежат главата\". За тази забележителна фраза - изглежда така сякаш всеки политик действа на принципа на хидрата - пада главата, взема се оставката, но после се завръща с двойни сили, така както всяка партия белот продължава с репликата - \"бе дай още една игра и си лягаме\". Но в политическия комар, за разлика от другия, си винаги застрахован играч - капиталът ти идва от вота на хората, а печалбата - само за теб. ", "date": "2020.01.17", "title": "Г-н Симеонов, след лотарията ще национализирате ли хотелите и медиите си?"}
{"url": "https://www.actualno.com/curious/kak-elektricheski-stylb-se-ozova-v-sredata-na-pyt-news_1425002.html", "text": "      Бетонен електрически стълб, собственост на дружеството „Енерго-про”, е бил асфалтиран, за да се направи път към курортното селище Арбанаси, намиращо се до Велико Търново.      Снимки на стълба обикалят в социалните мрежи от няколко часа и предизвикват истински фурор. \"Факти\" пише, че пътят e нoвocтрoящ и изгрaждaнeтo му ce финaнcирa oт мecтен бизнесмен. Пътят e oбхoдeн зa Aрбaнacи и oтвeждa туриcтитe нaпрaвo към рeзидeнциятa нa Тoдoр Живкoв.\r\nМестните обаче предупреждават, че пътят, минаващ през стълба, е , защото съоръжението е точно по средата и непосредствено след много остър завой.    потърси за коментар \"Eнерго-про\". От дружеството обясниха, че стълбът наистина е тяхна собственост. Той е сложен отдавна и е асфалтирано след като е бил поставен. Имотът е частен и собственикът е направил пътя на негова отговорност. От \"Енерго - про\" обаче са го помолили да намери решение на въпроса и той е обещал в най-кратки срокове да премести стълба. Минималният срок за това е поне три седмици.  ", "date": "2020.01.17", "title": "Как електрически стълб се озова в средата на път?"}
{"url": "https://www.actualno.com/business/kakvo-shte-se-sluchi-ako-se-zabrani-vnosyt-na-otpadyci-u-nas-news_1424987.html", "text": "      \"Обявяването на мораториум върху вноса на отпадъци е заплаха за нашия сектор. Близо 5000 души са пряко ангажирани с дейността ни и те ще пострадат от решението\".      Това отбелязват в позиция, изпратена до , от Асоциацията на преработвателите и търговците на дрехи втора употреба. Оттам посочват, че няколкостотин фирми биха фалирали в рамките на 2-3 седмици, поради липса на суровина за производството им, ако забраната влезе в сила.    \"Ние подкрепяме усилията на г-н Борисов да реши въпроса с проблемния  внос. Смятаме обаче, че преди вземането на подобно решение, трябва да се направи оценка на риска от въвеждането му. Сред отпадъците, които се внасят в , има такива, които не са токсични и голяма част от тях  се използват за повторна употреба, а не просто за рециклиране или  енергийно оползотворяване\", казват още от Асоциацията в своята позиция. Оттам допълват, че секторът  е специфичен и от гледна точка на целите за кръгова икономика, както и важен за успеха на България. \"От гледна точка на европейската йерархия на отпадъците, повторната употреба е най-добрият начин за  използването им, а над 70% от текстилния отпадък, който сортираме, е пригоден за повторна употреба\", уточняват експертите от Асоциацията с председател Севдалин Спасов.  Оттам подчертават, че на годишна база внасят и обработват близо 35 000 тона или 2000 контейнера дрехи втора употреба и текстилни отпадъци. Това е около 10% от общото количество рециклируеми суровини, които се внасят в , вкл. пластмаса, хартия, картон и метали, като над 60% от тях се изнасят отново от страната, годни за повторна употреба. Припомняме, че в имаме над 200 пункта за събиране, като за 2019 г. са събрани над 1600 тона текстилни отпадъци.     ", "date": "2020.01.17", "title": "Какво ще се случи, ако се забрани вносът на отпадъци у нас?"}
{"url": "https://www.actualno.com/kustendil/v-tec-bobov-dol-sa-gorili-otpadyci-bez-razreshitelno-news_1425001.html", "text": "      В ТЕЦ „Бобов дол“ са изгорили отпадъци без разрешително. Това стана ясно от думите на новия министър на околните среда и водите Емил Димитров, който беше на обиколка в района, предаде БГНЕС.      „Тук съм, за да окажа съдействие, няма задържани, няма замърсяване, има горени на отпадък, за който няма разрешително“, каза министърът. Той заяви, че няма право да говори, тъй като има образувано досъдебно производство в Районна прокуратура-Дупница. „Горенето е преустановено“, категоричен е министър Димитров.   Припомняме, че по-рано стана ясно, че под ръководството на  Районна прокуратура – Дупница се води разследване за престъпление против народното здраве и против околната среда в ТЕЦ „Бобов дол“.\r\nПо сигнал на ТД „Национална сигурност“ и икономическа полиция при ОД МВР на град Кюстендил, екип от прокурори и следователи, съвместно с представители на РИОСВ , са извършили следствени действия във връзка с информация за управление на опасни отпадъци не по установения ред и горене на същите без комплексно разрешително от РИОСВ Перник. На свой ред това би могло да води до евентуално замърсяване на околната среда и да създава опасност за здравето на хора, животински и растителни видове.  В хода на разследването е бил извършен оглед на местопроизшествие, иззети са множество веществени доказателства, разпитани са свидетели, изискани са писмени документи за осъществяване на дейността. Понастоящем на място три мобилни лаборатории извършват необходимите изследвания. Разследването продължава.  ", "date": "2020.01.17", "title": "В ТЕЦ „Бобов дол“ са горили отпадъци без разрешително"}
{"url": "https://www.actualno.com/varna/razsledvat-zalejali-25-kontejnera-s-italianski-bokluk-na-pristanishte-varna-zapad-news_1424999.html", "text": "      Образувано е досъдебно производство във връзка с 25 контейнера на пристанище Варна - Запад, които са пристигнали на 9 октомври 2019 г. Производството е по текст в Наказателния кодекс, визиращ отговорност за нарушение на установения ред за пренасяне на отпадъци през граница, съобщават от Апелативна прокуратура – Варна.      От обвинението уточняват, че на товара му е бил определен режим за временно складиране от 90 дни. Отпадъците са изпратени от италианската фирма „Дентиче пантелоне“ със седалище Авелино и са натоварени на  пристанище Салерно.   Товарът е адресиран до софийската фирма „Блацион“ ООД. От прокуратурата цитират данни от Търговския регистър, според който дейността на българската фирма е събиране, преработка и търговия с битови отпадъци. Предстои да бъде проверено разполага ли „Блацион“ ООД с лиценз за преработка на отпадъци и дали отпадъкът в контейнерите съответства на дадената лицензия, ако има такава. Управител на дружеството е Блаже Игнатовски, а съдружници в него  са двама италианци и „Юпитер секюрити“ ЕООД със седалище София.\r\nКонтейнерите са складирани на пристанище Варна – Запад и е трябвало след изтичане на 90-дневния срок за временно съхранение получателят им да посочи къде да бъдат доставени.  Според документите контейнерите е трябвало да съдържат пластмасови отпадъци и каучук, но при отваряне на два от контейнерите вчера и в присъствието на наблюдаващ прокурор от Районната прокуратура – Варна, представители на Митница, ДАНС, ОД на МВР и РИОСВ, се оказва, че освен декларираното, има и текстилни, стъклени и дървени отпадъци. Проверяващите са установили също, че отпадъците не са във вакуумирани бали, каквито са законовите изисквания.\r\nРазследването по този случай продължава.   Още през лятото в социалните мрежи се появи сигнал, че на пристанище Варна – Запад са засечени радиоактивни отпадъци от Италия, предназначени за изгаряне в завод в Девня. В сигнала се посочваше също, че товарът е с нарушена цялост и се разнася зловоние.    В отговор на запитване на от порта тогава казаха, че „в терминалите на \"Пристанище Варна\" ЕАД функционират радиационни сензори за нивосигнализиране, част от системата на ГД \"Гранична полиция\". В посочения период не са получени сигнали за отчетени данни над нормите. При установяване на завишени радиационни нива, се следва строга аварийна процедура на ГДГП, включваща изолиране на товара на обособена площадка, където сетрифицирано предприятие го обработка, неутрализира и утилизира за сметка на получателя/изпращача“.\r\nОтговор на запитването тогава имаше и от „Девня цимент“, както и от кмета на Девня. \r\nОще по темата четете . ", "date": "2020.01.17", "title": "Разследват залежали 25 контейнера с италиански боклук на пристанище Варна-Запад"}
{"url": "https://www.actualno.com/america/20-000-napusnaha-domovete-si-zaradi-zemetresenieto-v-puerto-riko-news_1425003.html", "text": "      В резултат от поредицата земетресения, разтърсили Пуерто Рико, около 20 000 души са били принудени да напуснат домовете си, съобщават властите на островната държава. Някои са предпочели да спят на улицата, уточнява РИА Новости, цитирана от БГНЕС.      Карибският остров беше сполетян от поредица земетресения, които нарушиха електроснабдяването, инфраструктурата и разрушиха много къщи. Най-силното от тях беше с магнитуд 6,6 степен. Властите в страната обявиха извънредно положение. Сеизмолозите продължават да регистрират вторични трусове Според губернатора на острова, нанесените щети възлизат на 110 000 долара.   Около 8200 души са настанени в държавни приюти, а около 20 000 се намират в неофициални такива. Много хора предпочитат да спят на улиците, а не в домовете си, тъй като навън се чувстват в по-голяма безопасност. ", "date": "2020.01.17", "title": "20 000 напуснаха домовете си заради земетресението в Пуерто Рико"}
{"url": "https://www.actualno.com/society/sedmicata-v-absurdi-13-17-januari-news_1423847.html", "text": "              \"Като баща на две момичета съм за осъждане на всички насилници, но в полицията, а не в интернет или пресата. В същото време ми се повдига от израза \"токсична мъжественост\". Ако бяхме казали \"токсична женственост\" това би предизвикало скандал. Но токсични жени има. Мисля, че трябва да поправим мачистките грешки, да измислим нови любовни кодове и да не заклеймяваме мъжествеността. Половият акт един странен, животински, понякога доминиращ жест, така е устроена природата. Ако мъжете целуват възпитано, жените се отегчават. Така че е тяхна работа да ни направляват... но в игрова форма\", коментира още френският писател. Коментар на :    Шофьор на линейка от Пловдив е уволнен от работа, след като пусна чалга на болен пациент. Музиката била поръчана от пациента, а клипът с изпълнението на желанието много бързо набра популярност в интернет. Коментар на :      Не, инсталирането на филтри на всеки комин не е най-ефективното решение на проблема. Всъщност представлява учебникарски пример за безсмислено разхищение на публични средства. Неслучайно Националната програма за подобряване качеството на атмосферния въздух 2018 – 2024 г. не включва такава мярка. Това пише в свой анализ експертът Боян Рашев. Коментар на :  Намерението на просветното министерство да формира корпус от 80 учители за проблемните райони у нас официално се провали. Само един педагог от Шумен е одобрен от МОН да преподава на уязвими ученици по програмата \"Мотивирани учители\", чийто бюджет е 1.7 млн. лв.   Коментар на :   Авторите на доклада да препоръчат промени на устройствения план на квартала. Коментар на :  Сега нямало данни, защото на Касата се подавала обобщена информация за лекарствата, които се покриват от НЗОК. И причината била, че имало над 300 лечебни заведения т.е. нямало как да се обработи подробна информация. Коментар на :  До момента услугите „Личен асистент“ и „Помощник – възпитател“ се предоставяха и по Национална програма „Асистенти на хора с увреждания“, но от 1 януари 2020 г. трудовите договори на личните асистенти са прекратени. Освен това липсва всякаква информация по какъв начин ще бъде продължено предоставянето на асистентска помощ. Коментар на :  Запитан как ще коментира оставката на Нено Димов – Димитров заяви, че \"първата му работа е да се разведе с жена си, да приключи всички сметки и да ги подари на децата си, за да не дойде някой утре и да им го вземат и като съм с една карта от 1000 лева в нея, ще отида в министерството като ме задържат да няма какво да вземат поне на децата.\" Коментар на :   Къщата на известния адвокат Ирен Савова в Ихтиман е била подпалена. Коментар на :  Именно за този участък гръмна скандал - че държавата се е опитала да заблуди ЕК, за да си осигури еврофинансиране. Коментар на :  За пръв път в края на 2019 г. се получи информация колко опаковки от всеки продукт касата е заплатила. Коментар на :  Проектът е бил награден от Европейската комисия. Коментар на :   Главната прокуратура на Вирджинските острови претендира за щети на стойност стотици милиони долари. Коментар на :  Полицаят, който се казва Джоко, стои на републиканския път за Плевен – точно на опасен завой, където стават много произшествия. Коментар на :  Около 700% е разликата между най-ниската и най-високата цена на лекарствата купувани от болниците, каза управителят на НЗОК. Коментар на :   За бездействието на властите срещу замърсяването на въздуха срещу има две дела в съда на ЕС. По първото бяхме осъдени през април 2017 г. Коментар на :  Нови разкрития за потвърдено загиналия бивш полицай Веселин Димитров, който засега се сочи като автор на взрива в блок 302 в квартал \"Владислав Варненчик\", който уби него и негова съседка. Както вече стана ясно, Димитров е трябвало да напусне апартамента, който взриви, след съдебна заповед да го направи още на 6 януари. А причината е тормоз над жената, с която живее на семейни начала – Антоанета.\r\nПред Нова телевизия Красимира Анастасова, адвокат на Антоанета, каза, че заповедта не е връчена точно на 6 януари. Процедурата била, че при издаване на такава заповед районният съдия праща по факс заповедта до съответното районно управление още същия ден (в срок от 24 часа при риск за живота и здравето на жертвата, заради която се издава заповедта). След това, началникът на РПУ-то разпределя на кварталния инспектор, който трябва да връчи заповедта и да вземе обяснения от обекта на заповедта, които да върне на съда. Не може да се дава допълнителен срок извън посоченото в заповедта, твърди юристът.\r\nОт прокуратурата съобщиха вчера, 16 януари, че полицай е говорил с Веселин, но той обещал да се изнесе на 15 януари. Логично пострадалите от взрива питат как полицията е контролирала какво прави Веселин - след като МВР, по думите на живуща в блока, се свързало с бившия полицай на 7 януари и той казал, че не е в града, дали това е било вярно или не? Коментар на :  Росен Желязков посочи, че държавата е имала представител в управителния съвет на БМФ между 2008 и 2016 година, но оттогава няма такъв. Коментар на :  Поради отсъствието на столичния кмет Йорданка Фандъкова от обсъждането, инициатива пое зам.-кметът по финансите Дончо Барбалов. Коментар на :  ", "date": "2020.01.17", "title": "Седмицата в абсурди (13 - 17 януари)"}
{"url": "https://www.actualno.com/europe/nelegalnata-migracija-v-es-s-naj-niski-niva-ot-2013-g-news_1425007.html", "text": "      Нивото на пристигналите в ЕС нелегални имигранти е спаднало до най-ниското си ниво от 2013 г. насам. Това съобщи Агенцията за гранична сигурност Frontex в петък, цитирана от AFP.      В същото време се е увеличил броят на мигрантите, изпратени обратно в страната на произход, каза шефът на Агенцията Фабрис Леджери по време на пресконференция в Брюксел.\r\nРазбивка на данните за 2019 г. показа, че спадът в общия брой на пристигналите на външните граници на ЕС мигранти се дължи основно на намаления брой мигранти, които се опитват да преминат от Северна Африка през Средиземно море до Италия или Испания.   Все още има постоянен брой опити за влизане в ЕС през източната му граница - , Гърция и Кипър, където пресичането на границата се е увеличило с 46% в сравнение с 2018 г. Подобен скок бе отбелязан и по отношение на Хърватия и Унгария.  Афганистанците и сирийците са най-големите групи, влизащи в блока, заяви Леджери, като поясни, че конфликтът и политическата нестабилност са водещ мотив. Все по-неблагоприятните условия за афганистанците в и Пакистан също стимулиран тяхната миграция.\r\nЛеджери отбеляза, че броят на върнатите е на рекордно ниво - 15 850 души са изпратени обратно, много от тях с търговски полети, което се оценява като „изключително ефективен” метод.\r\nГермания, Италия, Франция и Белгия оглавиха страните от ЕС, възползвали се от операциите на Frontex по връщането на мигранти. Основните стани, приели обратно своите граждани са Албания, Тунис и Грузия.       Леджери заяви, че мисията на Frontex ще бъде значително усъвършенствана следващата година, когато по граничните пунктове бъде разположен първият щатен униформен персонал на служителите на граничната и бреговата охрана на агенцията.\r\nТози корпус е съставен от 7500 наети през последните три месеца служители. Те ще бъдат обучени скоро и ще попълнят състава на националните гранични служби, когато страните-членки на ЕС в Шенгенската зона преценят, че се нуждаят от помощ.\r\nСилите на Frontex през следващите 7 г. трябва да достигнат до 10 000 души и ще могат да оказват помощ и на държави извън пределите на ЕС, когато това бъде поискано.\r\nЛеджери подчерта, че Frontex ще се нуждае от достатъчно финансиране от дългосрочния бюджет на ЕС за 2021-2027 г., който понастоящем е предмет на разгорещени преговори между държавите членки. ", "date": "2020.01.17", "title": "Нелегалната миграция в ЕС с най-ниски нива от 2013 г. "}
{"url": "https://www.actualno.com/kustendil/tec-bobov-dol-imame-razreshenie-za-izgarjane-na-otpadyci-news_1425025.html", "text": "      „ТЕЦ – Бобов дол“ ЕАД има както действащо комплексно разрешително, така и разрешение за изгаряне на отпадъци и включително подписана нотификация за внос на отпадъци. Всички тези документи са подписани от Министерството на околната среда и водите (МОСВ), Регионална инспекция по околната среда и водите (РИОСВ) – и Изпълнителна агенция по околна среда. Предоставили сме ги и на всички разследващи органи. Това се казва в позиция, изпратена до медиите, от „ТЕЦ – Бобов дол“ ЕАД.          „При нас няма наличие на опасни отпадъци и никой не е доказал това“, се отбелязва в позицията на ТЕЦ-а.\r\n„Включени сме в един безумен сценарий на един зле управляван апарат. Служителите на „ТЕЦ – Бобов дол“ ЕАД са карани да пишат обяснения, от няколко дена е спряна нормалната работна дейност на централата“, уточняват от дружеството.  „Не искаме да бъдем част от сценарии на институциите, които не могат да управляват работния си процес адекватно и си търсят жертва“, заявяват от централата. От „ТЕЦ-Бобов дол“ ЕАД посочват също, че разполагат със следните документи, които могат да бъдат предоставени при поискване:\r\n-\tрешение от МОСВ за пробно изгаряне на отпадъци, подписано от заместник министър (МОСВ);   -\tподписано и издадено решение от страна на МОСВ за внос на отпадъци, получател „ТЕЦ – Бобов дол“ ЕАД, подписано и издадено от заместник-министър и директор Дирекция „УООП“ (МОСВ);    -\tподписано разрешение за изгаряне на отпадъци на „ТЕЦ – Бобов дол“ ЕАД, подписано от директор на РИОСВ – Перник;\r\n-\tрешение за издаване на Комплексно разрешително, издадено от Изпълнителна агенция по околна среда. ", "date": "2020.01.17", "title": "ТЕЦ \"Бобов дол\": Имаме разрешение за изгаряне на отпадъци"}
{"url": "https://www.actualno.com/society/novinite-naj-vajnoto-za-denja-17-januari-news_1424995.html", "text": "      Редакционният екип на ви представя най-важните новини за изминалия ден, 17 януари.       Кметът на Станислав Владимиров и екоминистърът Емил Димитров ще представят утре на премиера най-много два варианта с решения за справяне с водната криза в миньорския град.   Точно в дните, когато е задушен от серен диоксид, а половин не може да диша от наднормено количество фини прахови частици във въздуха, правителството прие позиция за пред Съда на Европейския съюз, че всичко в Гълъбово е наред, пише в. \"Сега\".  Учителите и специалистите по информационни технологии ще са сред най-търсените кадри с висше образование през следващите 12 месеца. Това показват резултатите от второто за 2019 г. проучване на потребностите от работна сила, което Агенцията по заетостта организира съвместно с Комисиите по заетост към Областните съвети за развитие в 28-те области в страната съобщиха от пресцентъра на Агенцията.     \"За целия \"Младост\" са предвидени по-малко пари, отколкото за зоопарка\", алармира при обсъждането на столичния бюджет 2020 Димо Димов, жител на Младост. \"Това е груба дискриминация\", изтъкна той и поиска обяснение от градоначалниците на снощното обсъждане на бюджета на София за 2020 година. Въпросът каква е отговорността на МВР по случая с взрива в блок 302 в квартал \"Владислав Варненчик\" става все по-горещ след разкрития за потвърдено загиналия бивш полицай Веселин Димитров, който засега се сочи като автор на експлозията, която уби него и негова съседка.    62 граждански организации (НПО) подписаха писмо, адресирано до представители на Европейската комисия, в което ги призовават да изразят позиция по повод нарастващите атаки срещу гражданския сектор в България. Държавата не е получавала дивидент от Параходство \"Български морски флот\" от приватизирането му през 2008 година досега, каза министърът на транспорта Росен Желязков от парламентарната трибуна. На този етап, ако вотът на недоверие бъде внесен от БСП, има вероятност да го подкрепим. Това каза народният представител от ПГ на \"Воля\" Кръстина Таскова пред журналисти след консултациите с БСП за вота на недоверие, предаде \"Фокус\". Искам да благодаря на всички, които се явиха на днешната среща. Това са представителите на БСП, ДПС, ГРАО и Агенцията за електронно управление. Не се явиха представителите на Народното събрание, Министерски съвет, на ниво вицепремиер, парламентарно представените партии от управляващата коалиция. ", "date": "2020.01.17", "title": "Новините: Най-важното за деня, 17 януари"}
{"url": "https://www.actualno.com/society/uchiteli-i-it-specialisti-shte-sa-naj-tyrsenite-kadri-prez-2020-ta-news_1424982.html", "text": "       Учителите и специалистите по информационни технологии ще са сред най-търсените кадри с висше образование през следващите 12 месеца. Това показват резултатите от второто за 2019 г. проучване на потребностите от работна сила, което Агенцията по заетостта организира съвместно с Комисиите по заетост към Областните съвети за развитие в 28-те области в страната съобщиха от пресцентъра на Агенцията.      Изследването е национално представително и е направено чрез анкети сред 396 000 активни предприятия в страната.    Данните показват, че през следващите 12 месеца българският бизнес ще се нуждае от 90 500 специалисти с правоспособност или висше образование. Сред тях са медицински сестри, лекари, шофьори, машинни и строителни инженери и др. В различните сектори на икономиката ще са необходими и 64 400 работници без специалност. Най-много от тях ще се търсят в секторите с по-ниска производителност като растениевъдство, строителство и хранително-вкусова промишленост. Запазва се съотношението 8 от 10 работодатели да осигуряват заетост на постоянен трудов договор и пълен работен ден, както и при пролетното проучване. Анализът на данните показва, че през следващите 12 месеца българската икономика ще се нуждае от близо 321 000 работници и специалисти. Според изискванията на работодателите половината от тях 166 000 трябва да имат квалификация. В сравнение с пролетното проучване, се отчита лек спад в търсенето с около 6 хиляди позиции, което по-скоро се дължи на сезонността в търсенето и предлагането на труд. Тази констатация се потвърждава и от структурата на най-търсените работници и специалисти, допълват от Агенцията по заетостта.  Лидерите от проучването в този сегмент през февруари - март 2019 г. - работници в хранително-вкусовата промишленост, са изместени на 14-то място. Есенното проучване сочи, че работодателите ще наемат най-много строители, заварчици, работници в растениевъдството и др. Затруднения при осигуряване на кадри срещат повече от 78 на сто от работодателите в страната , като най-сериозни са трудностите при намиране на машинни оператори, продавачи, програмисти и строители.   Проучването на потребностите от работна сила се прави два пъти в годината, за да се набира и анализира актуална информация относно професиите, компетенциите, знанията и уменията на търсените от работодателите кадри и да се планират мерки за организиране на тяхната професионална подготовка, припомнят от Агенцията по заетостта.     ", "date": "2020.01.17", "title": "Учители и ИТ специалисти ще са най-търсените кадри през 2020-та"}
{"url": "https://www.actualno.com/smolyan/evrodeputatyt-asim-ademov-nadjavame-se-budjetyt-za-bylgarija-da-e-s-16-mlrd-leva-po-visok-news_1424968.html", "text": "      В момента текат преговорите за многогодишната финансова рамка за следващия преговорен период. Ако трябва да сме честни и откровени, трябва да кажем, че преговорите вървят трудно, заяви пред журналисти в Смолян евродепутатът Асим Адемов (ГЕРБ/ЕНП).      Днес той бе в Смолян, за да отличи най-добрите в конкурса за мултимедийна презентация на тема „Будителите на моя роден край, които трябва да помним“ от Смолянска област. Началото на конкурса Адемов обяви на 1-ви ноември – Деня на будителите, а бе официалното тържество за връчването на наградите, като участие в състезанието взеха 42-ма ученика от 8-ми до 12-ти клас.\r\nПред медиите евродепутатът обясни, че е една от страните, които се надява на увеличено финансиране в рамките на 8% . „Това означава увеличение с около 16 млрд. лева в сравнение с предходния програмен период. Това означава повече пари за нашите земеделци, за нашите общини, за нашите училища. Текат преговорите и аз се надявам като идея да се запази, защото ние наистина имаме нужда от тези средства,за да подобрим стандарта на живот в и средата, в която живеем“, посочи Адемов.\r\nПо думите му не само , а и останалите страни членове като Германия, Италия и др. разчитат, че една от промените, към които се стремят за следващия програмен период, е по-малко бумащина, по-малко писане, защото това е всеобщ проблем. Ще се даде също и възможност на самите държави да бъдат по-гъвкави.   ", "date": "2020.01.17", "title": "Евродепутатът Асим Адемов: Надяваме се бюджетът за България да е с 16 млрд. лева по-висок"}
{"url": "https://www.actualno.com/healthy/detskata-bolnica-shte-struva-78-mln-lv-bez-dds-news_1424988.html", "text": "      С решение на министъра на здравеопазването Кирил Ананиев Националната многопрофилна детска болница ще бъде изградена от ДЗЗД „ДЕТСКО ЗДРАВЕ“ и ще струва приблизително 78 млн. лв.      „С Решение № РД-11-23/17.01.2020 г. на министъра на здравеопазването са класирани участниците и е определен изпълнителят на обществена поръчка с предмет: „Избор на изпълнител за извършване на инженеринг (проектиране, строителство и авторски надзор) на Национална многопрофилна детска болница\", се казва в съобщението на Министерството на здравеопазването.   „Определеният от министъра на здравеопазването изпълнител е ДЗЗД „ДЕТСКО ЗДРАВЕ“ с участници в обединението \"Главболгарстрой\" АД, \"ГБС – Пловдив\" АД и \"Главболгарстрой Интернешънал\" АД. Оферираната от определения за изпълнител участник цена е в размер на 77 839 442, 89 (седемдесет и седем милиона, осемстотин тридесет и девет хиляди, четиристотин четиридесет и два и 0.89) лева без ДДС“, се посочва още в съобщението на ведомството. ", "date": "2020.01.17", "title": "Детската болница ще струва 78 млн. лв. без ДДС "}
{"url": "https://www.actualno.com/asia/systezanie-po-ukrotjavane-na-bikove-v-indija-vze-edna-jertva-news_1424965.html", "text": "      Един човек загина, а над 60 получиха различни наранявания по време на състезание по укротяване на бикове. Той се устройва в чест на ежегодния празник на плодородието Понгал в южния индийския щат Тамил Наду, съобщава „Times of India”.      Бикът побягнал, след като чул биенето на барабаните. При опит да го хване животното, 40-годишен участник в церемонията е бил стъпкан от копитата му.   Ранени са били 66 човека, от които 37 укротители на бикове, а останалите – собственици на бикове и зрители.\r\nСтава въпрос за участници в знаменитата „индийска корида” Джаликату, която представлява зрелищно състезание по укротяване на бикове. Смята се, че тази традиция датира от най-малко 2,5 хиляди години.  За разлика от испанската корида, Джаликату не е битка на човека с бика, а именно укротяване. В отделните райони тази традиция е представена в различни вариации, но всички си приличат в едно – мъжът трябва да хване бика с две ръце за рогата и да се задържи така известно време или да измине определено разстояние върху него.\r\nОт началото на 2000 г. природозащитниците поведоха борба с тази многовековна традиция и през 2014 г. успяха да убедят Върховния съд за забрани Джаликату.   След многобройни протести, обаче, забраната е свалена. Въпреки че всяка година състезанието отнема няколко човешки живота и осакатява стотици хора, то не губи своята популярност.     ", "date": "2020.01.17", "title": "Състезание по укротяване на бикове в Индия взе една жертва "}
{"url": "https://www.actualno.com/crime/30-g-zatvor-za-ubieca-na-veronika-petrova-news_1424960.html", "text": "      30 години „лишаване от свобода“ за Божидар Димитров за убийството на Вероника Петрова в столичния кв. „Свобода“ през 2018 г. Това е окончателното решение на Върховния касационен съд.      С Решение № 218/15.01.2020 г. по наказателно дело № 797/2019 г. тричленен състав на Върховния касационен съд (ВКС) оставя в сила решението от 02.05.2019 г. по в.н.о.х.д. № 82/2019 г. на Софийския апелативен съд (САС). Решението е окончателно.   Във ВКС е получено уведомление от прокурор за предприети действия по изпълнение на наложеното от съда наказание.\r\nДелото е образувано по касационни жалби на подсъдимия и на двама от конституираните граждански ищци и частни обвинители – съпруг и син на убитата.  С присъда по н.о.х.д. № 3902/2018 г. на Софийския градски съд (СГС), след проведено съкратено съдебно следствие, подсъдимият Божидар Димитров е признат за виновен в извършването на престъпление по чл. 116, ал. 1, т. 6, предл. 2-ро и 3-то вр. чл. 115 вр. чл. 58а, ал. 2 и ал. 3 НК (за убийството през 2018 г. на Вероника Петрова след нанесен побой – по особено мъчителен начин за убитата и с особена жестокост). Наложено му е наказание „лишаване от свобода“ в размер на 20 г. Осъден е да заплати на частните обвинители и граждански ищци сумите от по 20 000 лв. (на бащата на убитата), 30 000 лв. (на съпруга ú) и 80 000 лв. (на детето ú), представляващи обезщетения за причинените от деянието вреди.\r\nС решението на САС присъдата е изменена, като наказанието „лишаване от свобода“ на подсъдимия е увеличено на 30 години. В останалата ú част присъдата е потвърдена.\r\nТричленният състав на ВКС намира касационните жалби за неоснователни. \tНеоснователно е искането на подсъдимия за отмяна на актовете на двете предходни инстанции и връщане на делото за разглеждането му „по общия ред“ от СГС. Върховните съдии подчертават, че съкратеното съдебно следствие е проведено по искане на подсъдимия с участие на защитника му след трикратно разясняване от съда на процесуалните последствия от признаването на фактите, изложени в обстоятелствената част на обвинителния акт, при подкрепата им от събраните на досъдебното производство доказателства.       В решението на ВКС пише, че не е налице неправилно приложение на материалния закон. Правилно и законосъобразно формата на вината на подсъдимия е изведена от действията му при нанасяне на побоя над пострадалата. Констатациите и изводите на експертите за причинените ú множество различни по вид травматични увреждания от нанесените ú силни удари с юмруци и крака по главата, торса и крайниците, включително и с вилица и нож в продължение на близо 6 – 7 часа през нощта на 2 срещу 3 март 2018 г., причинили смъртта ú, правилно са оценени от съда като проявление на субективното му отношение за постигане на този резултат под формата на пряк умисъл. Инкриминираното деяние на подсъдимия Димитров се явява като логичен завършек на упражнявания във времето над пострадалата продължителен системен физически и психически тормоз, с който тя не е успяла да се справи поради интелектуалния ú дефицит и манипулируемост, както и заради нехайството на близките ú и тромавостта в действията на съответните държавни институции за социална защита на такива лица. Подобни насилнически прояви с отправяне на смъртни закани към различни лица подсъдимият Димитров е имал и в миналото, заради което е бил осъждан и което правилно е съобразено от съда като елементи от характеристиката му на престъпен деец. Това е предопределило извода за изключителност на обществената опасност както на деянието, така и на дееца.\r\nСъставът на ВКС не намира основание за корекция на правните изводи на апелативния съд, с които е утвърдил възприетата от градския съд квалификация на деянието на подсъдимия. „При описаните време, място и начин на извършване на инкриминираното деяние цинично звучи възражението на защитника, че квалифициращите обстоятелства не били „многобройни“, че то не се отличавало с „особена дързост“, не било на „публично място“ на фона на причинената с особена жестокост и по изключително мъчителен начин смърт на младата и нуждаеща се от особена закрила девойка, търсеща обич и внимание от близки и приятели, каквито не получила в краткия си и тежък живот“, пише в решението.\r\nВърховните съдии намират, че правилно САС е отрекъл подсъдимият да е съдействал съществено при разследването на досъдебното производство. Направеното от него признание на фактите е логическа последица от ефективната дейност на органите на досъдебното производство и няма основание то да се оценява като оказано съществено съдействие за разкриване на обективната истина по делото и допълнително като смекчаващо вината му обстоятелство. Злоупотребата му с алкохол, включително във въпросната нощ, няма как да се третира като смекчаващо обстоятелство при охарактеризирането му като жесток човек и във връзка с миналите му осъждания за престъпления против личността на различни граждани. Няма никакви доказателства и за ефективни действия от подсъдимия за спасяването на Вероника Петрова. Според върховните съдии, като се е съобразил и с наличните отегчаващи вината му обстоятелства, правилно въззивният съд е постановил завишаване на размера на наказанието на възможния максимум на наказанието „лишаване от свобода“ след редукцията на наказанието „доживотния затвор“.\r\nПо отношение на искането на съпруга на убитата за налагане на подсъдимия на наказание „доживотен затвор без замяна“ съдебният състав на ВКС напомня, че в хипотезата на съкратено съдебно следствие „бонусът“ за призналия фактите подсъдим е такова наказание да „не се налага“, поради което целеното от частния обвинител отежняване на положението на подсъдимия не може да се постигне пряко забраната на закона.\r\nНеоснователни са и претенциите за завишаване на размера на присъдените обезщетения за неимуществени вреди.       ", "date": "2020.01.17", "title": "30 г. затвор за убиеца на Вероника Петрова "}
{"url": "https://www.actualno.com/curious/15-logicheski-zadachi-mojete-li-da-gi-reshite-news_1424611.html", "text": "      Колкото и често да има примери за противоположното около нас, хубаво е да имаме мозък. Но за да имаме, трябва да го тренираме – защото иначе той ни отмъщава като се отпуска, а ние оглупяваме.      Тренировките, обаче, са по принцип досадна работа – затова е хубаво да има елемент на забава. И за целта задачките-играчки на тема логика са един гъдел, на който рядко можем да устоим и който ни помага да държим мисълта остра, а веществото в главата – сиво. Ето и няколко такива:\r\n1. В числовата серия 12, 11, 13, 12, 14, 13 ... кое е следващото число?\r\n2. В числовата серия 80, 10, 70, 15, 60 ... кое е следващото число?  3. В числовата серия 36, 34, 30, 28, 24 ... кое е следващото число?\r\n4. Имате следният числов ред - 2, 1, (1/2), (1/4)… Кое е следващото число?\r\n1/3    1/8\r\n2/8\r\n1/16\r\n5. Коя дума е излишна?\r\nиндекс   речник\r\nглава\r\nкнига\r\n6. Чаша. Устни. Причка. Коя е следващата дума?\r\nтрева\r\nгора\r\nчовка\r\nхраст\r\n7. Коя дума не трябва да се махне?\r\nОмраза\r\nОбич\r\nПривързаност\r\nСимпатия\r\n8. Топене. Течност. Замръзване. Какво следва?\r\nЛед\r\nСолиден\r\nКонденз\r\nНапън\r\n9. Части. Каишка. Вълк. Какво следва?\r\nПоток\r\nЖивотно\r\nДърво\r\nЛисица\r\n10. Кевин, Джоузеф и Николас са братя. Ако всички по-долни твърдения са верни, кой е най-малкият?\r\nКевин е най-старият.\r\nНиколас не е най-старият.\r\nДжоузеф не е най-младият.\r\nИталианският ресторант „При Вито“ е отворен от понеделник до събота, но е затворен в неделя. Всеки понеделник се сервират само обеди, обеди се сервират и във вторник, и в четвъртък. Само вечери се сервират в сряда, петък и събота. Освен това, цветята в ресторанта се поливат два пъти по време на работната седмица, но никога в последователни дни и никога в деня, в който се чисти пода. Подът се чисти в понеделник и в още два дни през работната седмица, но никога в последователни дни и никога в ден, в който се поливат цветята.\r\n11. Според графика, подът се чисти в:\r\nВторник или сряда\r\nВторник или четвъртък\r\nСряда или четвъртък\r\nЧетвъртък или петък\r\nЧетвъртък или събота\r\n12. Ако се сервира вечеря в деня, в който се поливат цветята, кое от следните твърдения е вярно?\r\nЦветята се поливат във вторник\r\nПодът се чисти в четвъртък\r\nЦветята се поливат в сряда\r\nПодът се чисти в сряда\r\nЦветята се поливат в събота\r\n13. Ако приемем, че подът се чисти в последователни дни, но всичко друго в графика е както е описано по-горе, за колко от дните може да се определи дали цветята са полети и подът почистен?\r\nДва\r\nТри\r\nЧетиридесет\r\nПетък\r\nШест\r\n14. 10 вагона на пътнически влак са били дерайлирали и са блокирали жп коловоз от двата края. Начините да бъде решен проблемът са следните:\r\nI. Железопътните власти трябва незабавно да изпратят хора и оборудване и да изчистят мястото\r\nII. Всички влакове, които се движат в двете посоки, трябва незабавно да се пренасочват по други маршрути.\r\nКое е вярното?\r\nСамо първото.\r\nПърво второто, после първото.\r\nПърво първото, после второто.\r\nНито едното.\r\nИ двете едновременно.\r\n15. Значението на йога и физическата активност се осъзнава от всички слоеве на обществото. Наблюдава се все по-голяма информираност за здравето в обществото, особено сред хората в зряла възраст. Кое е вярно?\r\nПървото изявление е причина, второто - следствие.\r\nВторото изявление е причина, първото - следствие.\r\nИ двете изявления са причини.\r\nИ двете изявления са следствия.\r\nИ двете изявления са последица от някаква обща причина.  1. Верен отговор: 15. Логиката е следната – редуваща се числова серия, при която първо се изважда 1 и после се добавя 2.\r\n2. Верен отговор: 20. Става въпрос за числова серия, при която има два  шаблона – на изваждане и на събиране. При действието изваждане се вади  10 от всяко число, а при действието събиране се прибавя 5, за да се  изчисли следващото число.\r\n3. Верен отговор: 22. Става въпрос за упражнение по изваждане - от първото число вадите 2, от второто - 4, и така се редуват.\r\n4. Верен отговор: 1/8. Всяко число е половината от предишното число.\r\n5. Верен отговор: Книга. Всички останали думи  отразяват определена характерна част именно на книгата.\r\n6. Верен отговор: Човка. От чашата пием с устни, а птичката пие (и се храни) чрез човката си.\r\n7. Верен отговор: Омраза.\r\n8. Верен отговор: Солиден.\r\n9. Верен отговор: Поток.\r\n10. Верен отговор: Николас.\r\n11. Верен отговор: Сряда или четвъртък.\r\n12. Верен отговор: Подът се чисти в четвъртък.\r\n13. Верен отговор: Шест.\r\n14. Верен отговор: И двете едновременно.\r\n15. Верен отговор: И двете изявления са следствия. ", "date": "2020.01.17", "title": "15 логически задачи - можете ли да ги решите?"}
{"url": "https://www.actualno.com/society/62-grajdanski-organizacii-seziraha-ek-po-povod-atakite-sreshtu-tjah-news_1424807.html", "text": "      62 граждански организации (НПО) подписаха писмо, адресирано до представители на Европейската комисия,  в което ги призовават да изразят позиция по повод .      \"През последните няколко години гражданските организации в са обект на атаки, подобни на тези в други страни от Централна и Източна Европа: кампании, очернящи образа на конкретни или групи граждански организации, засилена анти-европейска пропаганда, целенасочена дезинформация по въпроси и теми, свързани с човешки права и ролята на гражданските организации за тяхната защита\", се казва в писмото. НПО искат от представителите на ЕК да   направят ясно публично изказване относно важността на гражданското общество и на гражданските организации като част от него, както и да се срещнат с български граждански организации в Брюксел, за да  дискутират тези проблеми, които според тях поставят в риск, основни европейски ценности и принципи. Те  призовават \"българското правителство да защити пространството за гражданско участие и да се обяви против речта на омразата и всякакви други твърдения, които поставят под въпрос необходимостта от гражданските организации\".   Това се случва на фона на развитие по по повод приетия от страната през 2017 г. закон, задължаващ гражданските организации, които получават финансиране от чужбина, да се вписват в нарочен регистър и да се представят като получаващи финансова подкрепа от чужбина, като при неизпълнение биват санкционирани. Припомняме, че преди дни Генералният адвокат по на Съда на Европейския съюз Мануел Кампос Санчес-Бордона публикува заключенията си по делото.  Според него законът е в противоречие с европейското право и принципи, както и с основни свободи, закрепени в Хартата на основните права на Европейския съюз. Според становището на Генералния адвокат противоречието на правото на ЕС (в частност на Договора за функциониране на ЕС по отношение на нарушаване свободното движение на капитали) е на практика последица от нарушаването на основни свободи – най-вече, правото на сдружаване.\r\nСпоред Генералния адвокат условията, нaложени чрез закона върху организациите, получаващи дарения от чужбина, „[…] биха могли да ограничат свободното движение на капитали, доколкото: Могат да засегнат неблагоприятно финансирането на установените в Унгария сдружения и фондации, които получават средства отвън. По този начин те ще се отразят неблагоприятно и на упражняването на свободата на сдружаване, гарантирана с член 12 от Хартата ; могат да засегнат, също неблагоприятно, правото на зачитане на личния живот и правото на защита на личните данни (членове 7 и 8 от Хартата) на лицата, които от чужбина внасят средства в посочените граждански организации.“  И продължава: „По-специално, независимо от икономическото си значение, даренията, произхождащи от чужбина, представляват за пребиваващите/установените извън страната дарители най-непосредственият, ако не и единственият начин да участват в дейностите на организациите, които подкрепят със своето финансиране. Затрудняването на икономическия принос на тези лица означава фактически да им се попречи да упражняват чисто и просто свободата си на сдружаване: чрез финансовата подкрепа за организацията тези лица се обединяват с други с цел общо преследване на определени цели, което в крайна сметка е предметът на свободата на сдружаване.“, Организациите цитират в писмото си заключението и  напомнят, че предстои Съдът на ЕС да излезе с окончателно решение по делото.\r\nПрактиката на съда показва, че решенията обикновено са близки до заключенията на генералния адвокат.    Българската действителност     Припомняме, че неправителственият сектор у нас бе подложен на нападки, които доведоха до отлагане на влизането в сила на . Тогава 56 граждански организации настояха законът, за да влезе в сила, а не да бъде отлаган. Това искане бе отправено в отворено писмо до председателя на парламента Цвета Караянчева и председателите на парламентарните комисии, до премиера Бойко Борисов, новия социален министър , и Националния съвет за тристранно сътрудничество (НСТС). Напомняме, че новият социален министър също се обяви за отлагане на закона. Организациите настояха Законът за социалните услуги да влезе в действие и да започне да се разработва подзаконовата нормативна база. Повече подробности ще намерите в .\r\nКато последица от отлагането на Закона за социалните услуги и Закона за личната помощ, инициативата „Системата ни убива“ посочва, че над . Това беше казано и от омбудсмана Диана Ковачева, беше потвърдено и от социалния министър Деница Сачева. Ето какво се казва в писмото на \"Системата ни убива\", разпространено вчера: \"Във връзка със зачестилите сигнали за прекратени асистентски програми, към хора с реална нужда от асистирана подкрепа и лишени от такава от 1 януари 2020 година, предлагаме в спешен порядък да влезе в пълната си сила Закона за личната помощ, като отпаднат наложените му ограничения до 1 януари 2021 година. Това на практика би решило възникналият огромен социален проблем, като навреме удовлетвори потребностите на тези наши съграждани. За нас е необяснимо, защо трябваше изобщо да се стига до тук, след като се знаеше, че ще има ощетени. Очакваме незабавната ви реакция, защото става въпрос за живи хора с нужда от подкрепа. В противен случай, живота им е застрашен и това ще е равнозначно на престъпление.\"\r\nМайките от инициативата обмислят подновяване на уличните си протести.    ", "date": "2020.01.17", "title": "62 граждански организации сезираха ЕК по повод атаките срещу тях"}
{"url": "https://www.actualno.com/starazagora/interes-kym-industrialna-zona-zagore-ot-pakistanska-delegacija-news_1424928.html", "text": "      Специален интерес към Индустриална зона \"Загоре\" и възможностите за изграждане на логистични центрове за пакистански стоки, като се използва географското предимство на като най-близката до Пакистан европейска страна, е проявила делегация на посолството на Ислямската република при посещение на Търговско-промишлената палата (ТПП) в Стара Загора.      Временно управляващият Маруан Алекс Аийаш и служители на посолството на Пакистан у нас се срещнаха с председателя на палатата Олег Стоилов и с представители на старозагорския бизнес, сред които бяха и изпълнителният директор на Агенцията за регионално икономическо развитие (АРИР) Румяна Грозева и изпълнителният директор на Индустриална зона Загоре Радослав Танев.\r\nПосланикът представи презентация с информация за азиатската страна и за големите възможностите за развитие на икономически и търговски отношения между двете страни. Аийаш и Стоилов обявиха, че се подготвя подписване на споразумение за партньорство между търговско-промишлените палати на Стара Загора и на пакистанския град Сархад. .\r\nФирмите от региона представиха производството си и интересите си, а по време на разговорите се откроиха теми от взаимен интерес, както и възможности за партньорството, които да се развиват в бъдеще.  Олег Стоилов подари на Маруан Алекс Аийаш пластичен Знак на лъвицата с лъвчето - символ на Стара Загора, икономически годишник на региона и още едно издание с информация за инвеститорите, а гостът подари на домакините си картина с пейзаж от Пакистан и материали с информация за страната.  ", "date": "2020.01.17", "title": "Интерес към Индустриална зона \"Загоре\" от пакистанска делегация "}
{"url": "https://www.actualno.com/goodnews/spasiha-bedstvasht-bjal-shtyrkelv-spasitelnija-centyr-v-stara-zagora-snimki-news_1424936.html", "text": "      Днес в Спасителния център за диви животни на \"Зелени Балкани\" приет бедстващ бял щъркел. Той е спасен и докаран в центъра от района на Свиленград със съдействието на общинската администрация там.      При прегледа на птицата ветеринарните лекари установяват, че тя е слаба и с проблем в едното крило. През последните години все повече  могат да се видят бели щъркели през зимата в България. На места, като язовирите край централите на комплекса \"Марица-изток\" те са обичайна гледка. Тази година единични бройки за първи път се наблюдават и край българското европейско село на белия щъркел - Белозем, Пловдивска област.   Специалистите не могат да се ангажират защо числеността на белите щъркели в през зимата се увеличава, но е факт, че птиците мигрират заради храната. А при топли зими и незамръзнали водоеми, в които могат да си намират храна, щъркелите не поемат дългия и опасен път на миграцията на юг и остават да чакат  пролетта на Стария континент.       ", "date": "2020.01.17", "title": "Спасиха бедстващ бял щъркел в Спасителния център в Стара Загора (СНИМКИ)"}
{"url": "https://www.actualno.com/analysis/rusija-vijda-nelojalna-konkurencija-na-sasht-sprjamo-es-v-blokaja-na-severen-potok-2-news_1424947.html", "text": "       Ярък пример за нелоялна конкуренция е опитът на да възпрепятства изпълнението на проекта за газопровода \"Северен поток 2 \".      Това обяви изпълняващият длъжността външен министър на Русия Сергей Лавров по време на пресконференция за резултатите от действията на руската дипломация през 2019 г.   \"Дефицитът на доверие в световната политика и икономика се усложнява от широкото използване на методи за нелоялна конкуренция като едностранни санкции, протекционизъм и търговски войни. Сред последните примери ще приведа опитите на да възпрепятстват реализацията на \"Северен поток 2\" въпреки мнението на водещите страни от Европейския съюз\", настоя Лавров.  В края на 2019 г.  обявиха, че налагат санкции срещу \"Северен поток 2\". Швейцарската компания Allseas тутакси преустанови работата си проекта. В Австрия настояха, че отхвърлят екстериториалните санкции на срещу проекта за газопровод.    Руската държавна корпорация \"Газпром\" пък обяви, че за Русия няма технологични пречки самостоятелно да дострои \"Северен поток 2\".      ", "date": "2020.01.17", "title": "Русия вижда нелоялна конкуренция на САЩ спрямо ЕС в блокажа на \"Северен поток 2\""}
{"url": "https://www.actualno.com/crime/otkriha-8-tona-opasni-otpadyci-v-lukovit-news_1424955.html", "text": "      8 тона са открити в изоставен трафопост в луковитското село Торос. Те са иззети и в момента са складирани в депото в Луковит.      Прокурорът на Ловеч съобщи, че се извършва химически анализ на веществата, за да се установи техния състав.   Експертизата ще е готова до десет дни, уточняват от БНТ.\r\nУстановено е, че веществата са транспортирани от фирма в Ботевград и е трябвало да бъдат превозени до площадка във Велико Търново.   ", "date": "2020.01.17", "title": "Откриха 8 тона опасни отпадъци в Луковит "}
{"url": "https://www.actualno.com/europe/sydjat-bylgarsko-semejstvo-v-germanija-za-nasilie-nad-deteto-im-news_1424944.html", "text": "       Българско семейство ще бъде съдено в немския град Винзен за предполагаема злоупотреба със 7-месечното им дете , съобщава „Ди Велт“.      Съдът във Винзен ще реши следващата седмица съдбата на бебето, поето от социалните грижи, съобщи адвокатът на родителите, Рюдигер Шулц-Ганзен. Момиченцето е настанено в приемно семейство от Службата за младежки грижи на окръг Харбург. Родителите настояват детето да им бъде върнато.   Според описанието на адвоката, българското семейство живее близо до град Харбург. Малко преди Коледа детето е пострадало в автомобилна катастрофа в Унгария. Автромобилът на родителите е ударен от голямо превозно средство с ремарке. Родителите отлетели за Хамбург с пострадалото дете и го закарали в болницата в Алтона, предава БГНЕС.\r\nТам лекарите изразили подозрение, че някои от нараняванията са по-стари. Те установили хематом в главата и фрактури по краката. Възникнал въпрос дали детето е насилствено третирано или е паднало. Родителите обаче не са уведомили за падане.  По искане на Службата за младежки грижи семейният съдът разпореди вземането на детето под опека на 9 януари. Съдът също така изпрати молба за експертно заключение за нараняванията до Университетската клиника Хамбург-Епендорф.\r\nСледващият закрит процес е насрочен за 21 януари.    ", "date": "2020.01.17", "title": "Съдят българско семейство в Германия за насилие над детето им "}
{"url": "https://www.actualno.com/politics/eto-kolko-ni-struva-uchastieto-na-bylgarski-voenni-v-misii-zad-granica-news_1424926.html", "text": "       20 932 400 лв. ще бъдат дадени за издръжка на осемте военни мисии, които поддържа зад граница.       Това стана ясно, след като депутатът от АТАКА Павел Шопов отправи парламентарно питане към военния министър от ВМРО Красимир Каракачанов.   Въпросите на атакиста бяха свързани с числеността, финансовото изражение и страните, в които страната ни е изпратила родни военни да водят войните на чужди държави. Шопов настоя да разбере и кога ще бъдат върнати войниците ни от осемте горещи точки, където са пратени с риск за живота им .\r\n„През последните 30 години многократно участва във военни операции не за българския национален интерес, а с цел българските политици да се натегнат на господарите. През тези 30 години участвахме в чужди войни” , възмути се от парламентарната трибуна Шопов от АТАКА.  От отговора на военния министър на ВМРО Каракачанов стана ясно, че 210 български военнослужещи са разпръснати в Ирак, Афганистан, Косово, Босна и Херцеговина, Грузия, Средиземно море, та чак до Мали и Сомалия. Министърът посочи, че участва в мисия за подготовка, съветване и подпомагане в Афганистан с до 160 военнослужещи, сред които група за електронно разузнаване, рота за охрана на летището в Кандахар, екип от съветници за обучение на афганистанската национална армия и щабни офицери.\r\nСтраната ни участва с до 26 военнослужещи в операцията на KFOR в Косово, което струва 1 915 400 лева на страната ни, и с до 11 военнослужещи във военна операция на ЕС в Босна и Херцеговина \"Алтея\", средствата за които са 1 343 700 лева.        Каракачанов коментира, че Афганистан от много години е едно от основните огнища на радикален ислям и тероризъм. Ситуацията в Афганистан не може да ни е безразлична, защото не малка част от тези нелегални емигранти, които се опитват да преминават европейската граница, са точно от Афганистан, каза той Косово буквално е на българската етническа граница. Същото е и в Босна , посочи той. Присъствието на нашите военнослужещи там е абсолютно оправдано, смята военният министър. Според него по този начин българските военнослужещи се подготвят да реагират адекватно при проява на подобни проблеми и създават контакти, чрез които да получават информация за предотвратяване на рискове и заплахи за националната ни сигурност. „Не се правете, че не ме разбрахте, г-н вицепремиер. Когато казах за милиардни разходи, имах предвид, че са за целия период, а не само парите за 2020 г., които дава българският данъкоплатец. За всичките 30 години на прехода и мисиите, в които е участвала, са отишли милиарди „да се вадят кестени от огъня за чужди интереси”, каза още Шопов. По думите му българите дори не подозират за мисии като тези в Мали или Сомалия.       „Падат ракети дори в американски бази, а двамата наши офицери в Ирак били на безопасно място. Очаквах те да бъдат изтеглени така, както го правят всички други народи. Междувременно американският президент обяви, че ще изтегли 4000 военнослужещи от Ирак, а нашите си стоят там ”, посочи Шопов и\r\nВ заключение той напомни на Каракачанов, че като кандидат на ВМРО в ОП преди изборите е обещавал да изтегли задграничните ни контингенти, а като министър не го прави. ", "date": "2020.01.17", "title": "Eто колко ни струва участието на български военни в мисии зад граница"}
{"url": "https://www.actualno.com/politics/bojko-borisov-ne-bil-pokanen-na-konsultaciite-pri-prezidenta-news_1424948.html", "text": "      \"Председателят на и министър-председател на  винаги е демонстрирал готовността си за участие в диалог по всички обществени теми, както във вътрешен, така и в международен план\", съобщават от пресцентъра на ГЕРБ. \"Борисов обаче не е получавал покана от президента за участие в днешната среща за обсъждане на актуални въпроси в изборния процес. Такава покана не е изпращана до него нито в Министерския съвет, нито в Централата на ПП ГЕРБ.       многократно е заявявал, че съвместната работа между институциите е ключова за стабилността и развитието на страната ни. Винаги, когато е имало предложения за диалог и срещи, се е отзовавал, както като партиен лидер, така и като министър-председател\", се казва още в съобщението до медиите.    ", "date": "2020.01.17", "title": "Бойко Борисов не бил поканен на консултациите при президента   "}
{"url": "https://www.actualno.com/crime/geshev-razporedi-proverka-na-organizatorite-na-lukov-marsh-news_1424927.html", "text": "      Главният прокурор разпореди на да извърши незабавна проверка по реда на гражданско – съдебния надзор за законосъобразност на дейността на сдружение „Български национален съюз – „Еделвайс“, организатор на траурно факелно шествие в памет на за 22.02.2020 г., което е забранено със Заповед на Кмета на Столична община,  с оглед това дали са спазени изискванията на Закона за политическите партии.      Главния прокурор държи да бъде уведомен своевременно при непосредствено установяване на данни за извършено престъпление от общ характер, съобщават от държавното обвинение.    ", "date": "2020.01.17", "title": "Гешев разпореди проверка на организаторите на Луков марш"}
{"url": "https://www.actualno.com/society/avarija-sprja-parnoto-za-dva-dni-vyv-veliko-tyrnovo-news_1424961.html", "text": "      Сериозна авария на магистрален топлопровод във Велико Търново оставя жителите на няколко квартала без парно два дни, предаде БГНЕС.      От началото на този отоплителен сезон това е десета авария по топлопреносната мрежа на старата столица.   В момента екипи отстраняват щетите по аварията, а от „Топлофикация“ предупреждават, че са възможни смущения в подаването на топлинна енергия в целия град, което ще доведе до по-ниски температури в домовете.\r\nВсички учебни заведения и Старческият дом в града ще преминат на алтернативно отопление с газ.  Топлоподаването се очаква да бъде възстановено най-рано утре. Заради зачестилите проблеми от държавния енергиен регулатор разпореди през декември извънредна проверка на „Топлофикация ВТ“, като резултатите от нея все още не са оповестени. ", "date": "2020.01.17", "title": "Авария спря парното за два дни във Велико Търново"}
{"url": "https://www.actualno.com/plovdiv/gotov-e-pyrvijat-obshtinski-mnogoetajen-parking-v-plovdiv-snimki-news_1424966.html", "text": "      Завърши строителството на първия общински многоетажен паркинг в Пловдив. Той се намира на ъгъла на улиците „Орфей“ и „Звезда“ в район „Западен“ и се очаква да облекчи паркирането в тази бързоразвиваща се част на града. .       „В понеделник подаваме документите в ДНСК за Комисия за въвеждане в експлоатация. Очакваме ги до края на месеца да огледат многоетажния паркинг, за да бъде пуснат за използване“, заяви пред журналисти кметът на района Димитър Колев.   Строителството на паркинга стартира през октомври миналата година и бе завършен в кратки срокове. Той е на три етажа с общ капацитет от 150 автомобила. Предвижда се паркоместата да бъдат отдавани под наем, като се очаква цената за ползване да е в размер на 50 лева месечно. На първия етаж пък са разположени търговски площи, които също ще бъдат отдавани под наем. ", "date": "2020.01.17", "title": "Готов е първият общински многоетажен паркинг в Пловдив (СНИМКИ)"}
{"url": "https://www.actualno.com/sofia/obsyjdaneto-na-budjeta-za-sofija-s-mnogo-vyprosi-dosta-nedovolstvo-i-bez-fandykova-news_1424920.html", "text": "      \"За целия \"Младост\" са предвидени по-малко пари, отколкото за зоопарка\", алармира при обсъждането на столичния бюджет 2020 Димо Димов, жител на Младост. \"Това е груба дискриминация\", изтъкна той и поиска обяснение от градоначалниците на снощното обсъждане на бюджета на София за 2020 година.      Поради , инициатива пое зам.-кметът по финансите Дончо Барбалов. \"Зоологическата градина е в \"Лозенец\" и кметът на Лозенец трябва да е щастлив че има толкова големи инвестиции“, отвърна той и от 60-местната зала, натъпкана със 150 души, бе засвидетелствана солидарност към жителите на \"Младост\". \"За маймуните има повече пари, отколкото за хората в Младост\", репликиран беше зам.-кметът. Данъците Остри възражения предизвикаха перата на бюджета за данъците. \"В рамките на 5 години назад не са събрани повече от 300 милиона лева данъци и над милиард за повече от 5 години, които вече са с изтекла давност, станали са несъбираеми и са отписани\", посочи Валентин Маринков, член на  Управителния съвет на Сдружение за развитие на Панчарево. \"Как ще говорят те за вдигане на данъците, след като те не са събрали 1,5 млрд. лева\", възрази той и настоя – \"да съберат 1,5 милиарда, да ги вкарат в бюджета на София, да ги разпределят както трябва\".   Маринков уточни, че се позовава на официален отговор на общината по въпрос на общинския съветник от \"Демократична България\" арх. Борислав Игнатов. \"Нахалство е да не си събрал толкова пари и да говориш за повишаване на данъците. Тези, които плащаме данъци, пак ще продължим да плащаме и то по-високи данъци, а онези, които не плащат и никога не са плащали, пак ще продължават да не плащат. Откъде-накъде?!  Повишаването на данъците ще  е наказателна процедура срещу тези, които плащат\", добави Маринков. Той настоя за персонална отговорност за несъбраните вземания. \"Ако в моята фирма някой ми е нанесъл такива загуби, този човек ще бъде в затвора. Говоря за моята фирма, не за държавата или общината\", каза още той.\r\nСпоред зам.-кметът Барбалов, обаче резултатите за събираемостта на данъците били похвални. \"През последните 5 години,  3 милиарда са ни приходите от данъци  и такси. Ако погледнем събираемостта по години, ще видим, че в рамките на 5-годишната давност събираемостта ни надхвърля 90%. Така че мисля, че няма от какво да се срамуваме от събираемостта. Просто обемът на сумите е голям и затова тези 300 милиона изглеждат много, но като се види, че имаме над 90% събираемост, картината придобива един друг характер\", заяви той.  Барбалов изтъкна още, че \"за район Панчарево приходите от данък върху недвижими имоти са в размер на около 1,2  млн. годишно, а разходите  за издръжка, само административните, са 2,1 млн. лв. и уточни, че говорел за район Панчарево, а не населеното място.    \"Той не знае, че район Панчарево обхваща 10 села – Казичане, Кривина, Лозен, Герман. Там има огромни индустриални зони, които генерират огромни данъци и такси. Нищо от това не идва в нашия район. Това е безобразие!\", оплакаха се местни жители, а Маринков обяви, че ще инициират референдум Кокаляне и район Панчарево да се отдели от столична община. Инвестициите Към неизпълнението на инвестиционната програма на Столична община насочи вниманието лидерът на общинските съветници на \"Демократична България\" Методи Лалов и съобщи, че това неизпълнение възлиза на 200 млн. лева всяка година. \"Имало е предвидени средства и не са били изпълнени конкретни инвестиционни проекти\", подчерта той и попита: \"Какво мислите да правите със сегашния бюджет и изпълнението на инвестиционната програма\".      Зам.-кметът Барбалов призна за неизпълнението . \"Но все пак, в последните години,  около 70% е изпълнението на капиталовата програма всяка година\", добави той и посочи, че затова била предложена структурна промяна, така че да се съберат на едно място проектирането и изпълнението на проектите, за да се отстранят част от допуснатите слабости през годините и увери, че ще бъдат положени усилия да бъде по-голямо изпълнението на капиталовата програма.\r\nАндрей Зографски  от \"Спаси София\"  поиска обяснение защо намаляват драстично средствата в капиталовата програма с цели 160 млн. лева спрямо миналогодишния бюджет. \"Всеки има локален проблем, но големият проблем е, че със 160 млн. лв. по-малко има за инвестиции в капиталовата програма спрямо 2019 г.\", подчерта той. Според Барбалов, причината била в това, че намаляват парите по европейски проекти , поради приключване на третата фаза на метрото и също че намалели заемни средства. \"През 2019 година имахме усилено строителство на метрото, което се финансира с европейски и заемни средства - оттук идва намалението\", обясни той. Барбалов предположи, че разглеждания сега вариант ще претърпи промени в посока нагоре, защото винаги се добавят средства от преходния остатък, но не се ангажира дали ще бъде достигнат миналогодишния размер за инвестициите. Градоустройството Паркинги, чисти улици и въздух искат софиянци, както и да спре презастрояването заяви, обърна се към главния архитект на София Здравко Здравков столичанинът Марин Григоров, председател на обществен съвет. \"Казвате, че инвестирате в междублоково пространство, разширявате обаче синя и зелена зона и тези, които живеят в този район, не могат да си плащат. Преместват се в други райони и започва  рязане на гуми, палежи на коли… Така че - паркинги, уважаеми г-н Здравков. Другото е стара претоплена манджа - високото строителство спира въздушните течения\". Григоров е категоричен, че не кюмбетата с въглища и дърва замърсяват толкова въздуха. \"Не е това, което опитвате да внушите на софиянци - че фините прахови частици са от дърва и въглища. Не. Улиците не се мият. Улиците, уважаеми г-н Здравков!\", добави той и упрекна общината, че от 10 години не мие улиците.    Здравков  увери, че в подробните устройствени планове са предвидени паркинги и се оплака, че намирането на инвеститор за подземен паркинг е изключително трудно, също че София не е проектирана за толкова голям автопарк.  Според  устройствения план на града от 1961 г., София е планирана с 81 автомобила на 1000 души; панелните комплекси, които се изграждат 70-те и 80-те години, са планирани при 250 автомобила на 1000 души, а в момента сме стигнали  520 автомобила на 1000 души, посочи главният архитект. \" При всички обществени обсъждания, когато представим плановете, никой от живущите в кварталите не желае подземно паркиране и масовото желание е тези паркинги да се премахват \", отбеляза още той и апелира с кметовете на районите да търсят терени, които са общинска собственост и да се намерят варианти за паркинги в близост до метрото, така че да действат като буфери.\r\nЗам.-кметът Йоана Христова призна, че част от източниците на фини прахови частици са праха и калта по улиците и заяви, че в последните години се увеличавало миенето. \"За 2020 година е предвидено 56% повече машинно миене и 7% повече машинно метене\", увери тя.\r\nОт различни столични райони се оплакаха от канализацията и, че не виждат в бюджета разрешение.  Генчо Велев  от Инициативна група \"Кръстова вада Запад\" посочи, че това е квартал без канализация и без регулирани улици и попита: \"Какво се предвижда през 2020 година за този квартал, който е в ужасяващо състояние и мирише на канал, да не кажа на лайна?\"\r\n\"Кога ще има канализация в Панчарево, че езерото замириса\", поискаха отговор представители на Сдружение за развитие на Панчарево и Кокаляне и се оплакаха, че районът им не присъства в капиталовата програма на столична община. \r\nЗа канализацията в Панчарево, зам.-кметът Ирина Савина съобщи, че има градоустройствени процедури, предвидени за 2020 година и разказа, че имало предложение канализацията да бъде включена в бизнес-плана на \"Софийска вода\" за следващия им планов период след 2021 година. За \"Кръстова вада Запад\" и \"Кръстова вада Изток\" тя увери, че са включени в апликационната форма за европейско финансиране, така че възможностите са за финансиране от европейските фондове за изграждане на канализация. Докладът бил внесен и според нея до средата на февруари СОС ще се произнесе, след което  трябва да се разгледа от органа по инициативата \"Джаспърс\", после от МОСВ, след което апликационната форма отива в Брюксел. ", "date": "2020.01.17", "title": "Обсъждането на бюджета за София: С много въпроси, доста недоволство и без Фандъкова"}
{"url": "https://www.actualno.com/pleven/opasnost-ot-vodna-kriza-v-pleven-na-tozi-etap-njama-tvyrdi-oblastnijat-upravitel-news_1424899.html", "text": "      Опасност от водна криза в Плевен на този етап няма. Това съобщи областният управител Мирослав Петров след проведената работна среща с ръководствата на ВиК, Напоителни системи, Басейнова дирекция „Дунавски район“, ДАНС и Областната дирекция на вътрешните работи.      На срещата управителят на плевенското ВиК – инж. Митко Спасов е уверил Мирослав Петров, че в областта няма селище на воден режим и че водоснабдяването навсякъде е нормално.   „За Плевен има захранване от водоснабдителна група Черни Осъм и от там пристигат стабилни количества вода, като се вземе предвид и сушавият период. Характерно за шахтовите, кладенци, които са другия източник за водоснабдяването на града, когато водата намалее се налага оводняване от яз. Горни Дъбник. От Напоителни и системи ни подават необходимите количества при нужда. Предприели сме и по-строги мерки за ограничаване на загубите”, заявил инж. Спасов.\r\nСпоред представената информация от Напоителни системи – Плевен в язовир Горни Дъбник към момента има 50 млн. куб.метра вода. Промишленият водопровод от язовира до Плевен е около 35 км. Той е е строен през 50-те години на миналия век и генерира загуби от 40-50 процента.  „До края на януари очакваме да бъде отворена мярка 4.3., по която имаме готовност да кандидатстваме за европейско финансиране за рехабилитиране на най-големите компрометирани участъци по магистралния канал, чрез който се завирява яз. Горни Дъбник“, съобщила на срещата Иваничка Райчева, директор на Напоителни системи – Плевен.\r\nОбластният управител е изискал от Напоителни системи всеки месец да получава информация за състоянието на яз. Горни Дъбник, за разхода на вода от язовира за ВиК, за напояване, за промишлено водоснабдяване, както и за всички констатирани нередности.    ", "date": "2020.01.17", "title": "Опасност от водна криза в Плевен на този етап няма, твърди областният управител"}
{"url": "https://www.actualno.com/society/ministyr-i-kmet-predlagat-dva-varianta-za-izhod-vodnata-kriza-v-pernik-news_1424949.html", "text": "      Кметът на Станислав Владимиров и екоминистърът Емил Димитров ще представят утре на премиера най-много два варианта с решения за справяне с водната криза в миньорския град.      Работната среща ще се проведе в събота, от 09.00 часа, в Министерски съвет.    Едно от тях трябва да бъде окончателно одобрено от министър-председателя. Това стана ясно на пресконференция в , предаде БГНЕС\r\nЕмил Димитров заяви, че вече е изпратил екипи да проверят ВЕЦ-ове и ТЕЦ-ове в региона дали използват питейна вода за производство на ток.  Нареждането беше направено от по време на последното правителствено заседание. Премиерът даде срок от една седмица за проверки и да се докладва на следващото заседание на кабинета.\r\n„Крайното решение е на този, който ще даде парите. Това е премиерът. На мен той ми е началник“, каза министърът, който не обобщи какви са възможните варианти, но призна, че по някои от тях е имало различни мнения.   „Аз се включвам преди два дни, многото работа е свършена преди това“, допълни още Емил Димитров, който увери, че се търси трайно решение на проблема.    Кметът на Станислав Владимиров съобщи, че по разчети на местното ВиК наличната вода в язовир „Студена“ ще стигне при този режим до края на април.\r\n„Не може всичко да стане за един миг“, заяви от своя страна кметът на Станислав Владимиров. Според него кризата с водата може да отшуми за няколко месеца, но може и да продължи с години.\r\nВъпреки това градоначалникът обяви, че на този режим водата в язовир „Студена“ може да стигне до месец април.    ", "date": "2020.01.17", "title": "Министър и кмет предлагат два варианта за изход водната криза в Перник"}
{"url": "https://www.actualno.com/showbusiness/eminem-iznenadvashto-pusna-nov-album-video-news_1424935.html", "text": "       Един от най-успешните рап изпълнители на световната музикална сцена, Еминем, изненадващо пусна нов албум преди броени часове \"Music To Be Murdered By\" вече е наличен за стрийминг и сваляне в дигиталните платформи.      По-късно през януари се очаква албумът да излезе и на физически носител във формати CD и двоен винил. \r\nВодещият сингъл от новия албум е озаглавен \"Darkness\". Парчето е придружено от дългометражно видео в YouTube.   Видеото най-вероятно ще породи много спорове. Изпълнителят призова феновете си да гледат видеото до края му, за да разберат посланието. Всеки, който го направи, в края ще разбере каква е позицията на Еминем по темите, засегнати в песента и съдържанието на видеоклипа. Целта на видеото е да предизвика едновременно диалог и възмущение. Възможно е то да изиграе ключова роля в подхода към психичното здраве и закона за оръжията И тук рапърът спира да коментира и оставя музиката и визуализациите да говорят за останалото.     ", "date": "2020.01.17", "title": "Еминем изненадващо пусна нов албум (ВИДЕО)"}
{"url": "https://www.actualno.com/balkani/syrbija-otiva-na-izbori-opozicijata-bojkotira-vota-news_1424866.html", "text": "      Сръбският президент съобщи, че на 19 и 26 април в страната ще се проведат парламентарни и местни избори.      Съобщението бе направено в края на интервюто му пред местната телевизия \"Първа\" тази сутрин. По този начин Вучич отхвърля искането на опозицията и на международната общност изборите да се проведат в началото на месец май.   Основните опозиционни партии, включително и \"Съюзът за Сърбия\", в която влизат партиите на Борис Тадич и Зоран Живкович, съобщиха, че няма да участват във вота и ще бойкотират изборите.\r\nМиналата седмица стана ясно, че властите искат да свалят и изборният праг за влизане в парламента. Вучич иска да свали този праг до 3%.  В продължение на над 14 месеца в всяка седмица се провеждат масови протести срещу режима на Вучич. ", "date": "2020.01.17", "title": "Сърбия отива на избори, опозицията бойкотира вота "}
{"url": "https://www.actualno.com/politics/ot-volja-nameknaha-che-moje-da-podkrepjat-vota-na-nedoverie-sreshtu-pravitelstvoto-news_1424856.html", "text": "      На този етап, ако вотът на недоверие бъде внесен от БСП, има вероятност да го подкрепим . Това каза народният представител от ПГ на \"Воля\" Кръстина Таскова пред журналисти след консултациите с БСП за вота на недоверие, предаде \"Фокус\".      \"Изслушахме мотивите на БСП. Интересни неща ни споделиха. Искам да ви кажа, че тепърва, ако такъв вот на недоверие бъде внесен ще обсъдим конкретно. Мотивите са много повече от това, което те успяха да ни представят . Ще вземем нашето решение, ако такъв вот бъде внесен.\r\nТова, което ние наблюдаваме в последно време е, че ако министър Горанов каже ,че намалява субсидията, те могат да променят своето решение. Те показват, че в някои отношения работят заедно с управляващите. Нека да изчакаме да бъде внесен вота\", допълни още Таскова.\r\nЗам.-председателят на ПГ на \"БСП за България\" Драгомир Стойнев също направи коментар от името на социалистите след консултациите.  \"В продължение на близо 50 минути представихме нашите мотиви на народните представители от \"Воля\". Изключително продуктивен разговор. Експертен също така разговор. Всички техни зададени въпроси получиха отговор . Съгласиха се с проблемите, които ние всички виждаме, но помолиха за няколко дни размисъл\" , допълни още Стойнев.\r\nПо думите му духът и диалогът е бил добър и БСП са удовлетворени . На въпрос дали от БСП вярват, че \"Воля\" ще ги подкрепят, Драгомир Стойнев уточни, че ситуацията е кризисна и те преценяват дали ще дадат своята подкрепа за едно правителство, което генерира криза в почти всеки един сектори или ще решат да се върви към предсрочни избори.\r\n\" С независимите депутати мисля, че от може да ги наричаме - зависими \", допълни още зам.-председателят на ПГ на \"БСП за България\".     ", "date": "2020.01.17", "title": "От \"Воля\" намекнаха, че може да подкрепят вота на недоверие срещу правителството"}
{"url": "https://www.actualno.com/europe/borel-se-opasjava-che-sdelkata-s-iran-moje-da-ne-byde-spasena-news_1424972.html", "text": "      Ръководителят на европейската дипломатическа служба се надява на решене по Съвместния всеобщ план за действие, но допуска, че споразумението с може и да не бъде спасено, съобщи РИА Новости.      В началото на седмицата , и обявиха стартирането на механизма за разрешаване на спора в рамките на ядрената сделка с заради отказа на страната да изпълни част от задълженията си, вписани в документа.   На въпрос на изданието Der Spiegel дали това не означава, че сделката с е мъртва, Борел отговаря, че „има риск”. Но подчерта, че механизмът за разрешаване на спорове сам по себе си не цели връщането на санкциите.\r\n„Въпреки че твърди, че вече не се чувства обвързан с разпоредбите на споразумението, това не значи, че ги нарушава. Ние както и преди се доверяваме на оценката на инспекторите от МААЕ в , която е решаваща за нас”, заяви Борел.  Той засегна и темата с , която „предизвиква още по-голямо безпокойство от Иран”.\r\n„Ако бездействаме и само гледаме как Ирак се разпад, ще платим много висока цена. Напредъкът от последните години ще бъде изгубен. Ирак заплашва да стане втора . Длъжни сме да защитим териториалната цялост на страната”, заяви той в отговор на въпрос дали Европа трябва да изпрати повече военни, ако американските войски напуснат.   След удара на по територията на Ирак, вследствие на който беше убит иранският генерал , парламентът на Ирак гласува американските войски да бъдат изведени от страната. Министър-председателят Абдел Махди заяви, че е започнал процедура за извеждането на чуждите войски от Ирак, въпреки изявлението на американския президент , че ще наложи санкции на Багдад, ако бъдат изведени американските военни.    Според говорител на армията на Ирак, се прекратяват съвместните учения с американците, като част от тях ще останат единствено за консултации и дейности, свързани с въоръженията.\r\nКомисията по отбрана и сигурност на парламента на Ирак заяви, че между Багдад и Вашингтон няма споразумение за създаване на американски военни бази на територията на Ирак, затова „присъствието на американски бази в Ирак е незаконно, особено в такива количества”. По-рано на територията на страната са се намирали около 250 000 американски военни. Иракското правителство е постигнало извеждането им в рамките на стратегическото споразумение със САЩ. ", "date": "2020.01.17", "title": "Борел се опасява, че сделката с Иран може да не бъде спасена "}
{"url": "https://www.actualno.com/society/sacheva-blagodarenie-na-git-rabotnici-v-lovech-poluchiha-zaplatite-si-news_1424834.html", "text": "      Всичко, което се е случило по отношение на правата на хората в Ловеч, се е случило благодарение на инспекцията по труда.      Работниците бяха информирани още на 13 януари за това какво ще се предприеме и ще се случва, заяви социалният министър Деница Сачева по повод проблемите с работници от „Спарки Елтос” в Ловеч.   Те поискаха дружеството да бъде обявено в несъстоятелност, а и се разбра, че не са получавали заплати, предаде БГНЕС.\r\nМанолова отиде там на 14 януари, събра работници и се опита да си направи пиар акция. Благодарение на ГИТ тези хора получиха 4,1 млн. лева от дължащите им се възнаграждения, работи се и с техния работодател.  Поет е ангажимент пред работниците още преди Манолова да е там, тези хора да бъдат информирани дали работодателят е намерил възможност за преструктуриране в началото на февруари.\r\nАко няма такава перспектива, тогава ще бъде инициирана процедура за несъстоятелност, добави Сачева.    ", "date": "2020.01.17", "title": "Сачева: Благодарение на ГИТ работници в Ловеч получиха заплатите си"}
{"url": "https://www.actualno.com/society/nacionalna-lotarija-nacionaliziraneto-na-chasten-biznes-e-nedopustim-precedent-news_1424971.html", "text": "      \" \", заяви в позиция \"Национална лотария\" АД по повод , които предвиждат държавен монопол върху лотарийните игри.      Според компанията това е нарушение на Конституцията. Уважаеми медии и заинтересовани страни,  Във връзка с внесения от Валери Симеонов и група народни представители проект на закон за изменение на Закона за хазарта, коментиран от министъра на финансите г-н Горанов и спортния министър г-н Кралев, бихме искали да изразим следната позиция. Национализирането на частен бизнес е недопустим прецедент, който ще доведе до необратими последствия за държавата, законодателната и изпълнителната власт.\r\nФундаменталното нарушаване на установения от Конституцията на Република правов ред, и грубото погазване на европейското законодателство ще причини огромни финансови и репутационни щети на България. Отговорността и последствията от тези действия няма да бъде носена от политиците, стоящи зад внасянето на проекта, а от българските гласоподаватели и данъкоплатци.\r\nИзразената позиция е подкрепена от „Евробет“ и Българска асоциация за развлекателни и хазартни игри (БАРХИ).     ", "date": "2020.01.17", "title": "\"Национална лотария\": Национализирането на частен бизнес е недопустим прецедент"}
{"url": "https://www.actualno.com/america/amerikanka-otrovi-sypruga-si-s-kapki-za-ochi-news_1424862.html", "text": "      Жена от беше на 25 години затвор, след като призна, че е съпруга си, като слагала капки за очи в питейната му вода.      Лана Сю Клейтън, 53-годишна, се призна за виновна в на 64-годишния Стивън Клейтън в дома им в Клевър, близо до Шарлът, съобщи CBS.\r\nТя е смесвала питейната му вода с капки за очи между 19 и 21 юли 2018 г.   Първоначално се смятало, че съпругът й е починал от естествена смърт, но аутопсията показала отровни нива на тетрахидролин, който се съдържа в капките за очи.  Прокурорите казаха, че през 2016 г. тя също е застреляла съпруга си в задната част на главата с арбалет. Инцидентът бил обявен за злополука.\r\nИзказвайки се на произнасянето присъдата, тя призна, че е отровила съпруга си, но твърди, че той я е насилвал.\r\n\"Сложих импулсивно капките в питието на Стивън и го направих с намерението да го накарам да се чувства болен и некомфортно. Бях тъжна от това, но просто исках той да ме остави на мира\", каза Клейтън, облечена в оранжев затворнически гащеризон. \"Никога не съм мислила, че това ще го убие.\"       Клейтън, бивша медицинска сестра, е решила да изполва капки за очи, тъй като са без вкус, безцветни и без мирис. Тя видяла това във филм, но смятала, че те ще причинят само диария.\r\nПрокурорите обаче твърдят, че тя е убила съпруга си заради пари, хвърляйки мобилния му телефон в езеро, за да не може да се обади за помощ.\r\nМакар че е необичаен, това не е първият път, когато капки за очи са участници в убийство.\r\nПрез декември 2019 г. мъж от Северна Каролина беше обвинен в убийството на жена си с помощта на капки за очи. ", "date": "2020.01.17", "title": "Американка отрови съпруга си с капки за очи "}
{"url": "https://www.actualno.com/interest/eto-koga-e-jivjal-naj-drevnijat-skorpion-na-zemjata-news_1424858.html", "text": "      Учените в Уисконсин, , откриха останките на най-древния скорпион на Земята. Той е живял в морето преди около 437 милиона години и е бил приспособен за живот на сушата, според статия в научното списание „Scientific Reports“.      \"Някои особености на анатомията на този скорпион показват, че необходими за преминаване от морски към сухоземен живот, са настъпили още на първите етапи от еволюцията на паякообразните. Били ли са тези скорпиони сухоземни, е невъзможно да се каже, но със сигурност става ясно, че те са можели временно да изоставят морето“, пишат изследователите, предаде БГНЕС.   Насекомите и други членестоноги са един от най-старите класове безгръбначни на Земята. Първите им представители се появяват в праисторическите океани на Земята преди около 450 милиона години. Доминират дълго време както в морето, така и на сушата. Първоначално те водят полуводен , но след това постепенно преминават към живот на сушата, когато се появят подходящи за тях екологични ниши.\r\nПри разкопки в северната част на , Уисконсин, Андрю Уендраф, палеонтолог от Отербейнския университет (САЩ), и неговите колеги откриват, че скорпионите и паяците са могли да колонизират сушата почти веднага след появата им на Земята.  Учените открили два отпечатъка на тела на неизвестен досега вид скорпиони. Анализът показал, че това са най-старите следи от съществуването на тези членестоноги на Земята. Възрастта им е била около 437 милиона години, което е с няколко милиона години повече от предишния рекордьор - скорпионът Palaeophonus glasonensis, чиито останки са намерени в Шотландия в края на XIX век.\r\nУчените са нарекли находката си Parioscorpio venator, което на латински означава \"прародител на скорпионите\" и \"ловец\". По външния си вид той наподобявал повече на съвременните сухопътни скорпиони, отколкото на ракообразните и други примитивни морски членестоноги, които обитавали моретата на Земята през силурийския период.   Parioscorpio имал вретенообразно, сплескано тяло, тънка опашка с жило и отровни жлези, както и „модерна“ чревна и кръвоносна система. Освен това учените не са открили следи от хриле и други морски дихателни органи.    Според изследователите това не означава непременно, че този скорпион е живял на сушата. Най-вероятно той е водил полуводен начин на живот и е приличал повече на съвременните раци, далечни братовчеди на съвременните паякообразни, отколкото на ракообразни и други членестоноги жители на моретата от силурийския период. И това, и другото, според Вендраф и неговите колеги, показват, че скорпионите и паяците са започнали да колонизират земята много по-рано, отколкото се смяташе досега. ", "date": "2020.01.17", "title": "Ето кога е живял най-древният скорпион на Земята "}
{"url": "https://www.actualno.com/starazagora/tyrsjat-pari-za-stroej-na-paraklis-v-chirpanskoto-selo-stojan-zaimovo-news_1424872.html", "text": "      За построяването православен параклис в местността Голямата черква, която се намира на 1,5 километра от чирпанското село Стоян Заимово, родолюбиви българи са събрали 10 656 лева. За строителството обаче са необходими 30 хиляди лева.      За каузата да се възроди святото място, на което някога е имало седем черковища и манастири, хората работят над 10 години. Нейни инициатори са деца от Чирпан - второкласници от едно от училищата в града и от Детска градина „Слънце“. Медии и творци от цялата страна я подкрепиха, но въпреки дългогодишните усилия нужните средства все още не са събрани.\r\n\"Голямата черква е свята кауза, която обедини родолюбиви сънародници от страната и чужбина с една цел - да върнем  Божията благодат над земите на Тракия. Построяването на дом Господен е дело мъчно във времена на безпросветност и духовен упадък, но това още повече ни задължава да бъдем съзидателни, да бъдем отговорни за възпитанието на децата ни.\r\nОбръщаме се към вас с надежда, че ще ни помогнете и ще подкрепите това Богоугодно дело. Настоятелството откупи земята за строеж, имаме и план, както и благословията на нашия владика. Моля Ви, помогнете ни!\", призовава Златка Колева от църковно настоятелство \"Св. Пантелеймон\".                  ", "date": "2020.01.17", "title": "Търсят пари за строеж на параклис в чирпанското село Стоян Заимово"}
{"url": "https://www.actualno.com/europe/varshava-nie-uvajavame-proljatata-kryv-sreshtu-nacizma-no-rejimyt-na-stalin-dovede-do-teror-news_1424879.html", "text": "      В деня на 75-годишнината от освобождаването на Варшава от нацистка окупация през Втората световна война от министерство изразиха уважение към жертвите, които Червената армия е дала в борбата с нацизма, но подчертаха, че тя „не е донесла свобода на поляците“, съобщи РИА Новости.      „Ние уважаваме пролятата кръв в борбата срещу нацизма, но през 1945 г. режимът на Сталин доведе до терор, престъпност и грабеж. Червената армия освободи Варшава от нацистка окупация, но не донесе свобода на “, се казва в съобщение на полското външно министерство в социалната мрежа „Туитър“.\r\n17 януари се счита за деня на освобождението на Варшава от силите на Вермахта. Полската столица е освободена от съветските войски в резултат на Варшавско-Познанската настъпателна операция (14-17 януари 1945 г.), предаде агенция Фокус.\r\nВаршава обаче официално няма да отбележи 75-годишнината от освобождението от нацистките сили. Според представител на пресслужбата на града, „17 януари не е официално чествана дата във Варшава от много години“.   ", "date": "2020.01.17", "title": "Варшава: Ние уважаваме пролятата кръв срещу нацизма, но режимът на Сталин доведе до терор"}
{"url": "https://www.actualno.com/politics/dyrjavata-ne-e-poluchavala-dividenti-ot-flota-ot-privatiziraneto-mu-nasam-news_1424875.html", "text": "      Държавата не е получавала дивидент от Параходство \"Български морски флот\" от приватизирането му през 2008 година досега, каза министърът на транспорта Росен Желязков от парламентарната трибуна.      В отговор на въпрос на депутата от левицата Румен Гечев той уточни, че на всички общи събрания на дружеството са предлагали разпределение на печалбата, но то не е приемано.   \"Държавата притежава 30% от БМФ, а решенията на общото събрание се взимат с мнозинство\", уточни Желязков. Той допълни, че политиката на компанията е да реинвестира печалбата.\r\nРосен Желязков посочи, че държавата е имала представител в управителния съвет на БМФ между 2008 и 2016 година, но оттогава няма такъв. \"Чакам свикване на Общото събрание, за да поставя този въпрос\", допълни министърът, цитиран от Дневник.  Според Желязков дружеството се управлява ефективно. Като доказателство той посочи, че към 16 януари БМВ има 37 кораба, като средната им възраст е 9 години. През миналата година били купени 6 нови плавателни съда за 170 млн. лева.\r\nПараходство \"Български морски флот\" беше приватизирано през 2008 г., като 70% от БМФ станаха собственост на \"Кей Джи маритайм шипинг\" на \"Адванс пропъртис\" - холдинга, обединяващ голяма част от бизнеса на братята Кирил и Георги Домусчиеви, за 440.1 млн. лв.   В началото на ноември от Агенцията за приватизация съобщиха, че приватизиралото БМФ дружество трябва да плати 52 млн. лв. неустойка по договора. Причината е неизпълнение на изискванията за тонаж и плавателен състав, посочени в него.    От попитахме, Марияна Николова, вицепремиер от квотата на НФСБ и считана за човек на Валери Симеонов, нарочно да провали възможността държавата да си вземе малко над 52 млн. лева от братя Домусчиеви заради неизпълнени ангажименти по приватизацията на Български морски флот?\r\nРедица официални документи, с които разполага, показват много съмнително поведение на Николова по казуса и навяват на мисли, че тя е пробвала да протака в бюрократични процедури, за да бъде пропуснат ключов краен срок пред съда, след който вече държавата няма да има възможност по правов път да си вземе дължимите пари.\r\nПрипомнете си .    ", "date": "2020.01.17", "title": "Държавата не е получавала дивиденти от флота от приватизирането му насам"}
{"url": "https://www.actualno.com/health/stritite-cherveni-chushki-iznenadvasht-iztochnik-na-vitamin-s-news_1424951.html", "text": "      При първите признаци на настинка или грип хората обикновено бързат да се запасят с портокали и мандарини, които са известни с високото си съдържание на витамин С. А знаете ли, че има по-богати източници на витамин С?      Д-р Серхат Коран от Университетската болница в Медипол споделя пред вестник „Сабах”, че стритият червен пипер е една от най-добрите възможности за защитата на организма срещу болести и наднормено тегло.\r\nСтритият червен пипер съдържа много повече витамин С от лимоните, подчертава той.\r\nЧервените чушки са и мощен антиоксидант – те съдържат витамин В6 и витамин А, които играят важна роля в енергийния метаболизъм на организма. Те намаляват нивата на холестерол и триглицериди в кръвта и подпомагат загубата на тегло, тъй като ускоряват метаболизма.  В допълнение трябва да се знае, че капсаицинът в лютите чушки - съединението, отговорно за техния лют вкус, е силно болкоуспокояващо средство и помага за засилване на имунната система. Той подпомага също отварянето на дихателните пътища и изчистването на натрупания секрет.\r\nРазбира се, трябва да се внимава с количествата люти чушки, тъй като прекомерната им консумация може да причини киселини, стомашни болки и диария.\r\nВажно е и как се съхранява стритият червен пипер. Той трябва да се държи на хладни места, като най-подходящ за целта е хладилникът.    Ако в съда проникне влага, афлатоксините (които са канцерогенни) могат да се увеличат и в крайна сметка да доведат до рак на черния дроб.\r\nИзточник: БГНЕС ", "date": "2020.01.17", "title": "Стритите червени чушки - изненадващ източник на витамин С "}
{"url": "https://www.actualno.com/cinema/10-lubopitni-fakta-za-holivud-news_1423687.html", "text": "                                  ", "date": "2020.01.17", "title": "10 любопитни факта за Холивуд"}
{"url": "https://www.actualno.com/starazagora/njama-privlecheni-kato-obvinjaemi-ot-riosv-stara-zagora-zaradi-otpadycite-kraj-gylybovo-news_1424849.html", "text": "      Разследване по чл. 282,  ал.1 от Наказателния кодекс (НК) - за установяване на извършено престъпление от длъжностни лица при Регионална инспекция по околната среда и водите (РИОСВ) - Стара Загора, и Изпълнителна агенция по околната среда (ИАОС) - Стара Загора, води старозагорската окръжна прокуратура. По делото няма привлечени като обвиняеми и не са взети мерки за процесуална принуда до момента , съобщават от пресцентъра на Апелативна прокуратура - Пловдив.      Разследването на окръжната прокуратура започна, след като на 14 януари бяха извършени процесуално-следствени действия по досъдебно производство, наблюдавано от Районна прокуратура - Стара Загора, за това, че в отдадена под наем на търговско дружество със седалище в Гълъбово сграда, която се намира източно от административната сграда на площадка „Брикетопроизводство“ в землището на с. Обручище са управлявани отпадъци от разнородни материали, с неустановен вид и произход не по установения ред. С това е била създадена опасност за живота и здравето на другиго или за причиняване на немаловажни вреди на околната среда, което представлява престъпление по чл.353б, ал.1 от НК. \r\nПо досъдебното производство на Окръжна прокуратура - Стара Загора, трябва да се установи дали длъжностни лица са нарушили или не са изпълнили служебните си задължения с цел да набавят за другиго имотна облага и от това могат да настъпят немаловажни вредни последици.\r\nПо делото са иззети множество документи от РИОСВ и ИАОС в Стара Загора. В качеството на свидетели са разпитани длъжностни лица от инспекцията и агенцията. Разследването продължава с извършване на множество процесуално-следствени действия.   ", "date": "2020.01.17", "title": "Няма привлечени като обвиняеми от РИОСВ - Стара Загора заради отпадъците край Гълъбово"}
{"url": "https://www.actualno.com/crime/zadyrjanite-za-imotni-izmami-sa-s-povdignati-obvinenija-news_1424896.html", "text": "       привлече към наказателна отговорност шест лица за участие в организирана престъпна група за придобиване на чужди недвижими имоти, чрез използване на неистински документи, в т.ч. фиктивни актове за граждански брак с починали лица. Сред обвиняемите лица са служител в Териториално звено „ГРАО“ и полицейски служител.      Привлечените бяха задържани на 15 и 16 януари 2020 г. в София при действия по разследването на следователи от Следствения отдел на Специализираната прокуратура и служители на Дирекция „Вътрешна сигурност“ на и .   При извършените в хода на разследването претърсвания на жилища и автомобили, както и лични обиски, са иззети множество доказателства за престъпната дейност на групата – чужди лични документи, данни за лица, чиито имоти са придобити или са подготвени за придобиване от групата и др. Ролята на полицейския служител в престъпното сдружение била да издирва възрастни или наскоро починали самотно живеещи хора, които притежават скъпи имоти и пари. Служителката в „ГРАО“ от своя страна заличавала от регистъра евентуални наследници на жертвите.\r\nИззет е и „издаден“ в Москва фиктивен акт за граждански брак на един от обвинените с починало лице, притежаващо голяма парична сума в банкова сметка и  апартамент в центъра на София.  Днес, 17 януари 2020 г. Специализираната прокуратура внесе в Специализирания наказателен съд искане за определяне на мярка за неотклонение „ “ за петима от обвиняемите лица. от 5000 лева е наложена на шестия привлечен за участие в групата. ", "date": "2020.01.17", "title": "Задържаните за имотни измами са с повдигнати обвинения"}
{"url": "https://www.actualno.com/africa/i-gyrcija-e-gotova-da-izprati-svoi-sili-v-libija-news_1424900.html", "text": "       е готова да изпрати сили за постигане на примирие в , заяви гръцкият министър на външните работи след срещата си с командващия Либийската национална армия в Атина, съобщи гръцката телевизия Скай, цитирана от БНР. Силите на Хафтар воюват срещу Правителството на националното съгласие в Триполи и подкрепят базираната в Тобрук алтернативна държавна власт.      „Казах (на Хафтар), че Гърция е готова да помогне за утрешния ден на Либия или със сили, за да има примирие, или с помощ за вдигане на оръжейното ембарго (на ООН). Всичко това е принос в бъдещето на либийския народ. Ние искаме Либия да стане една модерна демократична страна“, заяви гръцкият първи дипломат.   Вчера турският президент заяви, че започва да изпраща в Либия войници в подкрепа на правителството в Триполи.\r\nСпоред гръцкия министър с Хафтар са се обединили около желанието си за прекратяване на огъня в Либия, изтегляне на наемниците и отмяна на незаконните меморандуми между Триполи и Анкара.  На срещата, продължила час и половина, Дендиас е поискал от Хафтар да постави на предстоящата в неделя конференция за Либия в Берлин въпроса за анулирането на меморандума, подписан в края на ноември от Турция и либийското Правителство на националното съгласие в Триполи за морско делимитиране, съобщава „Катимерини“. Според Атина документът нарушава суверенните ѝ права на изключителна икономическа зона край остров Крит.\r\nБез предварителна информация и при строга секретност в Атина снощи пристигна Халифа Хафтар.   Според коментари на политически анализатори вероятно Европейският съюз използва добрите дипломатически отношения между Гърция и Либия, за да окаже натиск за успешен резултат от международната среща в Берлин в неделя.    Сделка за примирие в не беше постигната след отказ на генерал Хафтар да приеме условията. С включването на Атина в дипломатическата инициатива се очаква да се постигне в Берлин споразумение за примирие и решаване на конфликта в Либия.\r\nБерлин обаче отказа участие на Гърция в предстоящата международна среща по либийския конфликт, което предизвика реакция лично  от страна на генерал Хафтар, който реши сам да разговаря с гръцкото правителство преди да застане на масата за преговори в Германия, подчертават първите коментари по неочакваното посещение в Атина. ", "date": "2020.01.17", "title": "И Гърция е готова да изпрати свои сили в Либия"}
{"url": "https://www.actualno.com/europe/mishustin-poiska-ot-ministrite-na-medvedev-da-ne-spirat-da-izpylnjavat-zadyljenijata-si-news_1424901.html", "text": "       помоли действащите министри дори в краткия преходен период да се съсредоточат върху изпълнението на обръщението на президента Владимир Путин, пише вестник „Российская газета“ . Той обеща да обсъди по-нататъшната работа на правителството с новия състав в близкото бъдеще.      Малко по-рано новоназначеният премиер пристигна в офиса на правителтсвото, където за първи път се срещна със своя предшественик, заместник-председателят на руския съвет за сигурност Дмитрий Медведев. В продължение на един час те разговаряха лице в лице в кабинета на премиера, след което се срещнаха с министрите, които на този етап ще продължат да изпълняват задълженията си, докато държавният глава не назначи нов кабинет.   Дмитрий Медведев благодари на министрите от бившия си кабинет за годините на съвместна работа. Всички те, подчерта той, се опитаха да изпълнят задачите, поставени от президента и правителството.\r\n\"Все още има много амбициозни цели, много сложни и много важни за страната ни\", каза заместник-ръководителят на Съвета за сигурност, предаде БГНЕС.  \"Всеки от вас работи на своя пост изключително съвестно. Искрено искам да ви благодаря, че служихте на страната и работите в правителството на Руската федерация“, добави той.\r\nМедведев изрази увереност, че през периода, в който министрите ще изпълняват задълженията си, работата на кабинета ще продължи да се извършва качествено, \"както трябва да бъде в такива ситуации\".\r\n\"Те са естествени за всяка страна, не са нещо особено. Те просто отбелязват тези или други промени, които се случват в страната\", подчерта бившият премиер.       Той пожела на новото правителство и неговия лидер максимален успех в постигането на техните цели.\r\n\"Работата в правителството е една от най-трудните дейности\" смята \"Тази работа изисква максимална отдаденост. Тя винаги е много критично оценена от хората, но е изключително важна“, добави той.\r\nНастоящият ръководител на кабинета поиска от своя страна от министрите да продължат да вършат качествено своите задължения.\r\n„В близко бъдеще, след подходящи консултации и обявяване състава на новия кабинет, ще се срещнем и ще ви разкажем всичко“, каза Михаил Мишустин.      „Най-важното нещо за е да се съсредоточим върху изпълнението на посланието на президента“, добави Мишустин. ", "date": "2020.01.17", "title": "Мишустин поиска от министрите на Медведев да не спират да изпълняват задълженията си"}
{"url": "https://www.actualno.com/society/stomana-indystri-otricha-che-e-plashtala-voda-po-evtino-ot-pernichani-news_1424882.html", "text": "      От пернишкото предприятие „ “ отхвърлиха твърденията, че са плащали водата, която са ползвали от , по по-ниски тарифи от гражданите на , както твърди прокуратурата в обвинението срещу бившия екоминистър .      В съобщение до медиите от „Стомана индъстри“ уточняват, че са плащали количествата вода по две тарифи, утвърдени от КЕВР и правителството.   Питейната вода, която предприятието е потребявало, е била на цена от близо 2 лв. за куб. метър, каквато е и за гражданите на Перник. Водата с непитейни качества действително е заплащана по 13 стотинки за куб. метър, уточняват от „Стомана“.\r\nОсвен това, от там допълват, че \"Стомана индъстри\" е консумирала през миналата година малко под 0,8 млн. кубика вода, а не 7 милиона, както обяви прокуратурата. Допълва се, че това е 3% от консумацията на Перник.   ", "date": "2020.01.17", "title": "„Стомана индъстри“ отрича, че е плащала вода по-евтино от перничани"}
{"url": "https://www.actualno.com/curious/fakti-za-kotkite-15-neshta-koito-moje-bi-ne-znaete-news_1424854.html", "text": "      Kотките са най-популярният домашен любимец в американските домакинства днес. Приблизително 94 милиона домашни котки има в Съединените щати!      Много от нас любителите на котки са заинтригувани от всички котешки неща, така че ние направихме домашната работа за вас и изкопахме някои по-перфектни факти за котки, които да споделите с други ценители на котетата.                                        ", "date": "2020.01.17", "title": "Факти за котките - 15 неща, които може би не знаете"}
{"url": "https://www.actualno.com/europe/taneva-v-berlin-prodyljavame-da-podkrepjame-malkite-i-sredni-stopanstva-news_1424844.html", "text": "      Основен акцент в политиката за подкрепа в остават малките и средни стопанства. Това заяви министърът на земеделието, храните и горите Десислава Танева след като откри официално българския щанд на Международното специализирано селскостопанско изложение Зелена седмица 2020 в Берлин. Тя допълни, че в дебата за бъдещата Общо селскостопанска политика  трябва да бъдат направени  компромиси, съобщиха от МЗХГ.      Министър Танева уточни, че доброто послание при официалното откриване на изложението е, че политическите ръководители в ЕС разбират необходимостта от адекватно бюджетно финансиране на земеделските производители. По думите й, всяка от страните членки много добре разбира предизвикателството на нашето време и практиките, които трябва да станат обичайни в земеделието. \"Това са именно тези, които щадят околната среда. Въпросът е какъв бюджет ще се договори за ОСП,а това зависи от Многогодишната финансова рамка\", уточни министър Танева.   По думите й, се отбелязва ръст в търсенето и производството на биологични продукти, както в , така и на ниво Европейски съюз.\r\nС фолклорна програма и традиционни български продукти министър Танева посрещна федералния министър на прехраната и земеделието Юлия Кльокнер.  Германия е сред основните партньори в търговията на със селскостопански стоки. През 2018 г. аграрният стокообмен между двете страни възлиза на 635 млн. евро, което е със 7.1 % над нивото от 2017 г. Експортът на селскостопански стоки за германския пазар се повишава с 15.6 % на годишна база до 292.4 млн. Евро.\r\nВодещите селскостопански продукти в българския експорт за германския пазар през 2018 г. са слънчогледът и пшеницата, следвани от преработени плодове, хлебарски, тестени сладкарски или бисквитени продукти, мед, сирена, растения, семена и плодове, използвани в парфюмерията и медицината, тютюн, шоколадови изделия, кюспета и др.   Министър Танева посочи, че изложението има политически характер и всяка една страна представя н него традиционното си производство. Тя благодаря на всички всички български производители, които в рамките на изложението представят по най-добрия начин страната ни за поредна година. Площта на тазгодишния  българския щанд е 143 кв.м., където 19 фирми представят  своите продукти. Той е организиран в 6 къта: вина; мед и сладка; млечни продукти; месни продукти; биологични продукти; етерично-маслени продукти. В него има ситуиран и кът, на който ще бъде рекламирана като туристическа дестинация от представители на Министерството на туризма. Посетителите на изложението могат да дегустират български  вина, био продукти на основата на етерични масла, био орехово масло, пчелен мед и пчелни продукти, био месни и млечни продукти, сладка и конфитюри, плодови сокове, био бадеми, био солети и бисквити.     ", "date": "2020.01.17", "title": "Танева в Берлин: Продължаваме да подкрепяме малките и средни стопанства"}
{"url": "https://www.actualno.com/recipes/alpijska-ili-italianska-kuhnja-truden-vypros-news_1424876.html", "text": "                        ", "date": "2020.01.17", "title": "Алпийска или италианска кухня - труден въпрос "}
{"url": "https://www.actualno.com/healthy/dyrjavata-oproverga-rabotodatelite-za-bolnichni-za-praznici-iska-po-kratki-bolnichni-news_1424885.html", "text": "      Разпространеното схващане, че болничните се ползват като инструмент за сливане на празнични дни, не се потвърждава от статистиката. Това пише в анализа на социалното министерство, който вече е на НОИ.      Според написаното, най-много болнични за общо заболяване се издават в периодите октомври – ноември и януари – март, т.е. късна есен и зимните месеци. „В месеците с най-голям брой официални празници (април, май и септември) сезонните индекси на издадените болнични листове е значително по-нисък от средното равнище“, пише дословно в доклада.   Иначе, болнични се издават главно от поликлиниките. И точно от там идва увеличението на болничните за изследвания период - 1.01.2016 – 30.09.2019.\r\nНай-често срещаните диагнози в болничните за общо заболяване (77% от всички болнични) са пет - „Остър бронхит, неуточнен“, M51.1 „Увреждания на междупрешленните дискове в поясния отдел“, J06.9 “Остра инфекция на горните дихателните пътища, неуточнена“, O20.0 „Заплашващ аборт“ и В34.9 „Вирусна инфекция, неуточнена“.  От социалното министерство предлагат РЗИ, НОИ и РЗОК да могат да правят проверки на произволен принцип (както и планови) за болнични листа и дали действително се спазват предписанията в тях. Ако има нарушения, да има повторна медицинска експертиза. При констатирано нарушение, да не се изплаща обезщетението за временна неработоспособност за целия период на болничния лист, както и да се санкционира издалият го лекар. Предлага се и да се намали продължителността на временната неработоспособност, определяна от ЛКК и от ЛКК по решение на ТЕЛК от 30 на 20 дни еднократно, респективно от 180 на 120 дни без прекъсване. След изтичане на 120 дни непрекъснат отпуск или 240 дни с прекъсване в две предходни календарни години и в годината на боледуването, при необходимост от продължаване на временната неработоспособност -след решение на ТЕЛК. Да не се разрешава ползването на отпуск за временна неработоспособност непрекъснато за повече от 360 дни. Съответно, личният лекар да не може да издава повече от 7 дни болничен непрекъснато за едно или повече заболявания, но за не повече от 20 дни с прекъсване в рамките на една календарна година.\r\nПредлага се и болничният лист да се подписва и от лекар, с който работодателятима сключен договор. Допълнителен  контрол  може  да  се  осигури  и  чрез  регламентиране  на възможност за работодателя да сключи договор с лечебно заведение, в което да изпраща за повторна експертиза своите служители /с тяхно съгласие/, при съмнение че издадените им болнични листове не отразяват адекватно здравословното им състояние.    ", "date": "2020.01.17", "title": "Държавата опроверга работодателите за болнични за празници, иска по-кратки болнични"}
{"url": "https://www.actualno.com/society/vodnite-kolichestva-na-rekite-v-zapadnobelomorskija-basej-sa-pod-pragovete-za-sredni-vodi-news_1424891.html", "text": "      През изминалото денонощие нивата на наблюдаваните реки в Западнобеломорския басейн са останали без съществени изменения. Това показва справка на сайта на Националния институт по метеорология и хидрология. Регистрираните колебания на речните нива за водосбора на река Места са от -3 см до +2 см, а за водосбора на река Струма са от -5 см до +5 см. Водните количества на реките в басейна са под праговете за средни води. Ледена покривка се е образувала на река Соволянска Бистрица, в района на село Гърляно.      Днес и през следващите три дни речните нива в басейна ще останат без съществени изменения. Водните количества ще бъдат под праговете за внимание.     ", "date": "2020.01.17", "title": "Водните количества на реките в Западнобеломорския басей са под праговете за средни води"}
{"url": "https://www.actualno.com/sofia/koe-mjasto-zae-sofija-v-klasacija-za-naj-skypite-gradove-v-sveta-news_1424778.html", "text": "      Статистическият индекс „Numbeо“ публикува класация на най-скъпите градове в света.       Варна е на 333, Пловдив – на 339, Бургас – на 358-мо място.   Както е посочено на уебсайта на услугата, „индексът на разходите за живот“ се изчислява на базата на цени в магазини и ресторанти, транспортни тарифи, сметки за комунални услуги и покупателната способност на местното население.\r\nВ сравнение с нашата столица няколко други балкански града са малко под нея в класацията. Например Букурещ (Румъния) е на 304 място, Белград (Сърбия) – на 308, Тирана (Албания) – на 314, следвана от Сараево (БиХ) на 315, предаде БГНЕС.  Тази година Цюрих е лидер в индекса на разходите за живот.\r\nВсички места в челната петорка са разпределени между швейцарски градове. Цюрих е следван от Базел, Лозана, Женева и Берн.   В челната десятка също влизат Ставангер, Осло и Трондхайм (всички в Норвегия), Рейкявик (Исландия) и Берген (Норвегия).    На последните места са Какрачи и Исламабад (Пакистан) и три малко известни индийски градове. ", "date": "2020.01.17", "title": "Кое място зае София в класация за най-скъпите градове в света?"}
{"url": "https://www.actualno.com/balkani/vuchich-i-dodik-obsydiha-sydbata-na-dejtynskoto-sporazumenie-news_1424958.html", "text": "      Президентът на Сърбия се срещна със сръбския член на Председателството на (БиХ) , като тема на разговорите е бил , съобщава МИА.      Според Вучич, Дейтънският договор е от историческо значение, тъй като той беше единственото възможно решение, при което всички изгубиха, но и спечелиха и който помогна за запазването на мира.   „Ние ще приемем всяко решение, с което ще бъдат съгласни и трите народа в БиХ”, заяви Вучич и подчерта, че Белград следи внимателно всичко, което сръбският народ в БиХ има да каже.\r\nСпоред него, няма повече интерес от да смени Дейтънския договор.  „Що се отнася до сърбите, в наш интерес е оцеляването на Дейтънското споразумение и оцеляването на като ентитет в БиХ. Ако сръбският народ не е съгласен, по-добре да не се навлиза в тази тема”, смята Вучич.\r\nПо време на пресконференцията Милорад Додик подчерта, че Сърбия е гарант на Дейтънския договор, а в същото време е отстранена от Съвета за прилагане на мира „и това, което не защитаваме там са останки от Дейтънското споразумение”.   Това е направено насила от страна на международната общност, но „каквито и да са корекции на договора са невъзможни”. Додик подчерта, че няма намерение да разговаря за нищо друго, освен за връщането на първоначалния текст от Дейтън.    „Каквито и да било разговори за промяна на Дейтън означава смъртна присъда за БиХ. В такъв случай ние нямаме причина да останем в Босна и Херцеговина”, заяви Додик.\r\nАлександър Вучич беше категоричен, че ще поиска отговор от международната общност за спазването правата на сърбите в съседни държави. ", "date": "2020.01.17", "title": "Вучич и Додик обсъдиха съдбата на Дейтънското споразумение "}
{"url": "https://www.actualno.com/dobrich/fermer-spukal-typancheto-na-dobrudjanski-kmet-news_1424814.html", "text": "      Кметът на добруджанското село Стожер Илко Митков е с лека телесна повреда, след като местен земеделски производител го ударил пред сградата на кметството вчера, съобщават от Апелативна прокуратура – Варна. От държавното обвинение уточняват, че двамата са се познавали, но до момента между тях не е имало конфликти. Към длъжностното лице били отправени и обиди на етническа основа.      Пред пострадалият кмет уточни, че фермерът Младен Денев го е ударил с юмрук в дясното ухо и му спукал тъпанчето, в резултат на което му предстои операция . „Дори не знам защо ме удари, стана, докато говорех с друг човек пред кметството. Младен ме псуваше, казваше: „ Циганин ли ще ме управлява, ще ви изселя “. Кметът твърди, че фермерът е с арогантно поведение, посягал е и на други хора от селото. По негови данни Денев има кравеферма в Стожер, занимава се и със земеделие.   Кметът Митков е избран от листата на ДПС.\r\nРайонна прокуратура – Добрич ръководи досъдебното производство за нанесена лека телесна повреда на длъжностно лице по повод изпълнение на службата му.   ", "date": "2020.01.17", "title": "Фермер спукал тъпанчето на добруджански кмет"}
{"url": "https://www.actualno.com/crime/prokuraturata-izvadi-pokazanijata-na-zam-ministrite-na-dimov-za-krizata-v-pernik-news_1424792.html", "text": "      Нено Димов - в качеството си на министър на околната среда и водите, е бил надлежно и редовно информиран за актуалното и прогнозно състояние на водния обем в язовира. Въпреки резкия спад на притока и бързото намаляване на водното количество в язовира, същият е разрешавал разходване на вода за промишлени нужди в поисканите от предприятията обеми, макар те да са разполагали и с други водоизточници. По този начин Нено Димов не спазил нормативното изискване за преимуществено подаване на вода от язовир \"Студена\" за питейни и битови нужди на населението в региона. Това казва в свое прокуратурата.      Държавното обвинение прави твърдението и с публикуване на протоколи от разпити на трима свидетели. Сред тях личат имената на зам.-министъра на околната среда , в чийто ресор е РИОСВ, друг зам.-министър на екологията - , която отговаряла за \"Управление на водите\" до края на август, 2018 година - после Димов дава ресора на Живков, и Мая Дряновска, началник отдел \"Управление на риска от наводнения\" при дирекция \"Управление на водите\" на МОСВ.   Скандално, .  От ВиК казали, че водомерът бил взет под наем и наемателят си го  прибрал - не е ясно кога. Съответно, няма как да има достоверна  информация за периода без водомер колко вода е изтекла.\r\nВ показанията си Живков подчертава, че не той има право да утвърждава месечните графици за водочерпене от язовирите - това е право само на министъра, т.е. Нено Димов. Мая Дряновска пък казва, че Димов въвел практика експертите, които изготвят проектографика, да му пишат и обяснителна бележка за състоянието на всеки язовир - бележките обаче не били архивирани в деловодството. Живков добавя и, че Димов не е искал да се прави промяна по графика на водовземане от язовир \"Студена\" от страна на експертите на \"Управление на водите\" в периода януари 2018 - до края на 2019 година. Това обаче е в противоречие с официалната информация на сайта на МОСВ в за черпене на вода от \"Студена\" - за ноември, 2019 година, е утвърдено намаление на водовземането - както за питейни нужди, така и за индустриални (за \"Стомана индъстри\" и \"Топлофикация Перник\"). Живков обаче уточнява и, че никога не е присъствал физически в кабинета на Димов, когато министърът е вземал решения за графиците. Но добавя и, че на 7 ноември миналата година говорил с Димов за промяна на графика за \"Студена\", а на 19 ноември изцяло е спряна водата за \"Стомана индъстри\" и \"Топлофикация Перник\". Предложението за това било на дирекция \"Управление на водите\". Живков уточнява, че не е открил изрична заповед от Димов да промени графика - съгласно чл. 53 от Закона за водите, а само е говорено това да стане.  Красимир Живков споделя с прокуратурата и, че Христо Ковачки, който е сочен за собственик на ТЕЦ \"Република\", е идвал в МОСВ, но зам.-министърът казва, че не знае защо. А, по думите му, ТЕЦ-ът искал по 80 000 кубика вода от \"Студена\" всеки месец, а заявките отивали директно при дирекция \"Управление на водите\" и не били завеждани в деловодството на МОСВ. Мая Дряновска потвърждава това и уточнява, че заявките идвали по мейл и се пазели в електронен вид. Отделно, централата имала разрешение да черпи вода директно от река \"Струма\".\r\nЗа \"Стомана индъстри\" Живков казва, че има разрешение да черпи вода от язовир \"Пчелина\", но след 2019 година това разрешение е изтекло, а и не е ползвано - защото от 2005 година насам нямало необходимите тръби, което било установено и от \"Напоителни системи\".   Зам.-министърът разказва и, че синдикати от КНСБ и КТ \"Подкрепа\" пратили писма до МОСВ, че ако няма по 20 000 кубика вода месечно за \"Стомана индъстри\", ще има протест на работници пред сградата на МОСВ.    От своя страна Атанаска Николова твърди, че не помни дали е подписвала месечните графици за язовирите като съгласувателен орган. Тя добавя и, че не сеща Димов да е връщал график за ползване на язовири за преработка, а Дряновска казва същото. Димова обаче казва и, че обикновено, докато е отговаряла за \"Управление на водите\", ако имало промяна в месечния график, тя била разписвана от зам.-министър, но Димов знаел за всяка такава промяна.\r\nМая Дряновска казва и, че имало прогноза, че през декември язовир \"Студена\" ще бъде празен, защото годината е суха - с обем от 3,72 млн. куб. метра през декември.\r\nКакво става с Нено Димов - припомнете си в ! ", "date": "2020.01.17", "title": "Прокуратурата извади показанията на зам.-министрите на Димов за кризата в Перник"}
{"url": "https://www.actualno.com/crime/zadochno-9-godini-zatvor-za-turchin-ubil-dvama-motoristi-na-pytja-pri-dragoman-news_1424813.html", "text": "      Делото срещу турския гражданин за катастрофа, при която загина семейство мотористи, приключи на втора инстанция. Съдът намали първоначално произнесената присъда, предаде БГНЕС.      Състав на Софийския апелативен съд (САС) се е произнесъл с решение по наказателното производство спрямо подсъдимия турски гражданин Фарук Бекташ, обвинен от Окръжна прокуратура – София за извършено от него престъпление – предизвикано пътно-транспортно произшествие, при което загинали двама съпрузи.   Наказателното производство по отношение на подсъдимия Ф.Б. се е задочно, защото той се е укрил от българското правосъдие. Припомняме, че той беше задържан под \"домашен арест\", а , че нямало задължение да го \"охранява денонощно\". Заради мярката \"домашен арест\", на мотористи срещу съдия Недялка Николова. По-късно се оказа, че съдийката се е занимавала и с друг емблематичен случай - \" \".\r\nСАС е изменил осъдителната присъда спрямо подсъдимия, като  наложеното му наказание \"лишаване от свобода\" при първоначален строг  лежим на изтърпяване е намалено от 10 години на 9 години. Намален  е и размерът на предявените граждански искове от 400 000 лева на 300  000 лева.  В решението си съдът посочва факта, че подсъдимият Б. към момента  на приключване на съдебното следствие е в напреднала възраст - 64  години. Не са събрани и отрицателни характеристични данни за него.  Санкцията от 9 години \"лишаване от свобода\", т.е. в средния размер  на предвиденото за конкретното престъпление наказание, ще изпълни целите  на закона, без да представлява неоправдана снизходителност спрямо дееца  и извършената от него престъпна проява. Това наказание, ведно с  допълнителния период на лишаване от правоуправление на МПС за срок от  дванадесет години, съдът е намерил за справедливо. Фактите според съда    Около 5 ч. сутринта на 24.07.2016 г. подсъдимият Ф.Б. влязъл на територията на през ГКПП Калотина с личния си автомобил \"Мерцедес\". В колата, на предната дясна седалка била съпругата чу. В района на с. Драгоман мъжът управлявал със скорост 135 км/ч., при максимално допустима в този участък 60 км/ч. Колата била с включени светлини, видимостта била нормална, а пътната настилка суха. В същото време в обратна посока се движел мотоциклет \"Триумф Рокет\", със скорост от около 50 км/ч., управляван от Б.Б. и с пътник Т.Б. (негова съпруга).    В района на мостово съоръжение автомобилът, управляван от Б., предприел забранена маневра изпреварване на два автомобила пред него и навлязъл в насрещната лента за движение.\r\nДостигайки първия автомобил, съпругата на подсъдимия видяла срещу тях светлините на един фар и му казала да внимава. Ф.Б. не реагирал, поради което с челната част на автомобила ударил предното колело на мотоциклета, което се откъснало от рамата и било отхвърлено под оградата на моста. Вследствие на това телата на двамата мотоциклетисти паднали на пътното платно. Автомобилът на подсъдимия разкъсал стоманената предпазна ограда на пътя, спуснал се по ската встрани и се установил в двора на къща в близост.\r\nСвидетели на случилото се подали сигнал на тел. 112. Пристигналият на място екип на Спешна помощ констатирал смъртта на Б.Б. и Т.Б.   Решението на въззивния съд може да бъде обжалвано и протестирано пред Върховния касационен съд в законоустановения срок. ", "date": "2020.01.17", "title": "Задочно: 9 години затвор за турчин, убил двама мотористи на пътя при Драгоман"}
{"url": "https://www.actualno.com/pleven/osvetiha-bojnoto-zname-na-vvvu-georgi-benkovski-ushito-predi-18-godini-news_1424820.html", "text": "      Бойното знаме на възстановеното ВВВУ „Георги Бенковски“ бе осветено тази сутрин в плевенския храм „Св. Троица“. То бе съпроводено до църквата от представителния духов оркестър на ВВС, почетен караул и от настоящи и бивши преподаватели от Училището. Първият му знаменосец бе курсант-старшина Милен Симеонов, а негови асистенти бяха курсант-старшина Евгени Христозов и курсант-старшина Христо Бикяров.      Бойното знаме на ВВВУ е чакало този ритуал авиобазата в Долна Митрополия 18 години, разкри началникът на Училището бригаден генерал Юлиян Радойски.   „През 2001 г. министърът на отбраната разпорежда в цялата държава да бъдат сменени бойните знамена на военните формирования. Тогава във войскови район Долна Митрополия пристигат две знамена – едното за учебната авиационна база, другото – за ВВВУ. Точно в този период обаче се прави реорганизация и бойното знаме не е връчено на Училището, защото то беше трансформирано във Факултет „Авиационен“. От тогава досега бойното знаме чака възстановяването на ВВВУ, за да бъде връчено. Съхранявано е през това време в учебната авиобаза. С доста усилия сега успяхме да проследим неговата история“, обясни ген. Радойски.\r\nТой съобщи, че специалностите, по които ще се обучават курсантите и студентите в Училището, вече са публикувани в интернет сайта на ВВВУ. Според постъпилите запитвания броят на студентите в училището тази година ще се увеличи значително.   ", "date": "2020.01.17", "title": "Осветиха бойното знаме на ВВВУ „Георги Бенковски“, ушито преди 18 години"}
{"url": "https://www.actualno.com/education/krasimir-vylchev-vnimanieto-na-dneshnite-uchenici-se-provokira-po-trudno-news_1424846.html", "text": "      Не трябва да слагаме отрицателна оценка на цялата система. Имаме увеличение на дела от учениците от семейства, в които говоримият език не е български. Това заяви министърът на Красимир Вълчев по време на парламентарния контрол, предаде БГНЕС.      Беше увеличено чуждоезиковото обучение, а намалено обучението по природни науки, припомни Вълчев.   По-трудно се провокира вниманието на днешното поколение ученици. Учителите и системата се променя към това да провокират интереса към учене. Най-важното е днешните деца да се научат да се учат през целия живот, подчерта министърът. Някои факти ученикът може да пропусне по география и история, но ако учителят провокира интереса му към история и география, то ученикът ще научи много повече през целия си живот. По математика всяко знание е умение, трябва да се облекчат учебните програми там, обясни Вълчев и добави, че по математика трябва да се увеличи дълбочината на темите.\r\nТрябва частично да променим образователната ни система, каза още Вълчев.   ", "date": "2020.01.17", "title": "Красимир Вълчев: Вниманието на днешните ученици се провокира по-трудно"}
{"url": "https://www.actualno.com/asia/v-afganistan-talibanite-podnovjavat-pregovorite-sys-sasht-za-mir-news_1424797.html", "text": "      Представителят на политическия офис на талибанското радикално движение в Катар Сухел Шахин потвърди възобновяването на преговорите за примирие между афганистанското движение и американската делегация, водена от Залмай Халилзад.      \"Екипът за преговори на ислямското емирство, воден от ръководителя на политическия офис Мула Барадар, се срещна с американска делегация, ръководена от Халилзад, относно подписването на споразумението и свързаните с него въпроси\", написа той в Туитър.   През декември 2019 г. възобновиха преговорите в Доха след тримесечна пауза, но те не доведоха до нищо, въпреки информацията за възможно подписване на временно споразумение за прекратяване на огъня, припомня БГНЕС. и талибаните водиха преговори няколко месеца през 2019 г. Представителят на за Афганистан, Халилзад и делегацията на талибанската политическа служба в Доха, след осем кръга преговори, постигнаха споразумение за проект на мирен договор, който включва прекратяване на огъня, изтегляне на чуждестранни войски от Афганистан и началото на всеобщи междуафганистански преговори за мир. През септември обаче, след поредица от терористични актове, извършени от талибаните в Кабул и редица други градове, които убиха и американски военни, президентът Доналд Тръмп разпореди преговорите с талибаните да бъдат прекратени и споразумението да бъде отменено.   ", "date": "2020.01.17", "title": "В Афганистан талибаните подновяват преговорите със САЩ за мир "}
{"url": "https://www.actualno.com/music/amerikanskata-banda-slipknot-za-pyrvi-pyt-v-bylgarija-news_1424802.html", "text": "      Американската банда SLIPKNOT е сред най-популярните хеви-метъл групи в съвременната световна музикална история. Още от формирането им през 1995 година в щата Айова, те постигат не само невероятни успехи с проектите си, но се превръщат и в идоли на няколко поколения.      През август 2019 година излиза новият албум на SLIPKNOT „We Are Not Your Kind“, който е шестият студиен запис в кариерата им. Считан за един от най-добрите албуми на бандата, той оглавява класациите Billboard 200 в и Albums Chart в Обединеното кралство, и заема челни позиции в чартовете на десетки държави по света. Сингълът към албума, Unsainted,се превръща в глобален феномен и видеото към него става номер едно в стрийминг платформите по света за 24 часа, като събира над 60 милиона гледания в Youtube само за няколко седмици.\r\nВокалистът на SLIPKNOT Corey Taylor споделя: „Чувството да сме отново на турне в Европа е несравнимо! Без значение колко пъти се връщаме, винаги усещаме нужда да свирим там отново и отново. Едно е сигурно – публиката в Европа винаги е една от най-добрите в света!“\r\nSLIPKNOT включват и в европейското си турне и за щастие американската банда ще гостува за пръв път у нас на Hills of Rock 2020! Фестивалът ще се проведе за четвърта поредна година, на Гребен канал Пловдив, на 24, 25 и 26 юли 2020 година. Концертът ще се проведе на 26 юли (неделя) 2020 г.,гр. Пловдив, Гребен канал.   Припомняме опцията, че всеки, закупил промоционален билет, има на разположение 10 дни от , 17.01.2020 (петък) до 26.01.2020 (неделя) включително, в които да реши дали има възможност за присъствие на обявените дати на фестивала -24, 25 и 26 юли 2020 година. В противен случай, може да върне билета си на мястото, от което е закупен. Поръчаните билети онлайн, могат да бъдат върнати в офисите на съответния билетен оператор.\r\nОт , 17 януари 2020 година,в продажба са тридневни билети за фестивала  Hills of Rock 2020 на цени:\r\n-120 лв. – от 17.01 до 29.02.2020;    -140 лв. .– от 01.03 до 30.04.2020;\r\n-160 лв. – от 01.05 до 30.06.2020;\r\n-180 лв. – от 01.07.2020\r\nВ продажба от влизат и еднодневни билети за отделните фестивални дни, които ще бъдат на цена 100 лева.\r\nСъвсем скоро очаквайте информация за още групи, които ще видим на Hills of Rock 2020!   Билети за фестивала Hills of Rock 2020 могат да бъдат закупени от мрежата на Eventim, както и онлайн на www.eventim.bg ", "date": "2020.01.17", "title": "Американската банда SLIPKNOT за първи път в България"}
{"url": "https://www.actualno.com/politics/sacheva-prez-mart-shte-ima-chastichna-ocenka-na-vyzdejstvieto-na-zakona-za-lichnata-pomosht-news_1424829.html", "text": "      Ще възложа през март месец да има частична оценка на въздействието на Закона за личната помощ. Това каза социалният министър .      Тя припомни, че Законът за личната помощ беше инспириран от и съответно законопроектът, който е приет, е внесен от и народни представители. „Всеки, който се занимава с такава материя приема закони, предлага закони, добре знае, че трябва да направи така, че законът да действа безпрепятствено, т.е когато влезе в сила този закон не да започва да създава нови проблеми, а напротив всички тези преходни, заключителни периоди, знаете, че много пъти законите се приемат, но се дава по-дълъг период за влизането им в сила и т. н. Така че това, че всички тези проблеми не са предвидени при внасянето и приемането на закона е отговорност на самите вносители, които бързаха да приемат този закон по различни други причини, включително и предстоящи предизборни кампании, но не и защото това беше наистина добре обмислен закон, който взе под внимание отрицателните становища или закон, който пък имаше добра финансова обосновка”, каза тя.   Сачева заяви, че през септември, когато този закон влезе в сила е имало такова постановление, за което говори Мая Манолова.\r\n„Имаше постановление, което гарантира  възможността тези хора да получават помощ до 31 декември. Още с встъпването ми на поста министър на труда и социалната политика бях информирана за възможните проблеми. Съответно поискахме информация от общините, за да разберем какъв е обхватът на хората, които биха останали извън Закона за личната помощ. В момента сме разработили национална програма, с която да можем да направим така, че тази помощ да им бъде осигурена в следващите месеци. За съжаление вероятно това ще се случи най-рано от 1 март поради технологичните срокове, които са необходими, за да се приеме тази програма\", каза Сачева.  Тя посочи, че в Закона за личната помощ това не е единственият проблем, който той ще създаде, той има и други проблеми, които тепърва  ще се виждат. „Това, което ще възложа е през март месец да има частична оценка на този закон, частична оценка на неговото въздействие, защото тогава ще са вече 6 месеца минали от неговото изпълнение”, каза тя. „Нека да изчакаме този анализ, той ще трябва да бъде готов през март, за да минат тези 6 месеца и след това заедно ще обсъдим какви могат да бъдат промените, така че този закон да бъде балансиран”, заяви тя. ", "date": "2020.01.17", "title": "Сачева: През март ще има частична оценка на  въздействието на Закона за личната помощ "}
{"url": "https://www.actualno.com/curious/luboven-horoskop-za-18-19-januari-news_1424794.html", "text": "       Овен       През почивните дни обърнете внимание на комуникацията с партньора. Не са изключени дребни спорове и кавги с членове на семейството, но ако имате рамо, на което да се опрете, нещата ще отминат бързо. Телец Уикендът ще ви зарадва с много енергия и добро настроение. Това ще ви помогне да взимате по-лесно решения и с лекота да оставяте проблемите зад гърба си.   Близнаци Почивните дни ще ви занимаят повече с финансови въпроси. Добре е с половинката да обмислите в детайли намеренията си за почивки, ремонт или други големи пера от бюджета. Рак     Очаквайте значително подобрение на любовния фронт. До края на уикенда ще се чувствате, но и ще изглеждате по-одухотворени.  ", "date": "2020.01.17", "title": "ЛЮБОВЕН хороскоп за 18 - 19 януари"}
{"url": "https://www.actualno.com/curious/8-te-zodii-koito-gi-chakat-kysmet-i-uspehi-prez-2020-godina-news_1424831.html", "text": "                  Телец - Този знак винаги е търсил стабилност във всичко, но предимно към стабилно финансово положение. Плъхът ще помогне на Телеца да сбъдне мечтата си и през 2020 г. Той ще може не само да организира печеливш бизнес, но и да получат значителни приходи от неочакван източник. Взаимоотношенията в семейството ще бъдат отлични. Има вероятност за голяма покупка, за която всички членове на семейството са мечтали. Рак - Този знак има невероятен късмет през 2020 г., не само в любовта, но и в работата. Ракът очаква кариерно израстване и по-високи заплати. Има възможност за преместване на друго място на работа с по-благоприятни условия. Очакват се големи промени в личния живот, това особено ще засегне представителите на семейството на тази зодия. Плъхът ще допринесе за попълване семейството на Рака.   Лъв - Настойчивостта и високата интелигентност на този знак ще бъдат оценени от господарката на годината. Те ще са печеливша работа и високи доходи от бизнес. В любовта Лъвът също ще има късмет. Плъхът ще се опита да помогне на самотните да намерят своята сродна душа, а тези, които вече са намерили любовта си да изграждат хармонични отношения. Господарката на годината няма да забрави за основното желание на Лъва - да свети и завладява всички, така че през 2020 г. ще ги чакат много празнични и социални събития. Дева – Тази зодия винаги се е отличавала със способността да спестява и харчи само за най-необходимото. Плъхът наистина ще хареса такъв житейски подход, така че през годината, това ще помогне на Девата да печели и да спести от това, за което мечтае толкова отдавна. Господарката на годината, също ще благоприятства любовната връзка на този знак: Девата ще срещне любовта на живота си и просто ще загуби главата си.    Везни - Естетите в живота ще бъдат доволни от подаръка на новата година - голяма сума пари, която ще спечелят по най-неочаквания начин и веднага ще изхарчат за заветния луксозен предмет. След като получи желаното, Везните най-накрая ще могат да преминат към личен живот, в който Плъхът също ще направи някои корекции. Самотните представители на тази зодия ще се влюбят в идеалния човек, според тях онези, които са женени, ще зарадват своята сродна душа с пътуването, за което отдавна са мечтали.     Скорпион - Един предпазлив, настойчив и внимателен Скорпион ще открие през 2020 г. такива възможности, за които само е мечтал. Той може да очаква излитане през редиците, финансово възстановяване, както и осъществяване на професионални идеи. Скорпионите са късметлии и влюбени - чака ги бурна романтика, която ще прерасне в сериозна връзка. Стрелец - 2020 г. е времето, когато тази зодия ще се чувства всемогъща. В 2020 г. всичко, за което Стрелецът е мислил, ще бъде незабавно осъществено. Той може да очаква богатство, повишаване статута в обществото, както и голяма любов. Именно тя ще вдъхнови Стрелец за много безсмислени подвизи, които ще му дадат усещането за свобода и щастие, което е забравено в изминалата година. Риби - През 2020 г. нежен, отзивчив представителят на зодия Риби ще може да събере около себе си само истински приятели, които ще повярват в него и ще го ценят. На тях може да разчита да го подкрепа във всички начинания. В годината на Плъха много Риби ще решат да открият собствен бизнес. И това ще е правилен ход - бизнесът ще донесе стабилен доход. Щастието ще бъде близо и за влюбените. Раците ще могат да изградят хармонични и силни отношения с тези, които са толкова скъпи на сърцето им. Има голяма вероятност за дългоочакваното попълване на семейството.   Не мислете, че късметът ще е на страната само на тези знаци. Самите ние сме ковачите на нашето щастие, така че всеки може да превърне Годината на Плъха в най-добрия период от живота си. ", "date": "2020.01.17", "title": "8-те зодии, които ги чакат късмет и успехи през 2020 година"}
{"url": "https://www.actualno.com/europe/zelenski-podgotvja-konsultacii-za-nov-premier-na-ukrajna-news_1424821.html", "text": "      През почивните дни президентът на Украйна Владимир Зеленски ще проведе консултации относно кандидатурата на новия премиер и състава на правителството. Това съобщи в петък пред кореспондент на ТАСС източник от фракцията на партията „Слуга на народа“ във Върховната Рада.      „В събота и неделя Зеленски и неговият екип ще се съсредоточат върху обсъждането на състава на новото правителство и неговия ръководител\", разкри източникът. Той добави, че са планирани поне две работни срещи.   „Известно е също, че ще бъдат проведени няколко срещи с ключови фигури от обкръжението на Зеленски, както и чуждестранни консултации по телефона\", добави източникът на ТАСС, цитиран от \"Фокус\".\r\nПремиерът на Украйна на фона на скандала с подслушването. В медиите се появиха записи, в които се говори негативно за Зеленски. Предполага се, че гласът от тях е на Гондаренко.   ", "date": "2020.01.17", "title": "Зеленски подготвя консултации за нов премиер на Украйна"}
{"url": "https://www.actualno.com/kustendil/rzi-ne-objavjava-epidemija-ot-hepatit-a-v-bobov-dol-vypreki-mnogoto-sluchai-news_1424751.html", "text": "      Ще бъде ли обявена епидемия от хепатит А в Бобов дол? Засега РЗИ не го прави, но вече от около три месеца има регистрирани 25 случая.      Родители твърдят, че проблемът се обостря от октомври миналата година и е особено видим в местно училище. По наши данни се хлорира, мие се със сапун, сподели една от майките. Тя обаче настоя болни хора да не ходят на работа, както явно се случва доста често.   Кметът на градчето Елза Величкова обаче смята, че трябва повече. По думите ѝ, имало консултации как да се прави дезинфекция. Имало и кметска заповед деца със симптоми да не се пускат на училище, но градоначалникът не можел да даде повече от 3 дни принудителна ваканция. В едно от училищата има 12 случая, добави Величкова пред Нова телевизия, но не каза кое е то.\r\nСпоред РЗИ има вариант да се действа с ваксини, но Величкова предупреди, че като цяло общественото мнение е против тези ваксини – заради страх.   ", "date": "2020.01.17", "title": "РЗИ не обявява епидемия от хепатит А в Бобов дол въпреки многото случаи"}
{"url": "https://www.actualno.com/asia/turcija-razpozna-predpolagaemi-syuchastnici-na-gonvideo-news_1424804.html", "text": "       Турската държавна информационна агенция публикува снимки на двама мъже, обвинени в оказване на помощ на беглеца-бизнесмен да избяга през летище в Истанбул от корупционен процес в Япония.      Снимките на охранителните камери, публикувани за първи път в четвъртък, показват Майкъл Тейлър и Джордж Антоан Зайек при паспортния контрол на летището в , съобщава Анадолската агенция.      „Уолстрийт Джърнал“ описа Тейлър като бивш американски служител на спецчастите, който сега работи като частен служител по сигурността.\r\nГон, бившият шеф на автомобилния производител , избяга от , като се скри в кутията за аудио оборудване и  по-късно даде пресконференция в . Той отказа да коментира подробностите за бягството си.   Турската полиция твърди, че той е слязъл на по-малкото летище „Ататюрк“ и се е прехвърлил в друг частен самолет за Ливан.    Тейлър и Зайек са придружавали Гон от Япония до Турция, но след това са се отправили към главното летище на Истанбул и са взели отделен полет до Бейрут с ливанските авиолинии.\r\nТурция арестува петима души като част от разследването си за бягството, включително служители на MNG, частната самолетна компания, използвана от Гон.\r\nФирмата твърди, че нейният самолет е бил използван незаконно при бягството и е подала наказателна жалба. ", "date": "2020.01.17", "title": "Турция разпозна предполагаеми съучастници на Гон(ВИДЕО) "}
{"url": "https://www.actualno.com/politics/radev-iskam-chesten-izboren-kodeks-upravljavashtite-otnovo-izbjagaha-ot-dialoga-news_1424810.html", "text": "       Искам да благодаря на всички, които се явиха на днешната среща. Това са представителите на БСП, ДПС, ГРАО и Агенцията за електронно управление. Не се явиха представителите на Народното събрание, Министерски съвет, на ниво вицепремиер, парламентарно представените партии от управляващата коалиция. Това каза президентът Румен Радев, по време на среща за актуални въпроси от изборния процес, както и мерки и средства за преодоляване на проблемите, предаде репортер на Агенция „Фокус“.      „ Управляващите претендират за диалог между институциите, а на практика избягаха от него и то по един жизнено важен за цялото ни общество въпрос - усъвършенстване на изборното законодателство и на условията, които водят до едни честни, справедливи и прозрачни избори“, каза още държавният глава.   „Надявам се вчерашното пожарно заседание в Народното събрание да не е стимулирано само да се изпревари срещата при президента, а да доведе до реален резултат. Аз не се състезавам с никого. Имам една единствена амбиция - да има един честен изборен процес. За тази среща аз обявих още по време на самите избори, поканите към всички участници още на 8 януари тази година. Въпросите, които искам да се поставят тук, това са преди всичко усъвършенстване на изборното законодателство, което трябва да започне на време. Това беше и моят мотив“, добави Радев.\r\n„Знаем каква е динамиката на парламента и колко много проблеми има да се обсъждат, за да не потъне в тях тази важна тема и за да може този път 6 месеца преди изборите да имаме ясно и рационално изборно законодателство. Другият важен въпрос е машинното гласуване. Ако ние ще вървим и трябва да вървим според закона към машинното гласуване, процедурата трябва да започне сега. В закона за държавния бюджет за 2020 г. няма позиция за заделени средства за машинно гласуване. Тук беше място на Министерски съвет да кажа ясно своят ангажимент, какво смятат да правят. Ще наемаме ли, ще купуваме ли? Рационално е да се закупят машини, защото излизат по-евтино. Ако ще минаваме към други технически устройства, трябва време. Да не се окаже като на предните избори - машинно гласуване, но няма време за процедури. Това са моите мотиви“, посочи още той.  „Разбира се дистанционно, електронно гласуване. Това е изключително важна тема и аз ще настоявам тя да бъде реализирана. Тук е ролята на Министерски съвет да покаже своите амбиции и воля. Друга важна тема актуализиране на избирателните списъци. Ако решим да тръгнем към такава стъпка, това е огромна по обем дейност. Затова са тук и представителите на ГРАО, за да стигнем до някакво решение. Това е в правомощията и отговорностите на Министерски съвет“, обясни президентът.\r\n„Аз продължавам да настоявам за този диалог. Знам, че не им се иска на управляващите, но той е важен за гражданите и за българската демокрация и трябва да се случи“, допълни Румен Радев.    ", "date": "2020.01.17", "title": "Радев: Искам честен изборен кодекс. Управляващите отново избягаха от диалога"}
{"url": "https://www.actualno.com/crime/vinovno-li-e-mvr-za-vzriva-vyv-varna-ubil-dvama-dushi-news_1424756.html", "text": "      Въпросът каква е отговорността на МВР по случая с в блок 302 в квартал \"Владислав Варненчик\" става все по-горещ след разкрития за потвърдено загиналия бивш полицай Веселин Димитров, който засега се сочи като автор на експлозията, която уби него и негова съседка.      Както вече стана ясно, Димитров е трябвало да напусне апартамента, който взриви, след съдебна заповед да го направи още на 6 януари. А причината е тормоз над жената, с която живее на семейни начала – Антоанета. Сега тя е настанена в защитено жилище.   Пред Нова телевизия Красимира Анастасова, адвокат на Антоанета, каза, че заповедта не е връчена точно на 6 януари. Процедурата била, че при издаване на такава заповед районният съдия праща по факс заповедта до съответното районно управление още същия ден (в срок от 24 часа при риск за живота и здравето на жертвата, заради която се издава заповедта). След това, началникът на РПУ-то разпределя на кварталния инспектор, който трябва да връчи заповедта и да вземе обяснения от обекта на заповедта, които да върне на съда. Не може да се дава допълнителен срок извън посоченото в заповедта, твърди юристът.\r\nОт прокуратурата съобщиха вчера, 16 януари, че полицай е говорил с Веселин, но той обещал да се изнесе на 15 януари. Логично пострадалите от взрива питат как полицията е контролирала какво прави Веселин - след като МВР, по думите на живуща в блока, се свързало с бившия полицай на 7 януари и той казал, че не е в града, дали това е било вярно или не? П и, че по свидетелски показания, че дни преди взрива бившият  полицай се е снабдил с  около 11 литра газ пропан-бутан и около 30 литра бензин. Това се е случило в началото на месец януари. Смята се също, че той се е барикадирал в дома с мебели и така мощта на взрива е била още по-голяма.  Освен жертвите, от вход 3 на блок 302 пожарникарите извадиха 18 души, 7 отидоха в болница заради обгазяване, включително 3 деца. От престъплението напълно са унищожени два апартамента, със значителни материални щети е и трето жилище. Беше възложено обследване на годността за обитаване на жилищния блок след палежа.\r\nЩо се отнася до Веселин Димитров, той е бил военен, след това е работил в полицията, откъдето е бил дисциплинарно уволнен през 1995 г. за корупция.   Припомняме, че ръководител на е Даниел Пашов. Той се прочу, след като преди години \"Господари на ефира\" показа , че момче и момиче са арестувани, защото скъсали пагон на полицай. На 15 септември 2013-та година вечерта арестуваните впоследствие момче и момиче са били на Нощта на театрите, а на връщане решили да се приберат пеша. Минавайки покрай Първо РПУ, видели трима полицаи, след което чули силно изщракване, за което по-късно разбират, че е било от счупена чистачка на полицейска кола. След това въпросните трима полицаи ги арестуват, като момичето обясни пред медиите, че са нападнали приятеля ѝ, а тя се е опитала да получи разумно обяснение за действията им. На двамата е повдигнато обвинение за хулиганство и късане на униформа. Кадрите от камерата в Първо РПУ, които „Господари на ефира” излъчват, показват друго. В 5:13 часа на 15 септември 2013 година момичето е вкарано в ареста, малко по-късно е доведен и приятелят й, който е закопчан с белезници към пейката. В 5:20 в стаята влиза и въпросният полицай, \"обект на агресия\" - Кристиян Стоянов, но неговият пагон не е скъсан, той движи свободно дясната си ръка и от записа ясно личи, че няма и следа от разпран ръкав. В 8:19 ч. камерата засича отново полицая Кристиян Стоянов - той минава край камерата и крие дясното си рамо, вече е без жълтата жилетка и ясно се вижда, че ръкавът му вече е разпран.    Пашов е наказан с дисциплинарно порицание по случая. ", "date": "2020.01.17", "title": "Виновно ли е МВР за взрива във Варна, убил двама души?"}
{"url": "https://www.actualno.com/business/novite-iziskvanija-za-otglejdane-na-praseta-zaradi-afrikanskata-chuma-veche-sa-v-sila-news_1424805.html", "text": "      От , 17 януари, влизат в сила новите изисквания за по-висока биосигурност при отглеждане на свине в лични стопанства, фамилни и индустриални ферми. Измененията и допълненията в Наредба № 44 от 2006 г. за ветеринарномедицинските изисквания към животновъдните обекти са обнародвани в днешния брой на Държавен вестник, съобщиха от МЗХГ.      В личните стопанства е прецизиран броят на допустимите за отглеждане животни за лични нужди. При свинете се допуска отглеждането на не повече от 3 прасета за угояване. Трябва да бъдат осигурени места за храна, вода и съхранение на фуража. Всяко стопанство трябва да има ограда и обособено място за отглеждане на животните с определена площ. Стопаните трябва да предприемат действия за дезинфекция, както и за ограничен контакт с хора и други животни.   При фамилните и индустриалните ферми новите мерки включват създаване на буферна зона или двойна/плътна ограда около обектите за предотвратяване на контакт с диви свине. В зависимост от технологичното решение на собственика, е въведена възможност на всяка технологична група да е осигурена отделна биосигурност, в рамките на един животновъден обект. Важен момент за ограничаване контакта с гризачи, други вредители и насекоми, е необходимостта от покриване на местата за съхранение на фуража, както и обезопасяване на отворите, вратите и  прозорците.  Като допълнителна мярка се изисква обособяване на филтър на входа на всяка сграда за минимализиране риска за разпространение на заболяването от лицата, имащи контакт със свинете. Предвидено е допълнително измиване и дезинфекция на транспортните средства на място,  различно от обособено такова на входа.  Относно документацията се изисква изготвяне и наличие на програма за почистване, дезинфекция, дезинсекция и дератизация. Всеки обект трябва да има индивидуален план за биосигурност, както и план за прилагане на спешни мерки при възникване на заразни заболявания.\r\nВъв фамилните ферми допустимият брой свине за отглеждане  е до 10 свине майки с приплодите им, но не повече от 200 броя общо с определена площ за съответната категория животни. Новите изисквания в този тип ферми са свързани с обособяването на филтър за смяна на работното облекло на входа/изхода на всяка сграда, в която се отглеждат свине. Той трябва да е оборудван с вана за измиване и дезинфекция на обувките и съоръжение за дезинфекция на ръцете.   И при тези обекти е важно осигуряване на защита на фуража за изхранване, както и обезопасяване на отворите, вратите и прозорците. Въвежда се почистване, измиване и дезинфекция на транспортните средства. В този тип ферми се въвежда изискване капацитетът на съоръжението или мястото, определено за събиране на торовата маса, да е съобразено със задължителния 40 дневен период, през който тя няма да може да се извежда извън животновъдния обект.  За животновъдните обекти, пасищата за целогодишно отглеждане на животни, са въведени  изисквания за поставяне на ограждения и осигуряване на храна и вода. Те трябва да имат и навес за осигуряване на защита от неблагоприятни климатични условия, както и  на място за извършване на ветеринарномедицински манипулации. ", "date": "2020.01.17", "title": "Новите изисквания за отглеждане на прасета заради африканската чума вече са в сила"}
{"url": "https://www.actualno.com/interest/sepsisyt-e-sred-vodeshtite-prichini-za-smyrt-news_1424715.html", "text": "      Сепсисът е една от основните причини за смъртта на 11 милиона души през 2017 г. Това е почти два пъти повече от изчисленото по-рано, показва проучване, публикувано в сп. „The Lancet” и цитирано от АФП.      Това означава, че един от всеки пет в света са свързани със сепсис, съобщават изследователи в медицинското списание, предаде БГНЕС.   Сепсисът се появява, когато органите на човека престанат да функционират правилно в резултат на имунна реакцията, неспособна да контролира инфекцията. Дори ако състоянието не ви убие, това може да доведе до увреждания през целия живот.\r\nОколо 85% от случаите през 2017 г. са били в страни с нисък или среден доход, с най-голяма концентрация в Африка на юг от Сахара, Южен Тихи океан и Азия. Най-тежко засегнати са децата под пет години, които представляват повече от 40% от всички смъртни случаи.  \"Ние сме обезпокоени да открием, че смъртните случаи от сепсис са много по-високи от прогнозираните по-рано, особено след като тези състояния са едновременно предотвратими и лечими\", каза ръководителят на изследователския екип доктор Мохсен Нагави, професор в Института за здравни показатели и оценка в щата Вашингтон.\r\nПредишните глобални оценки за смъртността от сепсис разчитаха на болнични бази данни, най-вече от държавите със средни доходи и богати страни.\r\nВ сепсисът е най-честата причина за смърт в болница и струва повече от 24 милиарда долара всяка година. В резултат на това случаите извън болничните заведения - особено в страните с по-ниски доходи - бяха пренебрегнати, казаха авторите.       За да генерират по-точна цифра, Нагави и колегите му черпят от цялостното изследване на глобалната статистика на смъртоносни болести, което проследява 282 различни основни причини за смъртта.\r\nСепсисът - не е сред тях – защото се описва като така наречената \"междинна\" причина за смърт, провокирана от заболявания като рак, пневмония или диабет.\r\nНай-честата основна причина е била инфекция на дихателните пътища.\r\nАвторите призоваха за нов фокус върху превенцията на сепсис сред новородените и върху проследяването на антимикробна резистентност - и двете ключови причинители на сепсис.\r\n„Работила съм в Уганда и сепсисът е това, което убива всеки ден“, казва водещият автор Кристина Руд, асистент в катедрата по медицина на критичните грижи в Университета на Питсбърг.      \"Да видите бебе, което умира от болест, която би могла да бъде предотвратена с основни мерки за обществено здраве, наистина е страшно\", казва тя в изявление. ", "date": "2020.01.17", "title": "Сепсисът е сред водещите причини за смърт"}
{"url": "https://www.actualno.com/cite/bylgarija-vypreki-krizite-e-pylna-s-nevinni-lica-nikoj-ne-jelae-da-nosi-otgovornost-news_1424763.html", "text": "       \" , въпреки кризите е пълна с невинни лица, никой не желае да носи отговорност.\" Това каза бившият омбусдман Мая Манолова в интервю за bTV.       ", "date": "2020.01.17", "title": "България, въпреки кризите е пълна с невинни лица, никой не желае да носи отговорност "}
{"url": "https://www.actualno.com/crime/bylgarin-e-zapodozrjan-za-ubijstvoto-na-nash-synarodnik-v-london-news_1424837.html", "text": "      На 13 януари т.г. в дома му в Лондон, е открито безжизненото тяло на 60-годишен български гражданин. Веднага, след като е установено, че по тялото има следи от насилие, в Дирекция “Международно оперативно сътрудничество“ е получена информация от задграничния представител на МВР във Великобритания.      Посолството ни в Лондон и българските власти сътрудничат активно на разследването. Според първоначалната информация, в кръга от заподозрени за извършеното тежко криминално престъпление е друг български гражданин, съобщиха от МВР.   Работната теза на британската полиция е, че престъплението е извършено на 12 януари.\r\nПо линия на полицейския международен обмен Министерството на вътрешните работи проведе допълнителни оперативни действия, свързани със заподозрения. От българска страна е предоставена наличната информация, поискана от водещия разследването. Установено е, че у нас мъжът е известен с множество  криминални прояви за кражби и наркотици, срещу него е имало 19 заявителски материала.   ", "date": "2020.01.17", "title": "Българин е заподозрян за убийството на наш сънародник в Лондон"}
{"url": "https://www.actualno.com/america/sasht-shte-pomognat-finansovo-na-puerto-riko-zaradi-silno-zemetresenie-news_1424729.html", "text": "      Президентът на Доналд Тръмп нареди отпускането на спешна помощ за възстановяването на от , което причини щети на острова.      Декларацията на Тръмп относно природното бедствие в Пуерто Рико предоставя на разположение федерално финансиране за ремонти, построяване на временни жилища и потребителски заеми \"за да се помогне на хората и собствениците на малък бизнес да се възстановят от последиците от бедствието\", заявиха от Белия дом, предаде БГНЕС.   Земетресението този месец уби един човек и нанесе щети върху инфраструктурата, все още повредена от мощния ураган \"Мария\" през 2017 година. Хиляди хора все още лагеруват навън от страх, че вторичните трусове ще съборят сгради. ", "date": "2020.01.17", "title": "САЩ ще помогнат финансово на Пуерто Рико заради силно земетресение"}
{"url": "https://www.actualno.com/asia/kitaj-s-rekord-po-niska-rajdaemost-news_1424743.html", "text": "      Краят на \"политиката за едно дете\" не можа да спре намаляващата раждаемост в Китай, съобщи BBC.      Нивото на раждаемостта е спаднал до най-ниското си ниво от създаването на Китайската народна република преди 70 години - въпреки премахването на \"политиката за едно дете\", уточнява БГНЕС. Коефициентът на раждаемост е 10,48 на хиляда през 2019 г. - най-ниският от 1949 г., съобщи Националното статистическо бюро на Китай. Броят на бебетата, родени през 2019 г., спадна с 580 000 до 14,65 милиона.   Раждаемостта в страната намалява от години и това е предизвикателство пред втората най-голяма икономика в света. Въпреки намаляването на раждаемостта, населението на Китай достигна 1,4 милиарда през 2019 г., съобщи статистическото бюро. Смъртността през 2019 г. е била 7,14 на хиляда - което води до \"естествен прираст\" от 3,34%.\r\nПрез 1979 г. китайското правителство въведе общонационална \"политика за едно дете\" - с различни изключения - за забавяне на растежа на населението. Семействата, нарушили правилото, бяха изправени пред глоби, загуба на работа и понякога принудителни аборти.  Но политиката е обвинявана за тежкия дисбаланс между половете - мъжете все още надхвърлят жените с повече от 30 милиона, сочат данните за 2019 година.\r\nПрез 2015 г. правителството прекрати \"политиката за едно дете\" и позволи на двойките да имат две деца. Но тази реформа не успя да обърне спадащата раждаемост в страната. Експертите казват, че това е така, защото облекчаването на политиката не беше придружено с други важни промени, които подкрепят семействата: парична подкрепа за отглеждане на деца и увеличен отпуск по майчинство. Повечето хора всъщност не могат да си позволят повече от едно дете, казват анализатори.    ", "date": "2020.01.17", "title": "Китай с рекорд по ниска раждаемост"}
{"url": "https://www.actualno.com/literature/istorijata-na-nefertiti-news_1424321.html", "text": "      Много отдавна в Древен Египет управлявала една загадъчна кралица, на¬речена Нефертити. Името ù означавало „Красавицата дойде”, но не подсказвало откъде е дошла. Нефертити била колкото енигматична, толкова и могъща.      Имала шест дъщери и царувала заедно със съпруга си Ехнатон. Двамата носели една и съща корона и се биели рамо до рамо в битка. Нефертити популяризирала един коренно нов стил в изкуството и променила Египет от политеистично общество – или такова, което вярва в много богове – в култура, която почита само един: Атон, бога на Слънцето.   Един ден Нефертити изчезнала.\r\nДори и никой не знае какво се е случило с нея. Ако е умряла, е щяла да получи кралско погребение като други царе и царици, но гробницата ù така и не била открита. Някои вярват, че тя е надживяла съпруга си, защото нейните изображения били поставени на всеки ъгъл на гробницата му. Някои смятат, че когато съпругът ù починал, тя започнала да се облича като мъж и променила името си на фараон Сменкхаре, за да стане единственият владетел на Египет.  Преди няколко години археолозите работели в гробницата на друг велик цар – Тутанкамон. Един от тях забелязал някакви странни процепи в стената. Дали нямало друга погребална камера, скрита зад нея? С помощта на специален подземен радар археолозите открили, че наистина имало друго помещение!\r\nДали това е гробницата на отдавна изгубената древноегипетска царица? Никой не знае... засега. Докато не успеят да отворят помещението, без да повредят крехките стени, съдбата на Нефертити остава забулена в тайна.    ", "date": "2020.01.17", "title": "Историята на Нефертити"}
{"url": "https://www.actualno.com/business/radan-kynev-am-struma-shte-byde-dostroena-s-negoden-proekt-i-s-parite-na-danykoplatcite-news_1424762.html", "text": "      Одобреният проект за е с тунели, а този, по който се работи - едното му платно минава през планината, а другото - по стария път. Този вариант никога не е одобрява от Европейската комисия. Това каза евродепутатът Радан Кънев в интервю за bTV.      \"Именно заради това аз сигнализирах в Брюксел. По тази причина бях нападан. Няма български гражданин, който да не иска АМ \"Струма\" да продължи. Проблемът е с ЕК, че тя няма как да финансира трасе, което не е одобрено. Единствената логика да се прави по този начин е да стане по-евтино, но реалността е друга. Според експертите, трасето ще излезе по-скъпо\", обясни още той.   По думите му \"българското правителство иска да обслужи конкретни , с които най-вероятно е в бизнес отношения, които не могат да строят тунели, а искат да използват съществуващия път за част от магистрала. А това на всичкото отгоре означава, че хората, които използват този път, да нямат друго трасе – освен магистрално, за собственото си предвиждане, което е незаконно.\"\r\nНеговите очаквания са, че магистралата ще бъде достроена с този негоден проект и с парите на българските данъкоплатци: \"Цялата схема ще бъде стоварена върху българския данъкоплатец. От там нататък въпросът е чисто политически. Не може да разглеждаме АМ \"Струма\" отделно от водната криза, кризата с боклука и чистотата на въздуха.\"  Кънев отбеляза още, че българската политика се е радикализирала: \"Много силни думи и много малко усилия. Нено Димов е провал на една неуспешно водена политика в сферата на околната среда и с Ревизоро няма да се решат проблемите.\" ", "date": "2020.01.17", "title": "Радан Кънев: АМ \"Струма\" ще бъде достроена с негоден проект и с парите на данъкоплатците"}
{"url": "https://www.actualno.com/crime/maskirani-zadignaha-mashina-za-vinetki-ot-benzinostancija-v-sofija-news_1424773.html", "text": "      Трима са ограбили на Ботевградско шосе през изминалата нощ, предаде БГНЕС.       са влезли в бензиностанцията около 2.45 часа през нощта и са заплашили персонала. Успели са да вземат малко над 1000 лева и машина за винетки. Не са били въоръжени, съобщиха за БГНЕС от МВР. Полицията издирва извършителите. Няма пострадали при инцидента.    ", "date": "2020.01.17", "title": "Маскирани задигнаха машина за винетки от бензиностанция в София  "}
{"url": "https://www.actualno.com/europe/marin-lio-pen-shte-opita-otnovo-da-stane-prezident-na-francija-news_1424728.html", "text": "      Френският крайнодесен лидер Марин Льо Пен обяви намерението си да се кандидатира на президентските избори във Франция през 2022 година, предаде БНР.      Льо Пен посочи, че предлага \"голямата алтернатива, която ще направи така, че страната отново да си стъпи на краката\", и която ще създаде \"национално единство\", уточнява БГНЕС.   \"Решението ми беше разгледано и вече е направено. Моята цел е да създам национално единство. Това е един велик френски план, един  голям проект, който цели да обедини всички французи, независимо откъде са. Това е един изцяло различен проект, който ще помогне на страната ни да си стъпи краката. Както сами разбирате, основна причина за решението ми да се включа в надпреварата е силното ми желание да спечеля\", каза Льо Пен.\r\nЛьо Пен отбеляза, че кандидатурата ѝ трябва да бъде одобрена от конгреса на партията ѝ \"Национален сбор\" през 2021 година.  На изборите през 2017 година тя стигна до балотаж, на който загуби от Еманюел Макрон. Традиционно, на първи тур крайнодесните лидери във Франция показват силни резултати, но на втори следва обединение срещу всеки крайнодесен и печели другият кандидат. ", "date": "2020.01.17", "title": "Марин Льо Пен ще опита отново да стане президент на Франция"}
{"url": "https://www.actualno.com/crime/bylgarin-e-ubit-v-london-news_1424766.html", "text": "      Българин е открит мъртъв в дома си в Лондон. По тялото на жертвата имало множество наранявания, съобщават от полицията в британската столица.      Образувано е разследване за убийство, съобщава в. „Дейли мейл“, цитиран от Нова телевизия.   Полицията е била извикана на мястото на престъплението в Кройдън от „Бърза помощ“ в понеделник сутринта по сигнал за намерен труп. Органите на реда идентифицирали жертвата като К.К. на 60 години. Близките му са уведомени за смъртта му.\r\nПолицията призовава всеки, който може да има информация за случилото се, да сигнализира.   ", "date": "2020.01.17", "title": "Българин е убит в Лондон"}
{"url": "https://www.actualno.com/varna/40-mashini-shte-se-grijat-za-zimnoto-pochistvane-v-stara-zagora-news_1424790.html", "text": "      За избягване на заледявания се третират градската и извънградската пътна мрежа заради падането на температурите в последните дни в община Стара Загора. На територията на града 14 машини разпръскват специални препарати против замръзване. Третират се пътните възли в района на бул. „Никола Петков“, по бул. „Славянски“ и улиците с интензивен трафик. Зимното поддържане и снегопочистване в Стара Загора през зимния период се извършва от  ДЗЗД „Грийн партнърс“ – БКС.      За четвъртокласната пътна мрежа през зимния сезон в общината отговаря „Трейс - Пътно строителство“ АД с 26 машини. През изминалите дни са обходени и обработени пътищата към селата Калояновец, Ракитница, Богомилово, Колена, Люляк, Дълбоки, Оряховица, Братя Кунчеви, Хан Аспарухово, Горно Ботево, Малка Верея, Лясково, Арнаутито, Християново, Памукчии и Бъдеще.   Информацията за обстановката може да се подава до оперативния дежурен на община Стара Загора и звено „Градска мобилност“ на телефони:  042/250-005; 042/614-613; 0885/901 212; 042/614-821; 0884/ 708 667 и към Горещия телефон за сигнали 0800 157 37. ", "date": "2020.01.17", "title": "40 машини ще се грижат за зимното почистване в Стара Загора"}
{"url": "https://www.actualno.com/politics/ataka-s-uklonchiv-otgovor-dali-shte-podkrepi-vota-na-nedoverie-na-bsp-news_1424776.html", "text": "      Вотът на недоверие има своята конституционна уредба и не може да се вземе без сигурни ангажименти от политическата сила, която го внася. Това каза за сутрешния блок „Добро утро България“ на Радио „Фокус“ народният представител от „Атака“ Явор Нотев.      Той допълни, че вероятно „Атака“ ще получи покана за консултации с БСП във връзка с вота и ще бъдат осъществени разговори в днешния ден .   Явор Нотев уточни, че успешното провеждане на вота на недоверие би означавало назначаването на служебно правителство и подготвяне на редовни избори за излъчване на редовно правителство.\r\nСпоред него не е отговорно да се заяви емоционалното решение за принадлежност към опозицията и твърда критика на управление със съдействие и съучастие във взимането на властта.  „Всички тези въпроси са изключително тежки и предизвикват размисли. Решението е отговорно и аз не мисля, че то ще бъде взето единствено и само с аргументите, които ще ни представят колегите от ПГ на БСП по време на тези консултации и разговори. По-дълбоки са нещата.\r\nИма време до понеделник, когато евентуално ще бъде внесен вотът и ще трябва да отделим време и усилия за едно запознаване, а най-вече за един отговорен политически анализ на ситуацията в страната, за да вземем окончателното си решение “, допълни той.   Явор Нотев каза още, че политическата 2020 г. ще бъде трудна, заради проблемите, които стоят за разрешаване, а и защото е предизборна година. Той изпитва опасение от това, че предизборните месеци не са градивни и ефективни при разрешаването на реални проблеми.    Нотев каза още, че годината ще бъде трудна и се надява да се формира отговорно отношение, за да се селектират и класират проблемите пред страната. ", "date": "2020.01.17", "title": "\"Атака\" с уклончив отговор дали ще подкрепи вота на недоверие на БСП"}
{"url": "https://www.actualno.com/viewpoint/azbuchnik-na-bylgarskija-haos-aromat-na-razvalena-demokracija-news_1424462.html", "text": "      Наскоро отново прочетох „Задочни репортажи за България” на Георги Марков. Мисля, че по тази книга може да се преподава история на социализма в училищата. Същата ще бъде далеч по-полезна за учениците със своя въздействащ художествен език, с цялостното си и едновременно детайлно разголване на белезите и раните, оставени от една отминала епоха.      Една отминала епоха ли? Тъжното е, че книгата е все така актуална , когато живеем не при социализма, а в епохата на либерална демокрация.\r\nАвторът откроява няколко основни характеристики, които безпощадно разобличават епохата на предишния строй. Първата от тях е търсенето на врага. Врагът и омразата са основната поанта, около която се изграждат взаимоотношенията в първите десетилетия след 1944 година. Врагът е навсякъде, от училищната скамейка до професорската катедра, а омразата е плънката, която обединява „здравите” сили в борбата срещу класовия враг. Врагът и омразата са тухлата и хоросанът в изграждането на онова общество, в което са израсли нашите родители, техните родители, в които премина и нашето детство.\r\nСледващият основен белег на социалистическата епоха е властта на посредствените. Те биват старателно избирани, така както интелигентните и умните биват съзнателно потискани. Тази политика на опростачване и принизяване на управлението има за цел да бъдат създавани послушни, верни, изпълнителни кадри, приспособленци, ръководени и наблюдавани от БКП и ДС. Тези кариеристи защитават постовете си със зъби и нокти, готови са да преминат през трупове, за да запазят привилегиите си.  Времето до десети ноември 1989 година е време на изключително неравноправие и произвол от страна на органите на милицията и съдебната система, най-вече в лицето на прокуратурата. Всеки един гражданин по всяко време може да бъде набеден, прокълнат, осъден, изпратен в лагер, затвор, да му бъде отнета собствеността, да бъде изхвърлен от университет и от работното си място.\r\nСледващ акцент в книгата на Георги Марков са медиите при  социализма. Техните страници, техните емисии всекидневно се пълнят с пълнят с кухи, смешни и отблъскващи лозунги, прославящи партийните постижения, правилния курс на партията, партийните величия. И обратното, при даден сигнал те се нахвърлят върху врага. За най-малките провинения хиляди невинни хора биват публично опозорявани, разобличавани като врагове на народа, чрез медиите на социалистическата класова държава се извършва разправа с инакомислещите, с честните и достойните.\r\nДали казаното по-горе не се отнася в голяма степен и до нашето време? Нека погледнем, чуем и прочетем думите на нашите управляващи, нека се замислим върху техните постъпки, твърде често некомпетентни, пропити от невежество, беззаконие и очевидна корупция. Не са ли голяма част от хората във властта същите онези посредствени и алчни кариеристи,  верни на партията майка, в случая ГЕРБ? Не са ли те аватари на себеподобните си от някогашното БКП, а не малка част са били и нейни членове? Не се ли търси и врага, за да се поддържа настървението на електората, неговата готовност да избере същите примитивни, озлобени и мафиотизирани хора на власт? Не е ли прокуратурата бухалка за саморазправа с неудобните хора от политиката, бизнеса, с интелигенцията? А медиите, жълто-кафявите медии на Д.П. и Сие не са ли аналог на някогашните вестници „Работническо дело”, „Кооперативно село” и „Отечествен фронт”??    Прочетете книгата на Георги Марков „Задочни репортажи за България”. И ще се убедите, че социализмът не си е отишъл. Той е тук, но под друго име. Властта на идеологията е заменена с властта на парите. Казваме, че живеем в демократично общество. Но за съжаление така нареченият преход за изминалите 30 години произведе една развалена демокрация. Вонята й е навсякъде наоколо.\r\n…………………… Автор:  Азбучник на българския хаос” представлява поредица от коментари, чиито наименования следват последователността на буквите в българската азбука. Подобен подход има амбицията да очертае максимално широк кръг от теми, като открие техните връзки между буквите, думите и словото през хаоса на Прехода. Другите текстове от поредицата  ", "date": "2020.01.17", "title": "Азбучник на българския хаос: АРОМАТ НА РАЗВАЛЕНА ДЕМОКРАЦИЯ   "}
{"url": "https://www.actualno.com/europe/lavrov-dejstvijata-na-sasht-destabilizirat-sveta-news_1424839.html", "text": "      Агресивните стъпки предимно на са ключов дестабилизиращ фактор на международната сцена. Това заяви министърът на външните работи на Руската федерация Сергей Лавров на пресконференция за резултатите от руската дипломация през 2019 г., предава агенция TACC, цитирана от \"Фокус\".      Според него светът „продължава да е много напрегнат\". „Основният дестабилизиращ фактор остава агресивната линия на редица западни страни, преди всичко на нашите американски колеги, по отношение на унищожаването на архитектурата на международната правна сигурност, замяната на международното право със собствения им измислен световен ред“, подчертава действащият ръководител на външнополитическото ведомство в Москва.   „Това включва разрушаването от страна на Вашингтон на Договора за ракети със среден и малък обсег (ДРСМО), изкуственото изостряне на напрежението в региона на Персийския залив, опитите за преразглеждане на общоприетите основи на мирното урегулиране на Близкия изток, засилената военна активност на НАТО в близост до руските граници, линията на приватизация на многостранни механизми за контрол на неразпространението на оръжия за масово унищожение“, заяви руският външен министър.\r\nВашингтон, като отказва на представители на няколко държави да участват в спонсорирани от ООН събития, открито злоупотребява с привилегиите на страна , в която се намира централата на международната организация, подчерта още Лавров.   ", "date": "2020.01.17", "title": "Лавров: Действията на САЩ дестабилизират света"}
{"url": "https://www.actualno.com/pernik/shte-ocelee-li-ribata-v-jaz-studena-news_1424796.html", "text": "      Освен кризата с водния режим в се оказва и че никой не знае колко е рибата в , дали има достатъчно кислород – предвид намаления обем на водоема и заледяването, и дали, ако умре, водата на перничани, която и без това е малко, няма да стане отровна.      Марио Антонов от Централната рибно-опазваща организация бил потърсен едва преди седмица, за да съдейства за преместването на рибата в язовир \"Пчелина\".   \"Има опасност рибата да умре под леда. По мое мнение тя е трябвало да бъде извадена от язовира по възможно най-бързия начин. За мен е абсолютно закъсняла реакция. МОСВ трябва да отговаря за това рибата да бъде преместена от язовира и да не застрашава здравето на перничани\", каза още Антонов.\r\nТой е категоричен, че в момента изваждането на рибата е невъзможно и най-рано това ще може да стане в края на февруари или началото на март. Но това е само част от проблема – в момента никой няма представа какво е количеството риба в Всички гадаят, но точни данни няма.  Не знаят и от Изпълнителната агенция по рибарство и аквакултури.\r\n\"Реално ние не знам какво е количеството риба, което е в язовира. Според мен няма опасност от погиване на рибата и натравяне. Ако имаше нещо подобно, досега щеше да има умряла риба. Към настоящия момент няма такива констатирани, нито подаден сигнал от РИОВ, нито от Басейнова дирекция. В случай на опасност от погиване на рибата, ние съгласуваме с МОСВ нейното преместване, ние само контролираме самото преместване, явяваме се контролен орган, всичко което се осъществява, е под наш контрол, контрол на Агенция по храните, но след съгласуване с МОСВ, които са отговорни за рибния ресурс вътре\", коментира за bTV Галин Николов, директор на агенцията.   Според Антонов обаче тази позиция е прехвърляне на топката. Експертът посочи, че отдавна е трябвало да бъде направена т. нар. \"таксация\" – пуска се ток, който зашеметява рибата за кратко и тя изплува на повърхността. По този начин се преброява и се добива реална представа за количествата. Към момента обаче това не е направено и фактите около създалата се ситуация остават неизвестни.     ", "date": "2020.01.17", "title": "Ще оцелее ли рибата в яз. \"Студена\"?"}
{"url": "https://www.actualno.com/actualno/shte-se-razplete-li-pletkata-okolo-boklucite-unishtojavani-v-bylgarija-news_1424460.html", "text": "      Площадка за боклук край гълъбовското село Обручище и прокуратурата наблюдава досъдебното производство, в което участват и регионалните структури на ДАНС и МВР… Игла в купа сено ли е площадката, че толкова време трябваше, за да се открие?      А проблемът с обгазяването на Гълъбово и близките села и оплакванията на хората, живеещи там, са от години. Дори през септември 2019 г. Регионалната инспекция по околната среда и водите (РИОСВ) в Стара Загора издаде акт за спирането на шестте котли на ТЕЦ \"Брикел\", тъй като горели непозволени отпадъци.\r\nПо това време тогавашният главен прокурор Сотир Цацаров лично разпореди на екоминистерството да провери \"Брикел\", \"Топлофикация - Перник\", ТЕЦ \"Бобов дол\" и \"Топлофикация - Сливен\" заради изгаряне на биомаса. Много скоро след това старозагорската инспекция отново разреши на централата в Гълъбово да заработи, защото така или иначе беше разрешила горенето на боклуци…\r\nМестните избори вече чукаха на вратата, а гръбнакът на социалния мир в община Гълъбово е \"Брикел\". Повече от половината работещи в централата са от общината, тя осигурява и отоплението през зимата на институции, училища и здравни заведения в града.  Хората протестират, но най-вече в социалните мрежи, по улиците на провинциалното градче не излизат… Защо? Все пак двете необгазяващи ги американски централи - \"ЕЙ И ЕС Гълъбово\" и \"КонтурГлобал Марица Изток 3\", са социално отговорни и влагат средства за благоустрояване на градчето и за подпомагане на семейства с нелеко социално положение. Затова за спасение от смрад и обгазяване разчитат на НПО-та като \"За Земята\" и \"Грийнпийс\" - България.\r\nКметът Николай Тонев пък още преди предизборната си кампания за пети мандат, който вече тече, заяви, че експерти от Италия ще правят предпроектно проучване за изграждането на завод за преработка на неопасни битови отпадъци и имало кандидати от чужбина да направят инвестицията от 180 милиона евро. Значи ще се отворят работни места. В необозримо бъдеще, но все пак…\r\nА ако италианският разслeдващ журналист Чезаре Джуци не беше заговорил за връзката на пътуващи отпадъци от страната на Ботуша към и връзката на схемата с мафията, ако нямаше воден режим в , ако не беше разследван Нено Димов, щеше ли да се стигне до площадката за отпадъци край Гълъбово?    Едва ли… Големият въпрос е - като се дръпна конецът около екоминистерството и вносните боклуци, ще се разплете ли цялата плетка, в която са заплетени всички институции, отговорни за екологията в , държавна и местна власт, бизнес, прокуратура, съд? Това ще покаже близкото или по-далечно бъдеще, но вероятно Димов ще е единственият изгорял бушон, а пък по-дребните предпазители, които стоят по места и забраняват и разрешават горенето на отпадъци, ще си останат по местата и \"плетката\", макар и пообъркана, едва ли ще се разплете докрай. Автор:   ", "date": "2020.01.17", "title": "Ще се разплете ли \"плетката\" около боклуците, унищожавани в България"}
{"url": "https://www.actualno.com/politics/maja-manolova-novoto-vik-drujestvo-e-mega-shema-za-iztochvane-na-pari-news_1424771.html", "text": "      \"Това е една мега схема за източване на пари, с която се надгражда до сега съществуващата. Преди една година и половина бяха отделени половин милиард лева за ремонт на язовири, които също потънаха в държавни дружества и няма следа от тях. Това каза в интервю за bTV лидерът на гражданската платформа \"Изправисе. БГ\" Мая Манолова.      \"Вчера тази новина дойде без всякакви допълнителни пояснения, без да е ясно от къде ще дойдат тези пари и за какво ще бъдат използвани и най-вече по какъв начин това ще подобри ВиК услугите и ще реши ли проблемите, посочи тя.   \"418 аварийни язовири е следвало да бъдат ремонтирани. За целта се отделят 500 млн. лева, те се пращат в държавно дружество и една година и половина по-късно няма никаква информация за това колко от тези пари са похарчени, как са похарчени и колко ремонта са направени. Това са цъкащи бомби. Сега по същата схема се отделят 1 милиард лева за създаване на който не е ясно какво ще прави и какви ангажименти ще има\", заяви Мая Манолова.\r\nСпоред нея се централизират средствата и разходите и така ще се централизират и рушветите.  \"В момента от 45 ВиК дружества в най-големите градове, 29 от тях са държавни или с държавно участие. Ако държавата иска да участва с повече ремонти и средства, може да го направи и сега\", обясни Манолова. ", "date": "2020.01.17", "title": "Мая Манолова: Новото ВиК дружество е мега схема за източване на пари"}
{"url": "https://www.actualno.com/europe/premieryt-na-ukrajna-podade-ostavka-news_1424784.html", "text": "       Премиерът на Алексей Гончарук съобщи, че е подал оставката си и я е предал на президента Владимир Зеленски, за да бъде внесена във Върховната рада.          \"Приех длъжността, за да изпълнявам програмата на президента. За мен той е пример за откритост и благоприличие. За да отхвърля всякакви съмнения относно нашето взаимно уважение и доверието си към него, му предадох оставката си, за да я внесе в парламента“, написа Гончарук на страницата си във Facebook.   ", "date": "2020.01.17", "title": "Премиерът на Украйна подаде оставка "}
{"url": "https://www.actualno.com/balkani/dimitrov-bez-dogovora-s-bylgarija-evrointegracijata-na-makedonija-shte-e-po-trudna-news_1424845.html", "text": "      Без Договора за приятелство и добросъседство между и , който беше подписан от премиерите на двете държави и на 1 август 2017 г., процесът на евроинтеграция на Скопие наистина би бил по-труден, както признават много анализатори. Това заяви в ексклузивно интервю за МИА македонският министър на външните работи .      В него той коментира думите на еврокомисаря по политиката на добросъседство и преговорите за разширяването на Европейския съюз. При посещението си в Скопие Вархели каза, че интеграцията на страната в ЕС зависи от по-нататъшното прилагане на Договора от Преспа и Договора за добросъседство с България. В тази връзка Димитров коментира отношенията с и могат ли да се очакват пречки от нейна страна за евроинтеграцията на Македония.   „Този договор по някакъв начин регламентира механизма как да се решават въпросите и различията, че те ще бъдат разрешавани по приятелски начин“, каза ръководителят на македонската дипломация.\r\n„ е член на ЕС, ние сме страна кандидат и искаме да започнем преговори за присъединяване, като наред с другото с този договор по някакъв начин би трябвало да ни подкрепи в нашите стъпки към ЕС“, заяви Димитров и добави: „Ако целта в крайна сметка е да бъдем истински приятели, трябва да има уважение към достойнството и идентичността на съседа чрез този процес“.  Той припомни, че съществува смесена историческа комисия, която се занимава с въпросите на общото минало на двата народа.\r\n„Историците, както знаем всички, освен всичко друго, се занимават с героите от миналото, включително Гоце Делчев, позовават се на негови оригинални писма по някакъв начин, използвайки самоопределението му в даден исторически контекст. Същото право имат и днешните македонци. Въпросът за езика и идентичността в международното право не е предмет на признаване от друга държава. Обаче, това, което подлежи на признаване, е нашето право да кажем кои сме, да говорим македонски и т.н. И сега е практически невъзможно този процес да се насочи към сближаване и приятелство без тази почит към настоящето“, заяви македонският външен министър.   „И също така историческите въпроси не могат да бъдат обективни, да се стигне до разбиране, ако се чувстваме застрашени за това, че сме македонци, че говорим македонски. И затова процесът е много деликатен и мисля, че ще има пречка, ако има подобна позиция... Но и да я нямаше тази ситуация, има анализатори, които твърдят, че би било по-трудно, ако го нямаше Договора. Така че това ще остане и ще изисква много усилия и грижи в този процес, няма да е лесно и за една нощ, но трябва да приключи така както се очаква“, смята министър Димитров.     ", "date": "2020.01.17", "title": "Димитров: Без Договора с България евроинтеграцията на Македония ще е по-трудна"}
{"url": "https://www.actualno.com/analysis/planovete-na-putin-za-rusija-lider-na-nacijata-za-cjal-jivot-news_1424731.html", "text": "       има - промяна, която никой не предвиждаше само преди ден. Дългогодишният премиер Дмитрий Медведев е заменен от човек, за когото хората не са чували досега.      Не само това - президентът Владимир Путин инициира голяма конституционна реформа, която изглежда като началото на неговия \"преход\": многоочакван план за запазване на влиянието му след като напусне Кремъл през 2024 година.   Подробностите за този план все още не са ясни, но изненадващата промяна тази седмица предлага нови поводи за размисъл. Защо премиерът трябваше да отиде?   Отстраняването на Медведев беше шок - или най-малкото, времето по което беше сменен. Той отдавна е лоялен съмишленик на Владимир Путин - най-противоречив беше моментът, когато пазеше мястото в Кремъл \"топло\" като президент в продължение на четири години, докато конституцията позволи на Путин през 2012 година да го заеме отново, след като постоя на власт като премиер.\r\nНо патриотичният \"проблясък\" по време на анексията на Крим през 2014 г. избледня, икономическите проблеми в Русия тегнат и за много семейства няма лекарство или заместител на суровите реалности в живота. към нацията тази година Путин призна, че се е съсредоточил върху благосъстоянието ѝ, а не върху \"дрънкането на оръжия\" към Запада. Така сега той е довел нов човек, който да подреди икономиката, а държавната телевизия изпраща положителни послания. На руснаците им се повтаря, че Михаил Мишустин е опитен и способен.\r\nШоковата промяна печели време и добра воля преди критичните парламентарни избори догодина, където основната прокремълска партия – \"Единна Русия\", вероятно ще влезе в сериозна битка. Но също така помага да се спечели подкрепа за по-големите промени на Путин.       Промените включват балансиране на отговорността - малко по-малко власт за президента, повече за парламента. Путин го обясни като приближаване на властта до хората: депутатите ще получат повече правомощия при съставянето на правителството например. Той твърди, че така парламентът ще е по-демократичен и ще бъде по-ефективен.\r\nНо повечето коментатори смятат, че зад това стои друг сценарии: Владимир Путин подготвя подходяща позиция за себе си, след като напусне Кремъл. След две десетилетия на власт той има интереси и съюзници - цяла система, която трябва да защитава. Може да не иска да се занимава повече с ежедневното управление на страната, но едва ли ще изчезне напълно.\r\nРолята на малко забелязвания Държавен съвет може да бъде централна за неговото бъдеще. Путин вече е негов ръководител и сега планира да включи съвета в конституцията. Засега Държавният съвет е само консултативен орган. В бъдеще той може да му позволи да продължи да дърпа конците на властта. Помислете за примера на Раул Кастро, който отстъпвайки кубинското президентство, все пак остана генерален секретар на мощната комунистическа партия. Или казахстанският модел, по-близък до Русия, където Нурсултан Назърбаев остана шеф на Съвета за сигурност и \"лидер на нацията\" за цял живот. Владимир Путин може би търси своя начин да стане върховен лидер на Русия. Не може ли просто да остане като президент? Имаше спекулации, че Путин може просто да премахне ограничението от два мандата за президента в конституцията. Никога не бива да изключваме нищо, но това би било много противоречиво дори за \"контролираната демокрация\" в Русия. Когато Путин и Дмитрий Медведев смениха местата си през 2012 година, това предизвика сериозни улични протести. Кремъл вероятно иска да избегне това, особено в условията на тежка икономическа криза.      Смята се, че Владимир Путин търси гъвкава замяна: Путин II. Все още има шанс Медведев да се върне към тази роля. Той беше отстранен, но не и посрамен или унижен. Възможно е също новият премиер Мишустин да бъде кандидат-президент. Но след тази седмица изглежда по-вероятно Владимир Путин да ни изненада. Как или кога ще узнаем за плановете му? Путин все още има четири години на работа, така че вероятно няма да бърза с конституционните промени, въпреки че напоследък събитията се движат с необичайна скорост. Той създаде работна група от 75 души, за да изготвят конкретни предложения за реформите и вече им даде инструкции. Около гигантска маса настоящият президент на Русия предупреди екипа си да внимава за \"всяка буква, всяка запетая\", тъй като работата им се отнася до основния закон на страната. След като предложенията бъдат направени, визията на Путин трябва да стане по-ясна. Автор:  . Превод:   ", "date": "2020.01.17", "title": "Плановете на Путин за Русия - лидер на нацията за цял живот?"}
{"url": "https://www.actualno.com/business/valeri-simeonov-objavi-che-bojko-borisov-go-podkrepjal-za-nacionalizacija-na-lotariite-news_1424824.html", "text": "       , Владислав Горанов и Красен Кралев подкрепят законопроекта ми за хазарта. Това заяви лидерът на НФСБ и депутат от \"Обединени патриоти\" Валери Симеонов в кулоарите на парламента.      Според казаното, Симеонов се изненадал от подкрепата на Борисов. Той я описа с думите: \"Честно казано, не очаквах такава категорична подкрепа\". Лидерът на НФСБ разчита и на подкрепа от БСП, защото преди две години Корнелия Нинова заявила, че ще има такава за предишния му законопроект - припомнете си в ! При предишния опит на Симеонов обаче . Официално Борисов и Кралев сега не са коментирали, а ръководителят на пресслужбата Севдалина Арнаудова потвърди пред за срещата и за подкрепата, препращайки към изказване на Владислав Горанов в парламента.\r\n\"Имахме по искане на г-н Симеонов сутринта прие премиера среща във връзка с предолжената от него инициатива. Чуха се позициите на Министерство на младежта и спорта ,че подобна промяна ще осигури допълнителен ресурс за спорта. Ако сегашният пазарен дял на подобен тип хазарт, говорим за лотариите, ще съсредоточи върху държавното дружество, би трябвало в пъти да се увеличат постъпленията. Българският спортен тотализатор освен данъците, които плаща към държавата, финансира с немалък процент от постъпленията си българския спорт с трансфери към Министерство на младежта и спорта\", обясни Горанов, цитиран пред Агенция \"Фокус\".\r\n\"Опитът, който в момента проучваме, за да си изградим окончателно позиция показва, че в доста държави е установен за този тип игри пълен държавен монопол. Не виждам пречка това предприятие, което и в момента организира лотарии, да може да развие капацитета си. То има и доста териториални звена. Знаем Българският спортен тотализатор организира цифрови игри,има териториални поделения, много пунктове. Не виждам пречка той да може да предложи подобно покритие на този вид игра. В края на краищата не би трябвало пазарът да се разраства самоцелно. Особено при хазарта разхода за едни, е приход за други\", каза още министърът. Според него, ако някой е притеснен, ще внушава, че се говори за национализация, но точният термин е монопол .  Основата на предложението на Симеонов всъщност представлява национализация на частния лотариен бизнес, при това с определени условия относно изплащане на неизплатени печалби и то в определени срокове. Това обаче противоречи на Конституцията - на чл. 17, ал. 3. Какво пише във Върховния закон на Република - научете в !\r\nСъщевременно, министърът на финансите Владислав Горанов каза, че колективният орган размива отговорността, визирайки Държавната комисия по хазарта. Смятам да предложа Комисията по хазарта да стане едноличен орган. ", "date": "2020.01.17", "title": "Валери Симеонов обяви, че Бойко Борисов го подкрепял за национализация на лотариите"}
{"url": "https://www.actualno.com/chronicles/harald-v-stava-kral-na-norvegija-news_1424691.html", "text": "      Харалд V (роден 21 февруари 1937) става крал на Норвегия през 1991 г.      Син на Олаф V и шведската принцеса Марта, Харалд е роден в резиденцията Скаугум, община Аскер, близо до Осло. Той е първият крал на Норвегия, който се е родил в страната след крал Олаф IV, който е роден там през 1370. Харалд V е потомък на Жозефин дьо Боарне, първата жена на Наполеон Бонапарт.   Харалд живее във Вашингтон през Втората световна война, но се завръща в Норвегия, за да завърши своето образование в Норвежката военна академия, а после Балиъл Колидж в Оксфордския университет. Харалд се жени за една обикновена гражданка, Соня Харалдсен, през 1968 г. – един брак, който разделя общественото мнение. Двойката има две деца: принцеса принцеса Марта Луис и престолонаследника Хокон Магнус.\r\nХаралд става крал на Норвегия след смъртта на своя баща на 17 януари, 1991 г.  Като запален моряк, Харалд представя Норвегия във ветроходните състезания на Олимпийските игри няколко пъти, докато е все още престолонаследник. Носи норвежкото знаме на шествието по откриване на Олимпийските игри в Токио (1964 г.). С неговия екипаж той печели бронзови, сребърни и златни медали на световните шампионати съответно през 1988, 1982 и 1987 г.\r\nНа 1 декември, понеделник, 2003 г., е обявено официално, че крал Харалд боледува от рак на пикочния мехур. На 8 декември се провежда сполучлива операция в Университетската болница Рикшоспитале, Осло: мехурът е отстранен и заменен с изкуствен. През това време кралят е освободен от всичките си официални задължения. Той подновява задълженията си на 13 април 2004 г. Престолонаследникът Хокон е регент по време на боледуването и възстановяването на крал Харалд.    ", "date": "2020.01.17", "title": "Харалд V става крал на Норвегия"}
{"url": "https://www.actualno.com/starazagora/krie-li-pravitelstvoto-ot-es-otrovite-vyv-vyzduha-na-gylybovo-news_1424708.html", "text": "      Точно в дните, когато е задушен от серен диоксид, а половин не може да диша от наднормено количество фини прахови частици във въздуха, правителството прие позиция за пред Съда на Европейския съюз, че всичко в Гълъбово е наред, пише в. \" \".      За бездействието на властите срещу замърсяването на въздуха срещу има две дела в съда на ЕС. По първото бяхме осъдени през април 2017 г. Днешната позиция е приета по повод второто дело. То беше образувано миналото лято по искане на Европейската комисия във връзка със систематичното и постоянно неспазване на пределно допустимите почасови и дневни стойности за серен диоксид.   Както може да се очаква, според правителството замърсяване няма. \"Съгласно представените от данни от мониторинга на качеството на атмосферния въздух по замърсител серен диоксид в зона BG0006 през периода 2014 - 2018 г., включително, в цялата зона не са регистрирани превишения на нормите, с изключение на един пункт, разположен на територията на община Гълъбово, която представлява много малка част от територията на целия район за оценка и управление на качеството на атмосферния въздух Югоизточен\", съобщават от правителството.\r\nЗатова пледира, че от превишаването на нормите на серен диоксид в един-единствен пункт не може да се заключи, че е налице нарушение в цялата зона, включваща и други райони, като във всички тях е налице съответствие с установените норми, твърдят оттам. И молят Съда на Европейския съюз да отхвърли предявения иск като неоснователен или да уважи иска частично единствено в частта му, касаеща район Гълъбово.  А какво ново като управленска отговорност излезе по темата \"италиански боклук в България\" - научете в ! ", "date": "2020.01.17", "title": "Крие ли правителството от ЕС отровите във въздуха на Гълъбово?"}
{"url": "https://www.actualno.com/america/ima-postradali-amerikanski-voenni-pri-raketnite-udari-na-iran-v-irak-news_1424733.html", "text": "      При срещу американски бази в Ирак 11 американски военнослужещи са пострадали, , като се позовава на военни източници в , предаде БГНЕС.       атакува американските бази на 8 януари, като според \"Defense One\" е имало 11 ирански ракети, насочени срещу американските военни обекти в Ирак. Според официални данни, цитирани както от президента на Доналд Тръмп, така и от Пентагона, няма пострадали сред американските войски, но вече има информация като от официални лица, така и публикувана от The New York Times, че има американски военни, които са лекувани заради симптоми на мозъчно сътресение. Това беше потвърдено и от американското командване в Ирак, което уточни, че все още се правят изследвания на пострадалите.   \"Тази седмица те бяха евакуирани в американските военни болници в Кувейт и Landstuhl в Германия за лечение на наранявания на главата и последващи прегледи\", пише изданието, цитирано от РИА Новости.\r\nСпоред високопоставен служител на Пентагона, около седмица след нападението, някои членове на въоръжените сили все още изпитват \"симптоми на мозъчно сътресение\".   ", "date": "2020.01.17", "title": "Има пострадали американски военни при ракетните удари на Иран в Ирак"}
{"url": "https://www.actualno.com/society/novini-ili-novini-kartinata-na-pechata-za-17-januari-news_1424695.html", "text": "              Над 2 млн. болнични листове са издадени през 2018 г. Tова гласи заглавие от днешния брой на в. \"24 часа\". Държавата отново слага на масата за обсъждане казуса с ръста на болничните през последните години. Справка показва, че от 2010 г. до 2018 г., разходите за болнични са нараснали с 83%.\r\nБроят издадени болнични листове през 2018 г. е надминал два милиона, като за 9 години се увеличил почти двойно. Най-много болнични се взимат в столицата, следвана от Пловдив и Варна, предаде вестникът.  Предложенията за реформа в системата са над 40, но кабинетът е категоричен, че дни без заплащане на болнични няма да има. Сметките на БСП за вота не излизат. Седмица и нещо преди гласуването в пленарна зала да се случи, партиите в парламента започнаха да се занимават с политическата математика за вота на недоверие срещу кабинета заради излизането на “Атака” от “Малката коалиция”.    Към момента изчисленията показват, че правителството на “Борисов” 3 ще премине успешно и през четвъртия вот на недоверие, тъй като вместо шестимата депутати на Волен Сидеров, “за” кабинета ще гласуват 12 избраници на Веселин Марешки от “Воля”. Така правителството ще оцелее с общо 121 гласа, което е санитарният минимум за подкрепа, анализира в днешния си брой в. \"Труд\". Десетократни разлики в поскъпването на свинското месо през декември сочат данни на Системата за агропазарна информация (САПИ). Стойностите варират за различните области, като по-слабо изразено е в Благоевград и Кюстендил, например с 4,9%, докато в Кърджали достига 43,4%.\r\nДанните показват, че при търговията на едро и на дребно със свинско месо също има повишение на средните цени. Увеличението на средногодишните цени на едро и дребно в сравнение с 2018 г. е с между 3,6% и 8,5%. За декември 2019 г. промяната спрямо година по-рано е между 23,7 и 32,8% за различните разфасовки.\r\nПо-слабо изразено е покачването при предлагането на дребно в магазинната мрежа. Различните видове разфасовки свинско месо са поскъпнали през декември 2019 г. спрямо декември 2018 г. с 5% в Смолян до близо 41% в Габрово за свинския бут, и от 10,6% - в и София, до 32,4% във Велико Търново - за свински врат.    ", "date": "2020.01.17", "title": "Новини или Novini: Картината на печата за 17 януари"}
{"url": "https://www.actualno.com/society/zam-ministyr-pusnal-tonove-italianski-bokluk-u-nas-news_1424705.html", "text": "      Зам.-министър на околната среда и водите е разписал съгласие за трансграничен превоз на 25 000 тона отпадъци от Италия у нас. Това от държавното обвинение, като уточниха, че заповедта е от 06.12.2019 г. В оглавяваното вече от Емил Димитров-Ревизоро след ареста и обвинението срещу Нено Димов заради водната криза в Министерство на околната среда и водите, за боклука отговаря зам.-министърът Николай Кънчев, излъчен също като бившия инастоящия екоминистър от квотата на ВМРО.      От прокуратурата уточниха, че в хода на извършените процесуални действия на площадка в Плевен са открити огромно количество отпадъци, част от тях - в бали с нарушена цялост на опаковката. Изяснено е, че за тази площадка дружеството, което я използва не разполага със съоръжения за третиране на отпадъци, обектът не е водоснабден и електроснабден, няма назначени работници по трудов договор.   От прокуратурата поясниха, че след уведомяване от наблюдаващия прокурор от Районна прокуратура-Плевен, обвинител №1 е сезирал министъра на околната среда и водите. Иван Гешев е поискал да бъде възобновена процедурата, с която е издадено разрешителното, заради установено съществено нарушение на изискване за законосъобразност.\r\n„Въз основа на разкритото конкретно нарушение, при издаването на решението за съгласие за трансграничен превоз, главния прокурор възложи на Върховната административна прокуратура да сезира министъра на околната среда и водите да извърши проверка и предприеме необходимите законосъобразни мерки“, допълниха от прокуратурата.   ", "date": "2020.01.17", "title": "Зам.-министър пуснал тонове италиански боклук у нас"}
{"url": "https://www.actualno.com/africa/konferencijata-za-libija-ustojchiv-mir-edva-li-shte-ima-news_1424726.html", "text": "      От настоявания примирието в Либия да продължи, до заплаха за вето на каквито и да е международни предложения - това са настроенията преди започващата в Берлин конференция за ситуацията в Либия. Тя ще се състои на 19 януари (неделя), припомня БГНЕС.      Преди три дни Германия официално обяви провеждането на конференция за  Либия на 19 януари в Берлин. На нея са поканени представители на Русия, , Турция, Египет, ЕС, ООН и други страни. Премиерът на правителството  на Националното споразумение (PNS) Файез Сарадж и командирът на  Либийската национална армия (LNA) Халифа Хафтар заявиха, че ще  присъстват.    Призив за по-дълго примирие Държавният секретар на Майк Помпео ще се настоява примирието да продължи и \"всички външни сили\" да се изтеглят от страната, заяви представител на Държавния департамент.  \"Държавният секретар Помпео ще разговаря със световните лидери и ще настоява за три неща: първо, продължаването на примирието, второ, изтеглянето на всички външни сили от Либия и трето, връщането към мирния процес, който ще бъде ръководен от самите либийци с подкрепата на ООН\", каза той.\r\nСпоред длъжностното лице, Съединените щати ще продължат да подкрепят страните във вътрешнолибийския конфликт за постигане на трайно мирно решение на проблема. \"Що се отнася до външните играчи, ние се застъпваме за това да няма външна или чужда намеса. Не искаме конфликтът да се разшири отвъд това, което вече е станало. Сега ситуацията е такава, че чуждестранната намеса само ще изостри хуманитарната криза в страната\", каза представителят на Държавния департамент. Гневната Гърция        Гърция ще наложи вето на политическо решение за Либия по време на Берлинската конференция, ако споразумението с Турция за очертаване на морските зони не бъде отменено, заяви гръцкият премиер Кириакос Мицотакис в интервю за гръцката телевизия \"Алфа\". Изявлението обаче идва на фона на липсата на покана към Гърция да участва в конференцията в Берлин.\r\nГърция се стреми да обезсили споразуменията между Турция и международно признатото правителство на Либия за национално споразумение за военно сътрудничество и очертаване на морските зони. Турският президент Тайип Реджеп Ердоган и ръководителят на признатото от ООН правителство на Файез Сарадж, контролиращо само част от територията на Либия, подписаха меморандум за морските зони и меморандум за военното сътрудничество в края на ноември миналата година. В Гърция меморандумите се считат за незаконни и нарушаващи суверенните права на страната - главно заради плановете за изграждане на газопровода , който ще трябва да мине през турски води особено при това положение на нещата. Атина настоява международната общност да признае меморандумите между Ердоган и Сарадж за нищожни. Турция заяви, че всички споразумения са в съответствие с международното право.\r\nСпоред Мицотакис е лошо, че Гърция не е била поканена на срещата на върха в Берлин относно решението на либийската криза. Той каза, че страната е фактор на стабилността и предупреди, че Гърция няма да се съгласи на политическо решение за Либия, ако не се съобразят с нейните изисквания. Гръцкият премиер заяви, че е изпратил писма до всички колеги в Европейския съюз, до председателя на Европейската комисия и до председателя на Европейския съвет, а , 17 януари, ще разговаря по телефона с германския канцлер Ангела Меркел.\r\n\"Искам да бъда много ясен и го предадох на европейските си колеги. Гърция на срещата на върха на лидерите на ЕС никога няма да вземе политическо решение за Либия, което не включва премахване на тези меморандуми. Ще го кажа по-просто: Ще го наложим вето на ниво външни министри. Така че, нека повторя: Гърция няма възможност да се съгласи за политическо решение в Либия, което не изисква премахването на тези неприемливи меморандуми, особено на меморандума за създаване на т.нар. морските зони между Либия и Турция”, каза Мицотакис.\r\nМеждувременно командирът на Либийската национална армия маршал Халифа Хафтар пристигна в Атина на внезапно посещение снощи. Днес премиерът Мицотакис ще се срещне с Хафтар.      Позицията на Италия Италианският премиер Джузепе Конте заяви, че не изключва възможността войски на ЕС да бъдат изпратени в Либия за поддържане на мира в тази африканска страна след прекратяване на военните действия между страните в конфликта. Конте посети Алжир в четвъртък, където се срещна с президента на републиката Тебун, съобщи РИА новости.\r\n\"Това е една от възможностите, които ще разгледаме. Но трябва да сравним нашите позиции и да се опитаме да насочим ситуацията към мирно решение\", каза премиерът пред италианските репортери, говорейки за дневния ред на предстоящата конференция в Берлин.\r\nКонте отбеляза, че след прекратяването на военните действия между враждуващите страни може да се говори за изпращане на войски на ЕС в Либия. \"Когато военният вариант бъде отложен, работата по изпращането на контингент за посредничество и мир в Либия ще бъде възможен вариант. И вече можем да кажем, че сме отворени за това\", заяви Конте.\r\nКонте също нарече \"отличен сигнал\" информация за готовността на командира на Либийската национална армия (LNA) Халифа Хафтар да участва в Берлинската конференция. В тази връзка той подчерта, че е необходимо да се обсъди бъдещето на Либия с участието на представители на тази страна.    ЕС е важен - но колко? \"Днес европейците са по-активни по отношение на кризата в Либия в сравнение с преди шест месеца. Но Турция и Русия играят много важна роля в момента\", заяви върховният представител на Европейския съюз по външните работи и политиката на сигурност Жозеп Борел, предаде Анадолската агенция.\r\n\"Обявяването на прекратяване на огъня в Либия предоставя важна възможност за възобновяване на диалога и за политическо решение на кризата. Сега страните трябва да го приложат изцяло\", добави той.\r\n\"ЕС е готов да помогне в Берлин на мирния процес и усилията на ООН. Всички либийци заслужават мир и просперитет\", заключи Борел.\r\nНа 12 януари враждуващите страни в либийския конфликт обявиха прекратяване на огъня в отговор на призива на президентите на Турция и Русия Реджеп Ердоган и Владимир Путин и се събраха в понеделник в Москва, за да подпишат споразумение, насочено към прекратяване на военните действия и започване на политически диалог. След повече от осем часа разговори, ръководителят на правителството на Либия за национално споразумение (GNA) Файез ал Сарадж подписа споразумението за прекратяване на огъня, но Халифа Хафтар, базираният в Източна Либия опозиционен генерал, замина за Либия без да подпише споразумението, след като поиска повече време да го обмисли.   В Либия се има два центъра на властта - този на Хафтар в Източна Либия, подкрепен главно от Египет и Обединените арабски емирства, и GNA в столицата Триполи, което се радва на признанието на ООН.\r\nПрез април миналата година силите на Хафтар започнаха военна кампания за завземане на Триполи, а на 12 декември Хафтар заяви, че е наредил на бойците си да започнат \"решителна битка\" за превземането на града. По данни на ООН повече от 280 цивилни и 2000 бойци са убити от началото на атаката на Хафтар над Триполи. ", "date": "2020.01.17", "title": "Конференцията за Либия - устойчив мир едва ли ще има"}
{"url": "https://www.actualno.com/books/izleze-vsichko-e-precakano-kniga-za-nadejdata-news_1424314.html", "text": "      „Тънкото изкуство да не ти пука“ на Марк Менсън се превърна в истинска сензация на българския книжен пазар с цели 12 тиража и общо 36 000 отпечатани екземпляра само за две години. Книгата излезе на български език в началото на 2018 г. и оглави бестселъровите класации, като продължава да заема челни позиции и до този момент. „Тънкото изкуство да не ти пука“ има подобен феноменален успех и в редица други страни, като до момента общо са продадени над 8 милиона екземпляра. Затова и не е изненадващо, че бе обявена за „настолното четиво на новото поколение читатели“, а авторът заслужено получи прозвището „антиселфхелп гуруто“ и се утвърди като един от най-търсените консултанти за личностно развитие, предприемач и блогър.      Типично в негов стил, Марк Менсън остава здраво стъпил на земята и коментира забележителния си успех с много чувство за хумор и щипка цинизъм: „Няма гаранции, че книгата ще продължи да се продава, че ще напиша нещо добро след нея, че някой ще ме помни след 5 или 10 години, че няма да се превърна в човека пред празния файл, който се чуди какво да напише и дали някой ще го прочете. Всичко отминава. И така трябва да бъде.“   Освен това той не забравя да ни държи в течение как преминава турнето му в , Канада и Великобритания, като споделя забавни случки от него в блога си. Разбира се, поради огромния интерес ИК „Хермес“ ще  го покани да гостува и в България.\r\nНа 14 януари, две години след публикуването на българското издание на „Тънкото изкуство да не ти пука“, ще излезе най-новата книга на Марк Менсън –„Всичко е прецакано. Книга за надеждата“. Съдържанието й бе пазено в пълна тайна дълго време, а в навечерието на датата на публикуване авторът направи нещо много необичайно – даде доста откровено интервю, в което сподели за напрежението, под което се е намирал след успеха на предишното заглавие. Съзнавайки, че от него се очаква да напише почти същото, но с други думи, както правят немалко успели автори, той избира трудния път да е честен със себе си и читателите. И измисля напълно нова тема и концепция, поемайки предизвикателството да не се хареса на всички, но пък да каже каквото иска.  Така, на свой ред, той ни предизвиква с въпрос: В свят, в който всичко е прецакано, има ли надежда? Отговорът ще откриете в новата книга. Не я пропускайте, заслужава си!\r\nДа си героичен означава да откриваш надежда там, където я няма. Да драснеш клечката и да осветиш празнотата. Да видиш възможността за един по-добър свят, но не свят, какъвто искаш, а такъв, какъвто дори не си подозирал, че може да има. Да попаднеш доброволно в ситуация, където сякаш всичко е абсолютно прецакано и въпреки това да я обърнеш в нещо добро.\r\nНикога досега хората не са живели толкова добре: световната икономика процъфтява, образованието и здравните грижи стават все по-достъпни, масовото потребление на луксозни стоки бележи небивал растеж. В същото време се отчитат рекордни нива на неудовлетворение от живота, депресия и самоубийства. В този свят, където всичко изглежда прецакано, може ли да се надяваме на нещо добро?       Още по-провокативен и безкомпромисен, Марк Менсън анализира кризите на съвременното общество и дава необичайно предложение за преодоляването им.\r\nВместо да търсиш надежда, опитай следното:\r\nНе се надявай. Но не се и отчайвай.\r\nНе се ласкай, че изобщо знаеш нещо. Точно тази сляпа, пламенна и емоционална увереност ни вкарва в подобна неразбория.\r\nНе се надявай на по-добро. Просто бъди по-добър.       ", "date": "2020.01.17", "title": "Излезе \"Всичко е прецакано. Книга за надеждата\""}
{"url": "https://www.actualno.com/art/momiche-s-kitara-ili-ulovenata-muzika-v-izlojba-na-matej-mateev-news_1424843.html", "text": "      Матей Матеев, когото приятелите наричат Матю е убеден, че изложбата „Момиче с китара“ е специален подарък, който галеристката на „Резонанс“ Антония Димитрова му прави за именния си ден. „В нейната галерия „Резонанс“ представям 21 свои платна – степени от пътя, по който вървя. Заедно с Антония нарекохме тази изложба „Момиче с китара “.- разказва художникът.      За да подготви своите платната Матю Матеев има късмета да му позира една невероятна личност – професор Стела Динкова, преподавател по класическа китара в Академията за музикално, танцово и изобразително изукство – Пловдив .  Преди 2 години Матеев я вижда на неин концерт в католически храм в Белозем. „Съзрях един неин жест – с лявата ръка тя хвана музиката от пространството. И осъзнах, че не мога да не го пресъздам в платната си“ - спомня си творецът. Стела Динкова се съгласява да идва и да свири в ателието на художника, а той я рисува. „Другият невероятен човек и музикант , който влезе в картините ми е родопският гайдар бай Дафо. Останалите образи на платната са от мен – това е творецът.“ - заключи Матей Матеев.   Част от изложба „Момиче с китара“ вече е била представена в Държавната художествена галерия Русе. Но Матю Матеев я доразвива специално за галерия „Резонанс“.  Картините от изложбата се продават. Освен една – момичето с китарата, което е на плаката. Нея творецът вече е подарил на своя десетгодишен внук. Истината е, че детето си я избра и аз не можех да му откажа, казва казва той.\r\nМатей Матеев подновява изложбите си в Пловдив след четиригодишно прекъсване. За да „навакса“ той има амбицията през 2020 година да направи три изложби с общо над 60 платна. На 14 февруари - отново в галерия „Резонанс“ той  ще представи и втората част от изложбата си, която е нарекъл „Ябълката и след нея“. „В нашата религия ябълката е първичен символ. А ние – хората – сме след нея.“ - обясни замисъла си творецът.   ", "date": "2020.01.17", "title": "\"Момиче с китара\" или \"уловената\" музика в изложба на Матей Матеев"}
{"url": "https://www.actualno.com/pleven/opasni-otpadyci-i-pri-lukovit-news_1424749.html", "text": "      Опасни отпадъци край Луковит – това беше установено от общинските власти по кадри от видеонаблюдение.      С прокурорско постановление отпадъците, които са главно течности с неприятна миризма. Задържан е и камионът, който е видян на видео да ги докарва, каза пред Нова телевизия екологът на Луковит Иван Грънчаров. Надявам се да бъдат наказани, добави Грънчаров. Превозното средство е на фирма от Велико Търново - поне официално, но има връзка с фирма от Ботевград, занимаваща се с опасни отпадъци.   Екологът на Луковит Ивайло Иванов призна, че регионалната инспекция не може да каже какви точно са отпадъците, защото нямало ресурс. И предупреди, че сега общината ще трябва да плати доста, за да може да обезвреди отпадъците - 10 000 лева.\r\n\"Всеки прави каквото си иска и няма страх от санкции\", подчерта водещият на сутрешния блок на Нова телевизия.   Заглавна снимка:  ", "date": "2020.01.17", "title": "Опасни отпадъци и при Луковит"}
{"url": "https://www.actualno.com/america/dve-poredni-silni-zemetresenija-v-meksiko-news_1424741.html", "text": "      Трус с магнитуд 5,3 по Рихтер беше регистриран в южната част на Мексико, съобщи Националната сеизмологична служба на страната.      Според сеизмолозите епицентърът на труса е разположен на 10 километра южно от град Сиудад Истепек в щата Оаксака и на дълбочина от осем километра. Буквално минути по-късно е имало и втори трус - 4,9 по Рихтер, сочат данни на Европейския средиземноморски сеизмологичен център.   До момента няма съобщения за щети или ранени. ", "date": "2020.01.17", "title": "Две поредни силни земетресения в Мексико"}
{"url": "https://www.actualno.com/society/prognoza-za-vremeto-17-januari-petyk-news_1424706.html", "text": "      Днес в равнинната част от страната, по поречията и в котловините ще се задържи с мъгла или ниска облачност. Това съобщи за Агенция „Фокус“ дежурният синоптик Георги Цеков от Националния институт по метеорология и хидрология. Следобед ще има временни подобрения на видимостта. Над планините и планинските райони през деня ще преобладава слънчево време, с повече облаци на изток. Ще духа слаб, в източните райони до умерен север-североизточен вятър. Минималните температури ще са предимно между минус 4° и 1°, по-високи по морския бряг. Максималните ще са между 0° и 5°, на места в планинските райони на Западна до 9-10°. Атмосферното налягане ще се задържи по-високо от средното за месеца.      Над Черноморието ще е облачно и на места ще има ръмежи. Ще духа до умерен север-североизточен вятър. Максимални температури предимно между 5° и 8°. Температурата на морската вода е 7-8°. Вълнението на морето ще бъде 3 бала, на север от н. Калиакра и на юг от Бургас до 4 бала.\r\nНад планините ще преобладава слънчево време. Над масивите от Източна облачността ще се увеличи и на отделни места там ще прехвърчи сняг. Ще духа до умерен изток-североизточен вятър и с него ще прониква по-студен въздух. Максималната температура на 1200 метра ще е около 7°, на 2000 метра – около 2°.\r\nВ събота в планините и планинските райони ще остане слънчево и все още сравнително топло, а в повечето райони в равнинната част от страната през по-голямата част от деня ще бъде с мъгла или ниска облачност; дневните температури там ще остават по-ниски, предимно между 0° и 5°. Преобладаващите сутрешни температури ще са между минус 4° и 1°. Ще духа слаб, в източните райони умерен североизточен вятър, с който ще проникне малко по-студен въздух. На места по Черноморието ще прегърмява. В края на тази и в началото на следващата седмица видимостта ще се подобри, но ще преобладава облачно време. Само на изолирани места ще превали съвсем слаб сняг. В неделя вятърът ще отслабне, в западната половина от страната и ще стихне, а в понеделник ще се появи слаб вятър от север-северозапад.   ", "date": "2020.01.17", "title": "Прогноза за времето - 17 януари (петък)"}
{"url": "https://www.actualno.com/society/otbeljazvame-antonovden-news_1424572.html", "text": "      На Антоновден 2020 г. имен ден ще празнуват 81 960 души, като от тях мъжете са 33 344, а жените са доста повече - 48 616 души, съобщи БГНЕС.      В житието му е написано, че прекарва 20 години при пълно усамотение в постройка в пустинята. Преживял до 105-годишна възраст, като запазил телесното си здраве и сила. Година преди смъртта си взел участие в борбата на Църквата против арианската ерес, като излязъл в Александрия в открит диспут с еретиците и ги победил.   В народния календар Антоновден се празнува за предпазване от болести. На този ден жените не предат, не плетат, не варят боб и леща, за да не разсърдят чумата, шарката и \"синята пъпка\".\r\nСпециално омесени за празника содени питки, намазани с петмез, се раздават на близки и съседи за здраве, а една се оставя на тавана \"за белята, за лелята\", както е била наричана чумата. Затова Антоновден е известен още и като Лелинден.  Според една легенда имало двама братя близнаци Антон и Атанас, които изобретили ковашките клещи. Затова именните им дни се честват един след друг и на тези дни празнуват всички ковачи, железари и ножари.\r\nНа този ден имен ден празнуват: Антон, Андон, Антоан, Антония, Антонина, Антоанета, Тончо, Тоня, Дончо, Донко, Донка.    ", "date": "2020.01.17", "title": "Отбелязваме Антоновден "}
{"url": "https://www.actualno.com/crime/obvinenieto-iska-20-godini-zatvor-za-mashinistite-ot-hitrino-news_1424740.html", "text": "      Прокуратурата поиска максимална присъда за обвиняемите по делото за железопътното произшествие в Хитрино машинисти на днешното съдебно заседание в Шуменския окръжен съд. Подсъдими са Димитър Михнев и Радослав Петков, и двамата от Русе, управлявали дерайлиралата в ранната сутрин на 10 декември 2016 година в района на гара \"Хитрино\" влакова композиция, превозваща пропилен и пропан-бутан.      По-рано на вчерашното съдебно заседание бяха огласени и приобщени материалите по делото, което започна в края на предходното заседание, предаде \" \".   По делото участие вземат и пострадалите от инцидента, които са представлявани от адвокат Николай Димитров. Той също иска максимална присъда - 20 години затвор. Официално ще представи позицията си пред Шуменския съд на 21 януари. Според него, машинистите не са признали вина, въпреки всички доказателства, че са виновни и това утежнява наказанието. Присъда се чака на 22 януари, но тя ще може да бъде обжалвана.\r\nЗа Димитров, а и според пледоарията на прокуратурата, причина за железопътното произшествие е високата скорост, с която се е движела влаковата композиция.  Какво обаче показа експертиза на защитата за случая - припомнете си в ! ", "date": "2020.01.17", "title": "Обвинението иска 20 години затвор за машинистите от Хитрино"}
{"url": "https://www.actualno.com/sciencelogy/koi-sa-naj-izpolzvanite-paroli-prez-2019-godina-news_1424722.html", "text": "      Проучване на американската изследователска компания за киберсигурност DeviceLock сочи, че двете най-популярни пароли през миналата година отново са \"123456\" и \"qwerty\", съобщи ТАСС, предаде БГНЕС      Най-популярните пароли в света през 2019 г., както и през 2018 г., се състоят от най-простите лесни комбинации на клавиатурата: \"123456\" и \"qwerty\", както и техните комбинации (например \"1q2w3e\"), сочи изследването.   Отбелязва се, че паролите \"password\" и \"111111\" също попадат в топ 10.\r\nИзследването се провежда за трети път. То включва около 5 милиарда уникални двойки потребителски имена и пароли, които са станали публично достояние поради масирани течове на лични данни или хакерски атаки.  Както отбеляза техническият директор на изследователската компания DeviceLock Ашот Хованисян, основната опасност е, че с помощта на общи пароли се улеснява достъпът до други услуги, които използват същата информация за вход. По-специално, след като е разбил паролата на пощата ви, измамникът анализира писмата с известия за регистрация и може да получи ключовете за много услуги, например за интернет банкиране.\r\n\"Информацията може да се използва за фишинг атаки. Друга възможност са съобщенията в социалните мрежи към приятели, от които искат спешна помощ с пари. Освен това, все повече и повече след хакване на акаунт, от потребителя се изисква откуп, като заплахата е, ако не плати от негово име да се публикуват екстремистки материали\", предупреждава Хованисян.    ", "date": "2020.01.17", "title": "Кои са най-използваните пароли през 2019 година?"}
{"url": "https://www.actualno.com/crime/sydyt-prodyljava-s-deloto-sudjukgejt-news_1424737.html", "text": "      Специализираният съд ще заседава , 17 януари, по делото срещу бившия депутат от ГЕРБ Живко Мартинов, който е главно действащо лице в скандала \"Суджукгейт\", предаде БГНЕС.      Мартинов е обвинен за изнудване на добрички бизнесмен, с цел да набави за себе си облага от 4 тона суров суджук, 30 кг филе \"Елена“ и 30 кг телешка пастърма под претекст, че го прави за премиера Бойко Борисов. Процесът тръгна в края на месец февруари 2019 година.   През 2012-2013 г. Мартинов бил общински съветник на политическа партия ГЕРБ за Добрич и се ползвал с голямо влияние в града. Според прокуратурата, през януари 2012 г. той се срещнал с местния бизнесмен Антон Проданов, който развивал частна търговска дейност, т.ч. в сферата на производството и търговията с месо и месни продукти. Двамата се познавали добре и Мартинов директно поискал да му приготви и достави един тон суров суджук от различни видове месо, в т.ч. еленско. Изрично заявил и намерението си да не го заплаща, изтъквайки общественото си положение и влияние, но и отправяйки му заплахи. Обяснил, че количеството е голямо, защото ще го носи на министър-председателя Борисов и на други \"високи хора\" от ГЕРБ. Заявил, че ако поръчката за суровия суджук не се изпълни, ще съсипе Проданов, защото вече бил вкаран в списъка на лицата с фирми, които трябва да дават. Мартинов уверил, че нямало нищо по-лесно от това да изпрати данъчните да му разбият бизнеса, и че когато реши, може да го вкара и в ареста, припомнят от прокуратурата.\r\nПроданов знаел, че Мартинов са ползва с голямо влияние в града и не подложил на съмнение възможностите му да изпълни заканите си, още повече, че били отправени в присъствието на други две лица. По това време срещу бизнесмена се водели две досъдебни производства, едното от които за данъчни престъпления. Затова решил да купи с лични средства необходимите продукти за приготвянето на суджука в поисканото от Мартинов съотношение - 60% телешки шол, 20% свински бут, 10% еленско месо, 9% адитиви и 1% подправки. Готовият суджук Проданов доставил лично в офиса на Мартинов в центъра на Добрич с личния микробус на свой познат.  Двадесет дни след този случай, в началото февруари 2012 г., искането за тон суров суджук – безплатен и приготвен по същия начин, се повторило.\r\nОпитът на Проданов да се противопостави бил париран с думите: \"Акъли не искам, действай по-бързо, че съм ти вдигнал мерника и гледай суджукът да е пак хубав като предишния\". Отправил и поредната заплаха: \"Ако не ми доставиш суджука, ще те съсипя. Айде, давай, мятам те, няма да те чакам много, че си на ръба\". Проданов отново бил принуден да склони да достави на Мартинов още един тон суджук, суровините за чието производство осигурил пак с лични средства.   Същото искане Мартинов направил още два пъти. През март 2012 г. към \"поръчката\" на тон суров суджук били добавени 30 кг филе \"Елена\" и 30 кг телешка пастърма. За да мотивира Проданов, Мартинов отново напомнил: \"Нали знаеш, че ми струваш един телефон да те вкарам в ареста. Ще трябва да даваш, докато реша аз. Иначе си пътник\". В резултат на упражнената принуда бизнесменът отново финансирал купуването, производството и доставката на поисканото количество. През януари на 2013 г., след поредната \"поръчка\" на тон суджук \"за премиера Борисов\", Проданов се възпротивил рязко. Но пак бил принуден да приеме: \"Нали си знаеш урока. Иначе мачът е свирен за тебе. Гледай да не стане грешка със суджука, защото ако не му хареса, си свършил\".    Според заключението на назначената оценителна експертиза на Проданов са нанесени \"значителни имуществени вреди\" на обща стойност 36 168,20 лв. (за суровините, производството и доставката на 4 тона суров суджук и по 30 кг филе \"Елена\" и телешка пастърма). ", "date": "2020.01.17", "title": "Съдът продължава с делото \"Суджукгейт\" "}
{"url": "https://www.actualno.com/politics/gerb-izbornite-pravila-da-se-obsyjdat-v-ns-news_1424823.html", "text": "      Нашата категорична позиция е, че изборните правила и възможният консенсус, по който може да се постигне по тях, трябва да се обсъжда в парламента по всяка една тема, която трябва да бъде поставена пред общественото внимание. Това каза от ГЕРБ в отговор на въпрос защото не отидоха на консултациите при президента .      \"Ние диалогът го търсим, това го заявихме още след изборите за местна власт, че в парламента трябва да се реши този въпрос. Съвсем ясно и категорично заявихме тази наша позиция. Препотвърдихме я преди края на предишната сесия, че в началото на тази сесия, в началото на тази година ще отправим предложение към политическите сили да видим как може да бъде създадена работна група, която да постигне възможния консенсус по тези правила. Защо президентът задава въпроса в президентството, а всъщност не отговаря на един друг въпрос  защо ръководството на БСП не присъства на това заседание, което се провежда в момента\",  заяви Ципов.   „Ами решихме, че няма смисъл”, така пък отговори на въпроса защо Обединени патриоти не присъстваха на консултациите при президента тази сутрин. „Защото това е поредното мероприятие на президента Радев, което цели единствено медийна реклама и самореклама, така смятаме ние. Защото смисълът от едно такова обсъждане нещо не е много ясен. Видяхте, че от Консултативния съвет по национална сигурност фактически нищо не произлезе. Напънала се планината и родила мишка, това излезе. Така че, според нас няма никакъв смисъл да участваме в такива медийни мероприятия на президента Радев”, заяви той. ", "date": "2020.01.17", "title": "ГЕРБ: Изборните правила да се обсъждат в НС  "}
