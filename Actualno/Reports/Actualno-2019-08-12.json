{"url": "https://www.actualno.com/balkani/gyrcija-sviva-danycite-vyrhu-imotite-news_784621.html", "text": "      Собствениците на имоти в Гърция ще плащат около 2,07 милиарда евро данък върху собствеността тази година спрямо 2,64 милиарда през 2018 г., докато половината от тях, около 3 милиона, ще плащат до 10 евро на месец, информира „Катимерини“.      По-голямата част от данъчните плащания, 1,5 милиарда евро, ще бъдат извършени от 1,42 милиона собственици, които ще плащат най-малко 500 евро всеки.   Властите очакват през 2019 г. поне 2 милиона собственици на имоти да плащат от 0 до 100 евро данък върху собствеността, 3 милиона от 100 до 500 евро, 1,3 милиона от 500 до 2 000 евро и 120 000 над 2 000 евро.\r\nНа върха на скалата има 100 собственици на имоти, които са платили над 100 000 евро данък през миналата година. Тази сметките им ще намалеят с между 10 000 и 40 000 евро. От друга страна, малко над милион собственици плащат по-малко от евро.  Около 650 000 собственици, които са платили от 50 до 100 евро миналата година, ще плащат до 30 евро по-малко.\r\n58 000 компании-собственици ще платят общо 450 милиона евро. От тях 7 000 компании, които плащат над 10 000 евро всяка, ще бъдат таксувани общо 366 милиона. ", "date": "2019.08.12", "title": "Гърция свива данъците върху имотите"}
{"url": "https://www.actualno.com/analysis/ljatoto-na-moskovskoto-nedovolstvo-news_784575.html", "text": "             Те не могат да бъдат пропъдени нито със заплахи, нито с полицейски палки, нито с арести. Десетки хиляди в центъра на Москва и поискаха честни местни избори, свобода за политическите затворници, както и оставката на президента . Това бе най-голямата демонстрация от години - и то в средата на отпускарския сезон, който много от руснаците биха предпочели да прекарат на вилите си.   Руското гражданско общество се противопоставя на Кремъл. На пръв поглед става дума за сравнително маловажните местни избори. В действителност обаче цари огромно недоволство спрямо цялата държавна върхушка. Това се потвърждава и от проучванията - доверието към президента е достигнало исторически минимум. Това се дължи на различни причини: икономиката е в застой, цените се увеличават, корупцията е достигнала тревожни размери, а пенсионната реформа разгневи милиони хора. Все повече руснаци са недоволни, но правителството отказва да допусне алтернатива. Дори и на местно ниво.   Това подтиква десетки хиляди хора да излязат на улицата. Те са безстрашни и това плаши държавата, която реагира безпомощно. Президентът и министър-председателят постоянно обещават подобрения, повече пари, по-високи заплати. В действителност обаче жизненият стандарт на руснаците се понижава от пет години насам. Всички са наясно с това - усещат го по съдържанието на портфейлите си.\r\nНо в крайна сметка става дума за нещо повече от материални блага. Много руснаци се чувстват изолирани, неразбрани и пренебрегвани от правителството. Това стана ясно и по време на демонстрацията. Тя се проведе в пълен с офиси район, заграден от силите за сигурност, далеч от правителствените сгради и пулсиращия живот в центъра. Затова след официалната част на събитието протестиращите тръгнаха към президентството. Там се натъкнаха на стотици представители на силите за сигурност, мнозина демонстранти бяха арестувани.        Сред протестиращите има и множество либерално настроени младежи, настояващи за повече свобода и демокрация по западен модел, и по-възрастни московчани, развяващи комунистически знамена. Те тъгуват по съветските времена, в които според тях държавата се е грижила за интересите на населението. Стари комунисти или млади демократи - и двете социални групи са обединени от убеждението, че това правителство нехае за техните интереси.\r\nКолкото по-дълго е на власт , толкова по-голяма ще става пропастта между управляващите и управляваните. Кремъл ще прибягва все повече до полицията, пресата ще бъде подложена на още по-голям контрол, а инакомислещите ще бъдат все по-яростно преследвани, за да се запази властта. Все тъжни перспективи.   ", "date": "2019.08.12", "title": "Лятото на московското недоволство"}
{"url": "https://www.actualno.com/curious/dneven-horoskop-za-13-avgust-news_784613.html", "text": "       Овен       Днес ще имате шанса да постигнете много от личните си цели. Денят ще ви изкуши и с кулинарни предложения, но не прекалявайте с храната. Телец Днес ще имате шанса да получите всичко, което искате и то в големи размери. Възползвайте се докрая.   Близнаци Това е ден, в който да проявите предпазливост. В общуването не се осланяйте на емоциите си и запазете мнението за себе си. Рак     Иска ви се да избягате от отговорност и да се спасите от някои задължения. Може да го направите, но много важни неща от живота ви също ще изчезнат. Лъв Този вторник ще сте късметлиите на Зодиака в любовта. Денят е подходящ за романтични предложения и постъпки. Дева Днес е ден, в който е добре да не споделяте своите идеи и мисли. Рискувате да нараните някого и да не може да върнете времето назад.   Везни Днес ще имате възможност да подобрите финансовото си положение. Ако не ви достигат средства за даден проект лесно ще намерите и финансиране.    Скорпион Днес ще сте море от емоции. Фантазията ви ще работи на максимална скорост. Пазете се от разрушаващи чувства. Стрелец Това е добър ден за планиране на почивка зад граница. Смело избирайте  и внимателно проверявайте начините за мечтаната екскурзия. Козирог    Това е добър ден за разчистване на сметки. Отдайте дължимото на тези, от които сте взели. Намерете начин да направите и добро. Водолей Денят не е подходящ за взимането на решения. Няма да сте в най-добрата си форма, така че проверявайте всичко за грешки. Риби Това е ден, в който да се отървете от илюзиите си. Стъпете здраво на земята и действайте с това, което притежавате. То никак не е малко. ", "date": "2019.08.12", "title": "Дневен хороскоп за 13 август"}
{"url": "https://www.actualno.com/europe/frenskata-policija-zastrelja-bezdomnik-sled-zaplaha-s-noj-news_784629.html", "text": "      Френски полицай застреля и уби бездомник белгиец в южния град Ментон, след като мъжът, който се опитал да си пререже китките, се нахвърлил на офицер с ножа си, съобщиха разследващи.      Инцидентът е станал в обществен парк в неделя вечерта, информира АФП, цитирани от БГНЕС.\r\nСвидетели се обадили на спешните служби, когато видели мъжа, който бил на около 50 години, да се опитва да се самоубие.   Той вече бил направил разрези на вените на двете си ръце, както и на гърлото и на глезените си, когато полицията пристигнала на местопроизшествието, съобщиха от прокуратурата в близкия град Ница.  Полицаите напразно се опитали да го накарат да пусне ножа. Когато не успели, те се опитали да го обезвредят със зашеметяващ пистолет, но мъжът се хвърлил към офицера с ножа си, според прокуратурата.\r\nТогава колегата на служителя \"използвал служебното си оръжие и стрелял два пъти\", убивайки мъжа, казаха разследващите и добавиха, че спешните служби, които са били на мястото, се опитали, но не успели да съживят жертвата.\r\nПолицията в Ница разследва инцидента, както и Националният орган за надзор на полицията - IPGN.     ", "date": "2019.08.12", "title": "Френската полиция застреля бездомник след заплаха с нож "}
{"url": "https://www.actualno.com/society/novinite-naj-vajnoto-za-denja-12-avgust-news_784660.html", "text": "      Редакционният екип на ви представя най-важните новини за изминалия ден, 12 август.           Държавна агенция \"Национална сигурност\" (ДАНС) поиска да получи пълен достъп до информационните фондове на Министерството на образованието и науката (МОН), в които се съдържат данни за всяко дете в предучилищна група, на всеки ученик и всеки студент в България.   На 30 юли съдът в Никозия започна ликвидацията на кипърския застраховател “Олимпик”, който миналия август остави близо 200 хил. шофьори в България без полици “Гражданска отговорност”.     Ако се кандидатирам за кмет на София - решението си ще обявя през септември. Ще изляза с нови идеи, с обновен екип, с достатъчно опит и с енергия. Това каза кметът на София Йорданка Фандъкова, след като провери ремонтните дейности на ул. „Каменоделска“, предаде БГНЕС. Министър-председателят Бойко Борисов проведе среща с руския премиер Дмитрий Медведев, съобщиха от правителствената пресслужба.  Двамата разговаряха в рамките на Първия каспийски икономически форум, който се провежда в Туркменистан. Имаме една прекрасна година, защото това е година, в която са намалени цените на хотелите по Черноморието през август - удоволствие, има по-малко туристи, по-добро обслужване - т.е. в момента създаваме доволни клиенти. Това е здравословна криза и догодина ще имаме повече туристи по Черноморието   2135 – толкова са постигнатите споразумение от прокуратурата по случаи с обвинения за данъчни престъпления от 2000 година насам. Това потвърждава държавното обвинение в отговор на въпрос на Гражданско движение \"Боец\". Гражданите на Нова Зеландия са предали над 10 хил. единици огнестрелно оръжие, съобщи The Guardian по данни на местната полиция. Колкото по-дълго е на власт Владимир Путин, толкова по-голяма ще става пропастта между управляващи и управлявани. Репресиите ще стават все повече, а инакомислещите ще бъдат все по-яростно преследвани, пише Миодраг Сорич в коментар за Deutsche Welle. ", "date": "2019.08.12", "title": "Новините: Най-важното за деня, 12 август"}
{"url": "https://www.actualno.com/moresport/stana-jasno-s-kogo-shte-se-bie-kobrata-za-ibf-ako-otnemat-pojasa-na-ruis-news_784619.html", "text": "      Има вече яснота срещу кого ще се изправи българският боксьор Кубрат Пулев за титлата на IBF, ако носителят на колана - Анди Руис, се откаже да го защитава срещу Кобрата и го загуби.      Тогава съперник на българина ще стане полякът Адам Ковнацки, съобщи express.co.uk.   Ковнацки е трети в ранглистата на IBF, а второто място е вакантно. Лидер тук е Пулев. Полякът е на 30 години, записал е 20 победи в 20 мача като професионалист, 15 от тях - чрез нокаут.\r\nКакъв е прякорът  на поляка и с какво е известен, .   ", "date": "2019.08.12", "title": "Стана ясно с кого ще се бие Кобрата за IBF, ако отнемат пояса на Руис"}
{"url": "https://www.actualno.com/america/trymp-zatjaga-vytreshnodyrjavnite-merki-sreshtu-migrantite-news_784625.html", "text": "      Администрацията на американския президент Доналд Тръмп обяви днес нови правила, които имат за цел да премахнат обезщетенията за постоянно пребиваване и гражданство за мигрантите, получаващи купони за храна, медицински карти и други социални грижи, предаде БГНЕС, цитирайки АФП.      Обявявайки нова дефиниция на дългогодишния закон за \"обществена такса\", Белият дом заяви, че мигрантите ще бъдат блокирани да влязат в страната, ако има вероятност да се нуждаят от социална помощ, а тези, които вече са тук, няма да могат да получат зелени карти или американско гражданство.   „Чрез правилото за обществена такса администрацията на президента Тръмп укрепва идеалите за саморазвиване и лична отговорност, за да гарантира, че имигрантите са в състояние да се издържат и да станат успешни тук в Америка“, заяви Кен Кучинели, изпълняващ длъжността директор на американското гражданство и имиграционните служби. ", "date": "2019.08.12", "title": "Тръмп затяга вътрешнодържавните мерки срещу мигрантите "}
{"url": "https://www.actualno.com/society/ivan-geshev-podade-koncepcija-za-strategichesko-upravlenie-na-prokuraturata-news_784636.html", "text": "      Заместник-главният прокурор и кандидат за главен прокурор Иван Гешев подаде днес във ВСС  Концепция за стратегическо управление на Прокуратурата на Република България, съобщиха от ВСС.      Концепцията ще бъде публикувана на интернет сайта на ВСС в срок до 3 работни дни от постъпването ѝ. След като бъде публикувана медиите ще бъдат официално уведомени с прессъобщение.    ", "date": "2019.08.12", "title": "Иван Гешев подаде Концепция за стратегическо управление на Прокуратурата "}
{"url": "https://www.actualno.com/europe/the-jerusalem-post-iranskata-zaplaha-ne-e-nishto-v-sravnenie-s-opasnostta-ot-jadrena-vojna-mejdu-rusija-i-amerika-news_784641.html", "text": "       Ето какво още гласи анализът, цитиран от \"Фокус\".      \"Двете страни са в процес на прекратяване на взаимните си ядрени ограничения и разработване на нови, по-модерни ядрени оръжия, които могат да използват една срещу друга.\r\nСАЩ миналата седмица официално прекратиха действието на Договора за премахване на ракетите със среден и по-малък обсег (ДРСМО) от 1987 г., който елиминира около 2700 американски и съветски ядрени оръжия на европейския континент и може да напуснат и по-новия Договор за стратегическите нападателни оръжия (СТАРТ-3) през 2021 г.\r\nСТАРТ-3, който замени по-старите ядрени договори между страните, които се изпълняват от десетилетия, ограничи САЩ и Русия от 2010 г. да разполагат с до 700 разгърнати ракети и бомбардировачи, 1550 разгърнати бойни глави и 800 разгърнати и неразгърнати ракетни остановки.  След излизане от ДРСМО САЩ се очаква да тестват наземна крилата ракета през следващите седмици. А през ноември Пентагонът планира да изпробва балистична ракета със среден обсег.\r\nИ двете технически биха били тестове на конвенционални, а не ядрени оръжия.\r\nНо ДРСМО от 1987 г. забрани такива наземни ядрени и конвенционални балистични и крилати ракети на земя с обхват от 310 до 3400 мили (500-5 500 км.), защото разработките на оръжия в конвенционалната арена могат да проправят пътя към развитието на ядрената арена.    Два проблема със сигурността са мотивирали САЩ да прекратят участието си в ДРСМО , който се разглежда като изключително успешен от десетилетия.\r\nВъпреки първоначалния си успех, спорът за спазването условията от руска страна се разрази след 2014 г., когато САЩ за първи път публично обвиниха Русия за нарушаване на ДРСМО.\r\nНедоволството на САЩ от руските действия нарасна през 2017 г., когато Москва започна да разполага наземната крилата ракета 9M729, способна да лети в забранения от ДРСМО диапазон.\r\nПовече от година администрацията на президента Доналд Тръмп се опита да върне Русия обратно в съответствие с ДРСМО до октомври 2018 г., когато Тръмп рязко се насочи към излизане от Договора, което най-накрая стана официално миналата седмица. Русия не е единствената причина САЩ да развалят договора. Миналата седмица новият министър на отбраната на САЩ Марк Еспер заяви, че подкрепя разполагането на ракети със среден обсег в Азия в относително кратки срокове.\r\nАмерикански представители от години предупреждават, че САЩ са в неизгодно положение в сравнение с Китай , който развива все по-модерни сухопътни ракетни сили.   Досега Пентагонът не можеше реагира на въоръжаването на Китай именно заради ДРСМО.\r\nКритиците на администрацията на Тръмп казаха, че САЩ могат да продължат да разчитат на други способности като противовес на Китай, като ракети, изстреляни от американски военноморски кораби или самолети.\r\nПривържениците на американската ракетна реакция на САЩ твърдят, че най-добрият начин за възпиране на китайската употреба на сухопътни ракетни сили е премахване на ограниченията, наложени от ДРСМО.\r\nМосква сигнализира, че ако Вашингтон увеличи ядрените си сили, може да увеличи броя на крилатите ракети 9M729 на мобилни остановки, както и на ракетната система \"Калибър\".\r\nПо-рано бяха приети различни мерки и сега се обсъжда в Конгреса за финансиране на изследвания и разработки на следващото поколение американски ядрени и конвенционални балистични оръжия, като сумите достигат около 100 милиона долара.\r\nКритиците казват, че Русия и Китай са разработвали някои от тези способности, за да компенсират очевидните, като цяло широки военни предимства на САЩ, на които никога няма да могат да се противопоставят.\r\nТе също така казват, че цената от около 100 милиона долара е само началото на това, което би могло да бъде в нова, съвременна надпревара с оръжия, която може да излезе извън контрол.\r\nВсичко това също се свързва обратно с Иран.\r\nДокато в един момент от историята САЩ и Русия може би са мислили, че техните уникално разрушителни ядрени и кибер способности ще си останат между тях, новата история опровергава това.\r\nБроят на страните с ядрено оръжие непрекъснато нараства от две на девет и заплашва да нарасне още.\r\nОсвен това, ако държава като Северна Корея може да разработи това, което се смята за начало на водородна ядрена бомба (след като вече разполага с атомната бомба от ранно поколение), тогава и други нови ядрени и кибер способности, които развиват висшите сили, също могат да се разпространят един ден и сред други страни.\r\nКолкото повече начини за използване и разполагане на ядрени оръжия съществуват, толкова по-голяма е заплахата, която ще представляват страни като Иран и Северна Корея или дори терористи, които няма какво да губят.\r\nТова не означава, че последните ходове на САЩ са правилни или грешни - и грандиозните игри за контрол на ядрените оръжия може да изглеждат далеч от израелските проблеми.\r\nНо освен потенциала за глобален ядрен холокост между двете най-големи ядрени сили в света, ако някой извърши грешки, Ерусалим някой ден може да бъде изправен пред нови ядрени заплахи, които могат да бъдат проследени до сегашното отваряне на кутията на Пандора.\"\r\nA за протестите в Москва. ", "date": "2019.08.12", "title": "The Jerusalem Post: Иранската заплаха не е нищо в сравнение с опасността от ядрена война между Русия и Америка"}
{"url": "https://www.actualno.com/curious/nov-vid-smyrtonosni-mikrobi-zastrashavat-bydeshteto-news_784637.html", "text": "      Бактериите, причиняващи тежки форми на ентероколит, са се приспособили към живот в болниците, благодарение на него те все по-често създават огнища на труднолечима диария в стените им. Учени пишат в списание „Nature Genetics“ за перспективите от разпространението на този микроб и неговия нов статус, предаде БГНЕС.      \"Нашето изследване показва, че тази бактерия сега е разделена на два отделни вида, единият от които е адаптиран за разпространение в болници. Този подвид на микробите съществува от хиляди години, но едва сега разбираме медицинските характеристики и това, което го поддържа жив\", каза Нитин Кумарот института „Сангър“ в Хинкстън, Великобритания.   През последните години проблемът с появата на т. нар. „супербактерии“ - микроби, устойчиви на действието на един или повече антибиотици, става все по-широко разпространен за лекарите.\r\nСред тях са редки инфекциозни агенти и много често срещани и опасни патогени, като Staphylococcus aureus или Streptococcus pneumoniae. Има реална опасност всички антибиотици да загубят своята ефективност и медицината да се върне към „тъмните векове“.  Основните \"инкубатори\" на такива микроби са болници и животновъдни ферми, където се използват лекарства за ускоряване на растежа на говедата. И там, и тук са концентрирани голям брой потенциални носители на инфекцията, и самите бактерии, и антибиотици, които ги карат да се развиват и пречат на „обикновените“ бактерии да подтиснат по-малко плодовитите супермикроби.\r\nКумар и неговите колеги са открили изключително необичаен пример за това как в този процес се намесват не само антибиотици, но и други „продукти“ на съвременната цивилизация – като „неестествена“ диета и необичайно висока концентрация на хора. Основен \"виновник\" за всички подобни проблеми традиционно са микробите от вида Clostridium difficile, близките роднини на много по-опасни и смъртоносни бактерии, тетанус бацилите, както и патогени на ботулизъм (Clostridium botulinum) и гангрена (Clostridium perfringens).\r\nИма няколко подвида на този микроб, някои от които могат да причинят тежки стомашно-чревни инфекции, отделяйки два вида токсини, които провокират коремна болка и диария. В повечето случаи болестта завършва след няколко дни, но понякога бактериите навлизат в дебелото черво и причиняват мощно възпаление, което води до развитие на тежък ентероколит, опасен за живота на пациента.       Ако микробът успее да „влезе в червата“, е доста проблемно да бъде унищожен, тъй като самият Clostridium difficile е устойчив на повечето антибиотици и е предразположен към образуване на спори. Тези спори позволяват на микроба да оцелее, пътувайки през стомаха, което допринася за бързото му разпространение.\r\nКумар и неговите колеги са провели първото мащабно генетично „преброяване“ сред тези микроби, опитвайки се да разберат как се появяват скорошните огнища на ентероколит в Съединените щати и Великобритания и да разберат дали техните патогени се различават от другите подвидове Clostridium difficile.\r\nЗа да отговорят на този въпрос, учените събрали проби от микроби в различни краища на цивилизацията и природата, от болници до кучешки развъдници и конски конюшни, извлекли от тях клостридии и напълно разшифровали геномите им. Общо учените успели да съберат проби от повече от 900 щама на тази бактерия в три дузини страни по света.\r\nКакто се оказало, най-инфекциозните щамове на Clostridium difficile забележимо се различават от другите подвидове на този микроб не само по структурата на тяхната ДНК, но и по това къде те се срещат. Оказало се, че почти всички от тези бактерии са открити в болници, където наскоро е имало огнища на тежки форми на диария или ентероколит.\r\nИзучаване на генома на тези микроби показало, че те са близо до отделяне от общото дърво на еволюцията с останалата част от клостридиите и образуването на нов вид, специализиращ се при болнични инфекции.      В полза на това, както показват експериментите върху мишки, се казва, че тези микроби са придобили нови варианти на гени, отговорни за преработването на захарите и образуването на спори. Първите им помагат да се хранят с глюкоза и фруктоза, които присъстват в големи количества в \"болнична храна\", а вторите - да се противопоставят на действието на дезинфекциращите стредства, които се използват в болничните заведения.\r\nИнтересното е, че тези бактерии не са се появили сега и дори не през миналия век. Те са възникнали, както показват изчисленията на учените, преди повече от 75 000 години и оттогава еволюират заедно с човечеството, приспособявайки се към новите условия на околната среда.\r\nТова, както отбелязват учените, е интересно само по себе си, тъй като самият факт за съществуването на подобна форма на Clostridium difficile означава, че културното и технологичното развитие на човечеството е послужило като „двигател” на реалната биологична еволюция на друго живо същество. Това означава, че за борба с болничната диария е необходимо помещенията да не се дезинфекцират по-активно, а да се променят начинът на живот и хигиенизиращите средства. ", "date": "2019.08.12", "title": "Нов вид смъртоносни микроби застрашават бъдещето "}
{"url": "https://www.actualno.com/business/borisov-otchete-rekord-iznos-ot-28-mlrd-leva-za-6-meseca-news_784649.html", "text": "      Износ от 28 млрд.лв. за първите шест месеца на годината България не е имала в стопанската си история. Това написа в във Facebook премиерът Бойко Борисов по повод публикувани в Националния статистически институт. \"Толкова голяма сума от продажба навън в рамките на шест месеца страната ни не е отчитала никога в стопанската си история. Според данните на Националния статистически институт средната брутна месечна работна заплата нараства с 4.3% спрямо първото тримесечие на 2019 г. и достига 1 260 лева\", написа още премиерът.      Износът на стоки от България към страните от Европейския съюз и към трети страни се увеличава през първите шест месеца на година с 6,3%, въпреки че в само в рамките на юни се понижи с 6,4 на сто, показват предварителни данни на Националния статистически институт (НСИ).\r\nПрез юни общият български износ намалява с 6,4% до 4,5244 млрд. лева, докато вносът се свива с 14,3% до 4,7131 млрд. лева. Общото външнотърговско салдо през шестия месец на настоящата година остава отрицателно и в размер на 188,7 млн. лева, но спрямо дефицит за 669,9 млн. лева през юни 2018-а година.\r\nИзносът на стоки от България към страните от Европейския съюз и към трети страни през първото полугодие нараства с 6,3% на годишна база до 27,8405 млрд. лева, докато вносът на стоки в нашата страна намалява с 0,4% до 30,5089 млрд. лева. Общото външнотърговско салдо за периода януари - юни е отрицателно и в размер на 2,6684 млрд. лева, но спрямо дефицит за 4,1768 млрд. лева през първото полугодие на 2018-а година.  От началото на годината износът към ЕС нараства с 5,0% до 19,0118 млрд. лева, а в посока трети страни - с 9,1% до 8,8287 млрд. лева.\r\nВ същото време вносът от ЕС се повишава през периода януари - юни на 2019-а година с 1,4% до 20,0821 млрд. лева, докато вносът от трети страни намалява с 1,4% до 10,4268 млрд. лева.           ", "date": "2019.08.12", "title": "Борисов отчете рекорд: износ от 28 млрд. лева за 6 месеца"}
{"url": "https://www.actualno.com/asia/hiljadi-edinici-oryjie-sa-predadeni-v-nova-zelandija-news_784530.html", "text": "      Гражданите на са предали над 10 хил. единици огнестрелно оръжие, съобщи The Guardian по данни на местната полиция.      За по-малко от месец са били събрани 10242 единици огнестрелно оръжие и за тях са изплатени над 6 млн. долара компенсация. Други 1269 единици са предадени анонимно - такава програма бе предвидени за онези, които са притежавали незаконно оръжие.   Законът, забраняващ голяма част от автоматичното и полуавтоматичното оръжие в страната, а така също и компоненти за модификация, засилващи огневата мощ, беше приет от парламента през април. За него гласуваха 119 депутати, а един беше против. \r\nМинистър-председателят на Нова Зеландия Джасинда Ардерн анонсира програмата на стойност около 200 млн. долара след атентата в Крайстчърч. В 90 мероприятия в рамките на програмата взеха участие над 7 хил. собственици на оръжие в цялата страна. По данни на CNN населението на страната притежава около 1,2 млн. единици огнестрелно оръжие.  Нападението в Крайстчърч се случи на 15 март 2019 година. Загинаха , а 40 бяха ранени. Обвиненият за атентата Брентън Тарант разказа, че за престъплението се вдъхновил от терористичните актове в Европа. ", "date": "2019.08.12", "title": "Хиляди единици оръжие са предадени в Нова Зеландия"}
{"url": "https://www.actualno.com/balkani/srybskata-cyrkva-idejata-na-djukanovich-za-cyrkovno-obedinenie-e-neuspeshno-kopie-na-ukrainskija-model-news_784645.html", "text": "      Идеята на президента на Черна гора Мило Джуканович да сформира единна православна църква в Черна гора, която да включва представители на Сръбската църква, е неуспешно копие на \"украинския модел\", заяви за РИА Новости ръководителят на правния съвет на митрополията на Черногорско-Приморската Сръбска православна църква (СПЦ), протойерей Велибор Джомич, цитиран от БГНЕС.      През юли президентът на Черна гора обяви предложение за започване на преговори за обединяването на всички православни църкви на територията на страната в една и призова представителите на епархиите на СПЦ да участват във „сформирането на православна църква в Черна гора, без указания за етническа принадлежност“.\r\nАмфилохий, митрополит на Черногорско-Приморската Сръбска църква, в отговор посочи неразбирането на Джуканович на църковните въпроси и предложи първо да бъде кръстен. Според епископ Амфилохий идеята за създаване на нова православна църква, „там, където християнството живее от 4-ти век“, не подлежи на обсъждане.\r\n\"Мисля, че коренът на тези идеи не е в Подгорица, а в Киев. Те упорито се опитват да приложат този украински сценарий тук, в Черна гора. Многократно изтъквахме, че това са несравними неща и ситуацията тук е значително по-различна\", каза ръководителят на правния съвет на Черногорско-Приморската метрополия.  Неканоничната „Черногорска православна църква“ притежава само няколко енории в страната.\r\n\"Времето вече показа, че \"украинският модел\" не допринася за преодоляването на какъвто и да било разкол и разногласия. Напротив, в Украйна разколът стана още по-задълбочен и конфликтната ситуация ескалира. Църквите и църковните въпроси трябва да бъдат оставени на духовенството, а не на мирските власти\", каза отец Велибор\r\nПо-рано митрополит Амфилохий съобщи, че СПЦ и нейното духовенство и енориаши са потискани от черногорските власти. През декември 2018 г. президентът Джуканович обяви, че ръководството на републиката ще търси независимост на \"автокефалната черногорска църква\" от Сръбската православна църква.    През декември 2018 г. в Киев се сформира „новата църква“ на Украйна, което се случи в резултат на сливането на двете неканонични църковни структури, действащи в Украйна. Начело на новата \"автокефална църква\" застана \"митрополит\" Епифаний Думенко. Каноничната Украинска православна църква, ръководена от митрополит Онуфрий, отказа да участва в това събитие. Руската православна църква нарече каноничното значение на „срещата“ в Киев незначително, а възможността да се признае Епифаний от други местни църкви едва ли изпълнима задача. ", "date": "2019.08.12", "title": "Сръбската църква: Идеята на Джуканович за църковно обединение е неуспешно копие на „украинския модел“ "}
{"url": "https://www.actualno.com/starazagora/izlojba-s-bogati-sykrovishta-ot-srednovekovieto-gostuva-v-kazanlyk-news_784610.html", "text": "      Над 240 експоната от най-интересните и богати съкровища от епохата на Късното Средновековие ще могат да видят казанлъчани до 16 декември в Историческия музей „Искра“, предаде кореспондентът на .      Изложбата „Късносредновековни съкровища от фонда на НАИМ при БАН“ представя накити от някои от най-важните средновековни съкровища - от плевенското село Бохот, ботевградското Боженица, от с. Главановци и от с. Горна Бела речка, Берковско, от с. Костичовци, Видинско, от Несебър, от Царево и от ломското село Василовци. За тези съкровища се предполага, че са правени от майстори на Чипровската златарска школа.   В средните векове Чипровци е бил развит център за добив на ценни метали - злато и сребро, който интензивно продължава до XVII век. През XVI век там е работела една от монетарниците на Османската империя. Собствените рудници на града благоприятстват развитието му и като ювелирен център, в който със специфична техника се изработвали различни предмети с висока художествена стойност.\r\nИзложбата се организира от Националния археологически институт с музей при Българската академия на науките (БАН) и се осъществява с подкрепата на община Казанлък и Исторически музей „Искра“. Тя се реализира във връзка със 150 години от основаването на БАН.   ", "date": "2019.08.12", "title": "Изложба с богати съкровища от Средновековието гостува в Казанлък"}
{"url": "https://www.actualno.com/politics/volen-siderov-sydi-radan-kynev-s-isk-za-15-000-leva-news_784602.html", "text": "       Лидерът на \"Атака\" Волен Сидеров съди евродепутата от \"Демократична България\" Радан Кънев за обида и клевета. Това съобщи лично бившият лидер на ДСБ в профила си във Фейсбук.      Ето какво написа Кънев, който е адвокат по професия, в социалната мрежа:    \"На връщане от отпуск, с изненада получих искова молба от г-н Волен Сидеров, който ме съди за 15 000 лева. Поводът е, че съм реагирал на неговото изказване, че в средата на 19 век \"няма български народ, няма българска нация, никой не знае, че има българи изобщо\".  И в реакцията си съм отбелязал - съвсем вярно, впрочем - че \"никое хюмне, мекере, ибрикчия или предател\" не е обиждал така българите. Прилагам отговора на исковата молба, който изпращам до Софийски районен съд\".\r\nКънев заявява, че съдебният иск е напълно неоснователен, а описаната фактическа обстановка - \"непълна, погрешна и превратно представена\".   Но признава, че е бил афектиран от \"недопустимото и противобългарско изявление на водещ управляващ политик\", затова си е позволил да използва необичайно остър и груб език.    Под публикацията бившият военен министър от Реформаторския блок Николай Ненчев, когото Кънев защитава по делата срещу него, е коментирал по повод Сидеров:\r\n\"Не си само ти, и аз съм обвинен, че съм го нарекъл национален предател\". ", "date": "2019.08.12", "title": "Волен Сидеров съди Радан Кънев с иск за 15 000 лева"}
{"url": "https://www.actualno.com/politics/andreana-atanasova-e-naznachena-za-zam-ministyr-na-transporta-news_784608.html", "text": "      Със заповед на министър-председателя Бойко Борисов на длъжността заместник-министър на транспорта, информационните технологии и съобщенията е назначена Андреана Атанасова, съобщиха от правителствената пресслужба.      До този момент, в продължение на пет години, Андреана Атанасова е била член на Комисията за регулиране на съобщенията. Атанасова има над 20-годишен опит в сферата на съобщенията и европейските въпроси, като последователно е работила в Държавната инспекция по съобщенията, Комитета по пощи и далекосъобщения, Министерството на транспорта и съобщенията, Държавната агенция за информационни технологии и съобщения, Постоянно представителство на Република България към Европейския съюз и други.   Димитър Геновски е освободен от длъжността заместник-министър на транспорта, информационните технологии и съобщенията по негово искане.   ", "date": "2019.08.12", "title": "Андреана Атанасова е назначена за зам.-министър на транспорта"}
{"url": "https://www.actualno.com/europe/chast-ot-ulica-vyv-frenski-grad-propadna-pod-zemjata-news_784657.html", "text": "      Пропадане с диаметър 10 и дълбочина 5 метра внезапно се образува в центъра на френския град Амиен, според местното издание Courrier Picard, цитирано от БГНЕС.      Пропадането днес сутринта се е случило пред верандата на ресторант \"La Bonne humeur“ в непосредствена близост до кметството. Аварийният участък е ограден от съображения за сигурност.   Трима жители бяха евакуирани от близката къща; те временно намериха подслон в сградата на градската администрация.\r\nПо предварителни данни става дума не за теч на вода, който ерозира почвата под асфалтовата повърхност, а за срутване на естествена кухина. Отбелязва се, че в центъра на града има до 200 пещери, които някога са били инфраструктура на средновековна крепост на мястото на Амиен.  В района на инцидента бяха изключени водопреносните, газопреносните и електрическите мрежи. ", "date": "2019.08.12", "title": "Част от улица във френски град пропадна под земята "}
{"url": "https://www.actualno.com/dobrich/svinevydi-otnovo-preduprejdavat-za-poskypvane-na-svinskoto-meso-news_784603.html", "text": "      „Ако отиде българското свиневъдство, ще ядем само вносно свинско месо, цената му ще се вдигне двойно и малко ще са хората, които ще могат да си позволят да си го сложат на масата“. Това предупреди на днешното заседание на Областната епизоотична комисия в Добрич д-р Румен Караманов - управител на свинекомплекса в добруджанското село Козлодуйци, който е най-големият в страната ни, предаде кореспондентът на .      По данни на Караманов около 30% от родното свиневъдство вече не работи, а в Северна България са останали само три ферми. Ако държавата не може да се справи с мерките, които е поела, ще спрат парите за подпомагане, предупреди още той. Проблемът с този вирус е много сериозен и обрича свиневъдството на фалит, ако не се вземат адекватни мерки.    Още в началото на миналия месец фермата в Козлодуйци плати по 250 лева на прасе от т. нар. \"задни дворове\" срещу уговорката стопаните в близките три села да ги заколят и приберат месото за собствена консумация.  Д-р Караманов изрази недоволството си, че държавата ще плаща по 300 лв. за дезинфекция на частните стопанства, тъй като те работят в сивия сектор, не декларират приходи, а в същото време извършват развъдна дейност и отглеждат свине майки, макар да нямат право. На практика тези пари се плащат от нашите данъци, посочи още той.\r\nПо повод исканията на събирачите на трюфели, свиневъдите са съгласни да се свие периметърът на забраната за навлизане в горите. Условието е при събиране на деликатесните гъби кучетата да са регистрирани и да не се пускат свободно да плашат дивеча. Според направена от д-р Караманов проверка в Добрич има пет пункта за изкупуване на трюфели, но в нито един от тях не е деклариран и килограм изкупен трюфел. Във връзка с въведените ограничения и забрани за влизане в горите за събиране на трюфели, билки, горски плодове е постигнат компромис за определяне на 10-километрова зона около големите свиневъдни комплекси, в която няма да се допуска влизане в горските масиви.   Голям проблем остава пренасянето на свинско месо през границата ни, съобщи директорът на областната дирекция по безопасност на храните д-р Борислав Каменов. Като пример той посочи, че само за седмица на двата гранични пункта в Добричка област са иззети 158 кг свинско месо главно от румънски туристи. А в неделния ден на ГКПП – Кардам в двете посоки е имало 12 хиляди автомобила. Очакванията му са заради почивните дни в Румъния в идващите четвъртък, петък, събота и неделя отново да има наплив на туристи.    До момента са убити 103 прасета, отглеждани в района на бившето военно летище в Добрич. Предстоят проверки за още около 100 прасета в областта, но е възможно стопаните им да са ги заклали в гратисния период. Досегашните проверки на екипите показват, че животните, отглеждани в личните дворове, вече са заклани. Стопанин от село Минково първоначално не бил съгласен с наложената мярка, но днес е заклал прасето си пред екипа, каза още д-р Каменов.\r\nСтана ясно, че е отрицателна пробата от дивото прасе, убито в района между Дуранкулак и Ваклино. ", "date": "2019.08.12", "title": "Свиневъди отново предупреждават за поскъпване на свинското месо"}
{"url": "https://www.actualno.com/balkani/otkriha-granatomet-i-avtomati-v-doma-na-81-godishen-pensioner-news_784662.html", "text": "      Откриха гранатомет и множество огнестрелни оръжия в дома на пенсионер в Хърватия.      Полицията претърсила имота на 81-годишния мъж от град Беловар, след като негова съседка се оплакала от заплашителното му поведение и опит да влезе в дома й, пише Риа новости, цитирани от БГНЕС. \r\nПолицаите намерили гранатомет М80, 15 ръчни гранати, седем бойни карабини, два автомата, гладкоцевна пушка, 10 пистолети и револвери и близо 9000 патрони от различен калибър.\r\nПенсионерът нямал разрешително за нито едно от оръжията. Заплашва го присъда до 5 години затвор.   ", "date": "2019.08.12", "title": "Откриха гранатомет и автомати в дома на 81-годишен пенсионер "}
{"url": "https://www.actualno.com/europe/haralan-aleksandrov-ot-proekta-na-slavi-moje-i-da-se-rodi-unachno-otroche-news_784538.html", "text": "      „Преди 4-5 години т би имал много сериозна подкрепа, защото тогава имаше момент на голяма надежда. Самият Трифонов изглежда разумен и отговорен човек, въпреки увлеченията си по патриотично-популистката плоскост“.      Това коментира пред БНР социалният антрополог Харалан Александров.   По думите му проектът на Слави Трифонов е „преносен, което не означава, че няма да се роди юначно отроче“.\r\nСпоред социалният антрополог фигурата на Слави Трифонов „е силно политизирана от много време с мощно медийно присъствие“:  Александров контрира и ситуацията в страната: „Политическата температура е висока, жегата ще прелее и към есента и ще се отрази на местните избори. Усещането е за съспенс…\r\nДрамата с прасетата и чумата ще бъде мобилизирана за целите на местния вот, поне в районите, в които има пострадали“, смята той.    ", "date": "2019.08.12", "title": "Харалан Александров: От проекта на Слави може и да се роди юначно отроче"}
{"url": "https://www.actualno.com/balkani/vremenna-zabrana-za-vnos-na-svinsko-ot-syrbija-v-bosna-i-hercegovina-news_784539.html", "text": "      Ветеринарната служба на Босна и Херцеговина (БиХ) прие Инструкция за временна забрана за внос на определени пратки месо от Сърбия заради съмнение за наличието на по свинете в тази страна, предава ТАНЮГ.      С нея се забранява вноса на домашни и дива пресата, месо от домашни и диви прасета, както и продукти от домашни и диви прасета, които не са били третирани по никакъв начин, докато не бъде сигурно, че африканската чума по свинете е напълно унищожена, съобщава „Независине новине“.   Както съобщават от Ветеринарната служба на Босна и Херцеговина, забраната се въвежда за да се предотврати внасянето на африканската чума по свинете от Сърбия в Босна и Херцеговина, предава агенция Фокус.\r\nНастоящата инструкция ще остане в сила, докато не бъде получена официална информация от компетентните органи на Република Сърбия за премахване на съмненията за по свинете, се добавя в текста.  Как се развива ситуацията с болестта у нас може да прочетете в  ", "date": "2019.08.12", "title": "Временна забрана за внос на свинско от Сърбия в Босна и Херцеговина"}
{"url": "https://www.actualno.com/analysis/putin-e-djudist-ne-shahmatist-news_784472.html", "text": "      От момента на идването на на власт минаха 20 години. На 9 август 1999 година болният президент Борис Елцин избра своя приемник, назначавайки малко известния бивш агент на КГБ за четвърти премиер на Русия за 17 месеца. Елцин заяви, че Путин гарантира провеждането на реформите в Русия, ако победи на президентските избори през 2000 година. След първите си години на власт Путин престана да провежда реформи и започна да става все по-авторитарен. Но той успя да възстанови ролята на Русия на световната арена, независимо от намаляващата икономическа мощ на страната му. Така започва статията на Анжела Стент за The Wall Street Journal, чийто текст представяме.      Русия върна мястото си на масата на глобалния съвет на директорите и отново стана нарушител на западните интереси. Как Путин успя да направи това?   Американците са склонни да смятат руснаците за изкусни шахматисти. Но спортът на не е шахмата, а джудото. Руският президент призна, че в детството си  е бил \"хулиган\", но от улицата са го спасили бойните изкуства. Той смята, че джудото го е научило на дисциплина определени възгледи за живота. В джудото, привидно слаб участник може да разчита на вътрешната сила и силата на волята, за да победи по-едрия съперник. Една от базовите техники е в това да се извади противника от равновесие и да се възползваш от временната му дезориентация за нанасянето на победния удар. Путин доказа своята ловкост в използването на възможностите, които предоставя объркването на Запада и нерешителността на неговите лидери. Той имаше план за възстановяване на Русия, като велика държава, когато прие властта от Елцин. САЩ нямаха съпоставима стратегия в епохата след края на Студената вода и Русия се възползва от преимуществото срещу своя много по-силен конкурент. \r\nНавиците на може да се видят и в Близкия Изток, където Русия за първи път от три десетилетия се върна, като ключов играч, взаимодействайки с всички страни на многобройните конфликти в региона. Путин изостри напрежението в НАТО, като се сприятели с президента на Турция Реджеп Ердоган.  Покупката на руската система за ПВО С-400, въпреки явната забрава от страна на НАТО повдигна мащабния въпрос ще остане ли Турция в Алианса.\r\nРусия се възползва и от отчуждение между администрацията на Барак Обама и Саудитска Арабия, за да създаде стабилни отношения със саудитците, а така също и възможността, предоставена от ескалацията на търговската война на администрацията на Тръмп с Китай, за да разшири нарастващото руско-китайско партньорство.   И накрая - Путин натисна по болните места в Европейския съюз в лицето на Виктор Орбан и евроскептичното правителство на Италия. Путин знае как да води силова игра, той дори кара папата да го чака по време на срещата им през миналия месец.    Отбелязвайки две десетилетия в Кремъл Путин се прояви, като като шампион по джудо, който извлича полза от разногласията на Запад, готов за следващата благоприятна възможност, за да закрепи международното влияние на Русия. ", "date": "2019.08.12", "title": "Путин е джудист, не шахматист "}
{"url": "https://www.actualno.com/goodnews/maraton-opylchenec-za-deca-po-stypalata-na-hram-pametnika-v-shipka-news_784525.html", "text": "      За празника на балканското градче Шипка, което отбелязва своя ден на 15 август  - Успение Богородично, кметството организира маратон \"Опълченец\" за деца от 8- до 15-годишна възраст. Освен че ще изкачват стъпалата на храм паметника \"Рождество Христово\" децата ще могат да се включат и в забавни игри, организирани от кметството. Желаещите да се включат в маратона трябва да се запишат за участие в сградата на кметството до 15 август, четвъртък.      Тази година град Шипка ще празнуваа четири дни Успение Богородично. На 15 август е в храм „Успение на Света Богородица” ще бъде отслужена тържествена света литургия, след която ще бъдат осветени обредни хлябове и обреден курбан за здраве и благоденствие на града и жителите му. Вечерта ще бъдат в Народно читалище „Светлина - 1861” ще бъдат връчени наградите на победителите в Петия национален конкурс за издадена книга с лирика.   Хумористична вечер с Румен Сомов, Лозан Такев и детска театрална група към местното читалище ще бъде представена за шипкалии и гостите на града на 16 август. На следващия ден от 19 часа в центъра на Шипка за празника ще има богата фолклорна програма, а от 22 часа ще бъде показан филм на Румен Сомов за града. \r\nВ последния ден от празниците - 18 август, в Чирпанлиевата къща ще бъде подредена изложба българска бродерия,а мераклиите да усвоят тънкостите на това изкуство ще могат да се включат в курса на майсторската Иванка Генова.   ", "date": "2019.08.12", "title": "Маратон \"Опълченец\" за деца по стъпалата на храм паметника в Шипка "}
{"url": "https://www.actualno.com/crime/mvr-izdirva-25-dushi-za-narkotrafik-news_784528.html", "text": "      7 от общо 32-ма души, обвинени в са задържани под стража. За част от останалите е издадена  Европейска заповед за арест.  Това обяви  на брифинг ръководителят на Специализираната прокуратура Димитър Петров  във връзка с неутрализирането на организирана престъпна група за наркотици миналата седмица, когато бяха разбити две оранжерии за наркотици, едната от които в Русе като имат данни и за още такива помещения, предаде БГНЕС.      „Преди около две години беше разпространена листовка на територията на София с наименование „Те тровят вашите деца“ със снимки на лица, за които към онзи момент се твърдеше, че са разпространители на наркотични вещества. Част от тези лица са от тази организирана престъпна група, която беше неутрализирана миналата седмица“, заяви Петров.   Наблюдаващият прокурор Красимир Тренчев обясни, че групата се е ръководела от трима души като не цитира имената им и добави, че те са работели в три  направления.\r\n„Едното направление е продажба на наркотични вещества на едро, търговия с 50 и повече килограма високорискови вещества - хероин, кокаин, коноп, екстази, почти цялата палитра от наличието на такива субстанции у нас. Второто направление е , изградена от самите тях. Третото е  в нощните заведения и по партитата основно като те са предлагали наркотични вещества“, посочи той и добави, че те са продавали и на по-малки групи на територията на София.  Тренчев посочи, че някои от членовете на групата са се включвали доброволно, а други са били принуждавани със сила.\r\n„Упражнявано е насилие. Имало е нанасяне на телесни повреди, със заплахи“, обясни той и подчерта, че повечето участници в групата не са знаели за кого работят, и в момента водачите на групата са сред издирваните.   Според него групата е действала от 4 - 5 години, като в полезрението на разследващите е от 2 години и половина.    Попитан докъде е стигнала проверката на Българската агенция по безопасност на храните, Петров каза, че се работи активно по случая, възложен му от главния прокурор Сотир Цацаров.\r\nИзискани са документи, възложено е на АДФИ да направи проверка на посочените договори във възложеното от главния прокурор“, уточни ръководителят на спецпрокуратурата. ", "date": "2019.08.12", "title": "МВР издирва 25 души за наркотрафик  "}
{"url": "https://www.actualno.com/books/ostava-puskat-biografichna-kniga-news_784537.html", "text": "       Група ще отпразнува 27 години на музикалната сцена на 30 август с промоция на книгата \"аз ОСТАВА\" по време на ежегодния си голям концерт в клуб \"Маймунарника\", Борисовата градина. Още на следващия ден, 31-ви август , момчетата ще акостират в култовото за Пловдив място – бар \"Конюшните\", за да зарадват и феновете си от града под тепетата.      Първоначалната идея за биографична книга за Остава е на журналиста  Даниел Ненчев и се ражда още преди 8-9 години, но за съжаление така и не  успява да бъде реализирана. Преди година същата идея се заражда в  главата на автора Георги Гаврилов и екипа на издателство Scribens, които  твърдо решават да реализират това предизвикателство. В резултат на  усилената работа на Георги, Мария Куманова, Наталия Иванова и Валентин  Дишев биографичната книга \"аз ОСТАВА\" е вече факт. Специален принос имат  също Елин Рахнев, който дава името на творбата и Даниел Ненчев, чийто  избрани интервюта с артисти и приятели на групата намират място в нея.  Визията е на Антония Георгиева, а фотографиите са дело на Добрин  Кашавелов. В \"аз ОСТАВА\" освен безброй истории на бандата, читателите ще  намерят непознати текстове на песни, отговори на въпроси от фенове, една  страхотна обща среща между музикантите и авторите и разкази на много  хора, свързани с Остава . По време на двата концерта всеки ще може да си закупи книгата, а след това тя ще бъде налична и в книжарниците в страната.\r\nВ 2-часовата програма на концертите освен големите си хитове, бандата ще изсвири и първите две готови песни от предстоящия си нов студиен албум, който записват в момента и се очаква да излезе през идната пролет.  Тази година специални гости на софийския концерт на Остава ще бъде група Jeremy?, а DJ съпортът ще е от Пинг Понг Галя.        БИЛЕТИ за двата концерта могат да бъдат закупени в мрежата на и партньорските каси: щанд EVENTIM - ул.\"6-ти септември\", OMV, Orange Center, Orange.bg, Usit Colours, Билетен център НДК, Български пощи и др.\r\nСъбитията във Facebook:\r\nСофия - Пловдив -  ", "date": "2019.08.12", "title": "Остава пускат биографична книга"}
{"url": "https://www.actualno.com/balkani/pendarovski-predsrochni-izbori-ne-sa-v-interes-na-makedonija-news_784540.html", "text": "      Предсрочни избори не са в интерес на Македония, заяви президентът на страната по време на обръщение към нацията.      Той не коментира възможността правителството да падне заради случая „Рекет. Личното му мнение е, че предсрочни избори до края на годината не са в интерес на държавата, тъй като дотогава се очаква пълно интегриране на страната в НАТО и започване на преговори за членство в Европейския съюз.   Македонският президент даде пресконференция, посветена на последните разкрития около разследването по случая „Рекет”.\r\nСпоред държавния глава, въпросът с изборите е работа на хората, които са начело на правителството и на партиите, участващи в него. „Тяхната политическа преценка е най-важна, а конституцията казва ясно, че който има 61 гласа от 120-те депутати в парламента, той управлява. Ако държат на предсрочни избори, със същите тези 61 гласа могат да разпуснат парламента. Не знам, какви са плановете им и не смея да ги питам от позицията, в която съм в момента”, допълва Пендаровски.  „В качеството си на президент, който се грижи за евроатлантическата интеграция на страната, смятам, че докато не затворим тези важни въпроси до края на годината, не би трябвало да се провеждат предсрочни парламентарни избори. Искам да видя Македония напълно интегрирана в НАТО и със започнали преговори за членство в Европейския съюз. Това е в интерес на държавата”, категоричен е президентът.\r\nДържавният глава е убеден, че предсрочни избори може да има едва след провеждане на преброяване на населението.   Пендаровски заяви, че е разочарован от специалния прокурор Катица Янева.    \"Давам пълна подкрепа за институциите и по-специално за прокуратурата и съда за пълното разкриване на делото \"Рекет\", каза той. Пендаровски заяви, че ще използва всички законови средства, за да защити националната сигурност при евентуални опити за нейното нарушаване както отвън, така и от вътре.\r\n\"Тази трудна ситуация поставя на голямо изпитание правовата държава, съответните институции, но и всички нас - отговорните политици. Ако правораздавателните органи избутат нещата докрай, а аз очаквам точно това да стане и по никакъв друг начин, тогава ще докажем, че наистина системата функционира. Това е най-добрият начин за завръщане на доверието на гражданите и цялото общество в разследващите органи. В противен случай има опасност гражданите да загубят доверието във всички политици и държавата\", подчерта Пендаровски.\r\nСпоред него трябва да се търси отговорност и наказание от всички, чиято вина бъде доказана, независимо дали става въпрос за прокурори, политици, бизнесмени или политически партии. ", "date": "2019.08.12", "title": "Пендаровски: Предсрочни избори не са в интерес на Македония"}
{"url": "https://www.actualno.com/haskovo/ognena-stihija-bushuva-v-haskovsko-news_784596.html", "text": "      Голям пожар избухна този следобяд в местност близо до хасковското село Брягово, съобщи Нова телевизия.      Към мястото пътуват автомобили на пожарната. До момента няма информация за ранени.   Огънят се простира на огромна площ, която все още не е изчислена. Огнището, откъдето тръгват пламъците, е само на няколко метра от първите къщи на селото.\r\nМестните жители веднага започнали да гасят пожара, но заради вятъра огънят обхванал близката гора. На мястото има две противопожарни коли. До момента няма информация за ранени.   ", "date": "2019.08.12", "title": "Огнена стихия бушува в Хасковско "}
{"url": "https://www.actualno.com/velikotarnovo/organizirat-festival-bylgarija-obicha-mladite-vyv-veliko-tyrnovo-news_784524.html", "text": "       От 6 до 8 септември 2019 г. в духовната и историческа столица Велико Търново ще се проведе младежки фестивал , насочен към всички младежи, които имат желание да споделят своето мнение и да бъдат част от промяната на обществото. По време на фестивала ще бъде предоставена възможност на младите хора за включване в процесите по разработване на младежките политики, личностно развитие и активна роля в тяхното прилагане, и определяне на нуждите и предизвикателствата пред младото поколение в България, които да бъдат пряка препоръка към публичните власти в рамките на бъдещата Национална стратегия за младежта след 2020 г.       Активните млади хора на възраст от 15 до 29 г. могат да се запишат за участие във фестивала до 15 август 2019 г., като изпратят кратко мотивационно писмо (до 150 думи) и CV характеристика на е-mail: mladejki.festival@gmail.com. Ненавършилите пълнолетие е необходимо да приложат декларация от родител за съгласие за участие. Фестивалът обещава да бъде особено интересен , с изненади, арт инициативи, диалог по важни за младите хора теми, така, че гласът на младежта да бъде чут. Предварителната фестивална програма е както следва:   6 септември – Пристигане и настаняване. Встъпителна сесия. 7 септември – работа по групи, арт-ателиета, концерт. 8 септември – обобщаване и представяне на работата на групите. Отпътуване.     Разходите на участниците (пътни разходи за влак/автобус, хотелско настаняване, храна, материали) са за сметка на проекта.  Събитието се оранизира от сдружение „А-ТЕАМ“ с финансовата подкрепа на Министерството на младежта и спорта чрез Националната програма за изпълнение на младежки дейности по чл. 10 а от Закона за хазарта, по проект с номер НПИМД-Н2-089/2019 г. „Национална кампания за превенция на агресията – Младежки фестивал „БЪЛГАРИЯ ОБИЧА МЛАДИТЕ“ #ЗаЕдно!“. ", "date": "2019.08.12", "title": "Организират фестивал \"България обича младите!“ във Велико Търново"}
{"url": "https://www.actualno.com/ruse/bylgarija-vleze-v-gines-s-naj-dylgo-prepluvano-razstojanie-s-edna-ryka-news_784553.html", "text": "      Русенецът Теодор Цветков официално е член на реномираното британско издание - Книгата на Гинес. Познатият с благотворителните си изяви гражданин записа името си в бляскавия алманах за всевъзможни рекорди, в частност за плуване на 10 км с една ръка.      Това се случи миналото лято - на 24 юни 2018 г. в езерото в лесопарка \"Липник\". Там Теодор плува с благотворителна цел – в подкрепа на фондация \"Александър Русев\", която се занимава с възстановяване чрез плуване на способностите на деца с двигателни проблеми, за изграждане на водно-рехабилитационен център за деца с увреждания. Дистанцията бе преодоляна за 5 часа и 13 минути, а след  акцията събраната сума бе 1450 лева.\r\n\"С екипа ми доказахме, че няма невъзможни неща, като посвещавам рекорда си на всички мечтатели\", написа в официалната си Facebook страница Теодор.\r\nПрипомняме, че през декември 2018 г. в басейна на спортното училище в Русе той преплува 50 км за 16 часа само с ръце. Плуването бе от 16 часа до 8 часа на другия ден и през нощта с Теодор поетапно плуваха и състезатели от местни спортни клубове.  На Богоявление Теодор два пъти е вадил кръста от река Дунав край Русе и веднъж от река Вардар край Гевгелия в Северна Македония.\r\nТази година от 31 май до 22 юни при поредната си благотворителна инициатива той преплува  30 езера в страната в подкрепа на фондация \"Нана Гладуиш – една от 8\". ", "date": "2019.08.12", "title": "България влезе в Гинес с най-дълго преплувано разстояние с една ръка"}
{"url": "https://www.actualno.com/balkani/poveche-ot-17-000-chujdenci-rabotjat-v-turizma-v-hyrvatija-news_784512.html", "text": "      По информация на Министерството на вътрешните работи на Хърватия, в момента в страната в областта на туризма работят 17381 чужденци, а най-голям брой разрешителни са издадени на граждани от Босна и Херцеговина. През този сезон в хърватския са ангажирани 6262 бошняци, съобщава МИА.      За граждани на Сърбия са издадени 5982 разрешителни, а на Македония – 2791, предаде БГНЕС.   Легални служители в туристическия бранш в Хърватия са 553 граждани на Косово, 432 украинци, 247 черногорци, 227 граждани на Албания, 121 тайландци и 117 индийци.\r\nСпоред публикации в хърватските медии, броят на работещите в Хърватия чужденци е много по-голям от броя на издадените разрешителни за работа.   ", "date": "2019.08.12", "title": "Повече от 17 000 чужденци работят в туризма в Хърватия "}
{"url": "https://www.actualno.com/politics/jordanka-fandykova-trygva-s-nov-ekip-ako-se-kandidatira-za-kmet-news_784561.html", "text": "      Ако се кандидатирам за кмет на София - решението си ще обявя през септември. Ще изляза с нови идеи, с обновен екип, с достатъчно опит и с енергия. Това каза кметът на София Йорданка Фандъкова, след като провери ремонтните дейности на ул. „Каменоделска“, предаде БГНЕС.      Градоначалникът добави, че са много важни, за да се продължи развитието на София. \"Предстоят изключително важни избори за развитието на града и за продължаване промяната на града. Сериозно се подготвяме. Моето лично решение ще взема и ще обявя през септември\", каза тя.   Фандъкова опроверга слуховете, че била уморена. „Чувам непрекъснато и чета, че съм била уморена. Искам да успокоя всички - в добро здраве съм и трудно се уморявам. Мен много ме мотивира работата. Не съм се уморила. Имам сила и амбиция да си свърша работата\", поясни Фандъкова и добави, че ежедневно се среща с хората в града и обсъжда проблемите им. Последната ѝ среща е била със жителите на село Кокаляне.\r\n\"Коментирахме проблемите на селото. Там правим нови улици, детска площадка, предстои да предоставим стадиона за ползване на местния спортен клуб. В диалог съм с хората\", подчерта Фандъкова. обяви, че до началото на септември или най-късно до първия учебен ден в града трябва да приключат 15-те големи ремонта, които в момента текат.  \"Строителният сезон е в разгара си. Работим общо на 15 големи обекта на територията на цялата Столична община. Тази година акцент са ни ключови улици и булеварди в кварталите. Един от големите ни обекти е реконструкцията на ул. „Каменоделска“. Проектът е финансиран по ОП „Региони в растеж“ и включва цялостна подмяна на трамвайните релси, настилката, ново осветление, нови тротоари и нови спирконавеси“, обясни Фандъкова и добави, че в момента там се работи интензивно и не вижда липса на работници.\r\nГрадоначалникът подчерта още, че до 15 септември ще бъде освежена маркировката и покрай училищата и детските градини.   Стана ясно още, че акцията по бутане на незаконни постройки в „Захарна фабрика“ преминава без напрежение и съпротива от страна на жителите. „Това не е първото събаряне. Не вдигаме много шум при такива ситуации, защото това предизвиква напрежение. Спокойно се работи от сутринта. Предварително е направена е подготовката. Имаме съдействие на всички институции“, обясни тя и призова всички кметове да се освободят от незаконните постройки.     ", "date": "2019.08.12", "title": "Йорданка Фандъкова тръгва с нов екип, ако се кандидатира за кмет"}
{"url": "https://www.actualno.com/curious/ucheni-razbiha-absurden-mit-za-chernobil-news_784522.html", "text": "       Туриcтитe, пoceщaвaщи Чeрнoбил, кoитo плaнирaт дa пият вoдкa, зa дa ce „зaщитят oт рaдиaция“, вcъщнocт риcкувaт дa зacтрaшaт мнoгo пoвeчe здрaвeтo cи, прeдупрeдихa мeдицинcки eкcпeрти нa кoнфeрeнция в Мocквa.        , кaзa Нaтaлия Шaндaлa. Тя e зaмecтник-дирeктoр пo нaукaтa и биoмeдицинcкитe тeхнoлoгии във Фeдeрaлния мeдицинcки и биoфизичeн цeнтър в Бурнaзян.   Пoдoбнo твърдeниe oтпрaвя и Влaдимир Клoчкoв. Тoй e глaвeн изcлeдoвaтeл пo рaдиaциoннa бeзoпacнocт в Цeнтърa в Бурнaзян, кoйтo учacтвa в oпeрaциятa пo oвлaдявaнe нa cитуaциятa в Чeрнoбил прeз 1986 г. Cпoрeд нeгo нямa мeдицинcки дoкaзaтeлcтвa, кoитo дa пoкaзвaт, чe вoдкaтa зaщитaвa пo кaкъвтo и билo нaчин тялoтo oт рaдиoaктивния cтрoнций.   Кoнcумaциятa нa aлкoхoл дoвeлa caмo дo рeдицa aвтoмoбилни кaтacтрoфи и други инцидeнти.\r\nМинaлия мeceц укрaинcкият прeзидeнт Вoлoдимир Зeлeнcки пoдпиca укaз зa cъздaвaнeтo нa \"зeлeн кoридoр\" зa учeнитe, иcтoрицитe и туриcтитe, кoитo пoceщaвaт рeгиoнa.   В cрeдaтa нa юли бeшe зaвършeн нoвият caркoфaг, финaнcирaн oт Eврoпeйcкия cъюз. Тoй oбхвaщa cтaрия caркoфaг, пocтрoeн в крaя нa 1986 г., зa дa пoкриe рaзрушeния рeaктoр нoмeр чeтири и дa прeдoтврaти изхвърлянeтo нa нoви дoзи cмъртoнocнa рaдиaция.     ", "date": "2019.08.12", "title": "Учени разбиха абсурден мит за Чернобил"}
{"url": "https://www.actualno.com/burgas/turisticheski-kompleks-ostrov-sveta-anastasija-se-gotvi-za-hristijanskija-praznik-goljama-bogorodica-news_784569.html", "text": "      Единственият обитаем остров по българското Черноморие празнува на 15 август. \"Света Анастасия\", която е патрон на това място се чества на 22 декември, но за официален празник е приет денят Успение на Пресвета Богородица.      Организаторите са се постарали всички,  които ще присъстват да се чувстват добре на острова и затова ще ги удостоят с островитянско посрещане и музика на живо.   Духовни лица ще отслужат водосвет по случай Голяма Богородица, след което ще се състои традиционното островно хоро с участието на ансамбъл \"Странджа\".\r\nВсички дошли на острова ще могат да опитат пресни миди изпечени на тенекия и извадени от естествената местна ферма. За духовната храна ще се погрижат автори, които са членове на бургаската писателска общност \"Часът на поета\". Археолози  ще запознаят децата с историята на остров „Света Анастасия“, чрез игри и експерименти. Приключението за малките посетители на острова се нарича \"Щурата лаборатория\".  Празничният ден ще завърши със спектакъла \"Уестсайдска история - любовта на Мария и Тони\". Началото на музикалното представление е 21:00 часа. ", "date": "2019.08.12", "title": "Туристически комплекс \"Остров Света Анастасия\" се готви за  християнския празник Голяма Богородица"}
{"url": "https://www.actualno.com/showbusiness/bnt-svalja-stani-bogat-news_784566.html", "text": "      Едно от най-успешните предавания в ефира на Българската национална телевизия (БНТ) слиза от екран. \"Стани богат\" е прекратено, но ще бъдат излъчени оставащи по договор и вече заснети броеве на предаването\", уточняват от телевизията в писмо, изпратено до медиите.      \"Бързо, лесно, вкусно\" ще продължи излъчванията си при намалена наполовина цена за реализация на 1 брой от предаването\", посочват от медията и отбелязват още, че \"предаването „Спортисимо“ е прекратено и няма да има повече излъчвания\".   Припомняме, че в началото на юли Съветът за електронни медии (СЕМ) избра Емил Кошлуков за генерален директор на обществената телевизия.    ", "date": "2019.08.12", "title": "БНТ сваля \"Стани богат\""}
{"url": "https://www.actualno.com/cars/nov-tip-spirachen-disk-predlaga-universitetyt-v-shtutgart-news_784572.html", "text": "      Концепция за нов тип спирачен диск на университета в Щутгарт скоро може да влезе в производство. Тези спирачки имат три предимства, според Института за технология на производство на керамични компоненти (IFKB),      Предимствата са, че са особено леки, показват по-добро спирачно поведение и са по-екологични, следователно могат да са особено привлекателни за електрическите превозни средства. Понастоящем употребата им в серийните автомобили се тества с немски автомобилен производител, пише Auto-press.   Особеността на новите спирачни дискове е в керамичното им покритие. \"Повече от 50 процента от частиците, отделяни от превозните средства, идват не от изпускателната система, а от износването на гумите и спирачките\", обяснява ръководителят на проекта Септимиу Попа. Това износване на спирачките може да бъде намалено от специалното керамично покритие.\r\nВ същото време изследователите успяха да оптимизират работата на спирачките. По-конкретно, това означава че при спиране, благодарение на термично разпръснатото керамично покритие, няма промяна в качеството на спиране в зависимост от температурата. Леките спирачни дискове също са много интересни за бъдещи хибридни и чисто електрически превозни средства.  Поради възстановяването /рекуперацията/ на спирачната енергия при тях механичната им спирачка се използва по-рядко. Конвенционалните спирачни дискове имат склонност към изразени корозионни ефекти, което може да доведе до критично за безопасността увреждане на спирачната функция.\r\nТози проблем е напълно решен от устойчивата на корозия керамична повърхност. Лекият конструктивен аспект също е много важен както за състезания, така и при нормалните автомобили. ", "date": "2019.08.12", "title": "Нов тип спирачен диск предлага университетът в Щутгарт "}
{"url": "https://www.actualno.com/burgas/unikalni-kadri-i-fakti-za-jivota-na-hudojnika-georgi-baev-v-premieren-film-news_784547.html", "text": "      Филм на поета Недялко Йорданов, посветен на художника Георги Баев, ще може да види тази вечер публиката в Бургас. Заглавието на лентата е \"Джурлата\" – псевдонимът, с който е бил известен художникът. Филмът показва уникални кадри заснети преди повече от 30 години от Недялко Йорданов в ателието на художника. Това става в един тежък за него момент, когато ателието му е подпалено, а голяма част от картините са изгорели.      Зрителите ще чуят откровенията на Георги Баев, които той прави за своя живот, за изкуството, битките и за голямото признание от ценителите на платната му по целия свят.    разговаря с Мартина Чачевска, която е режисьор на филма: \"Работя отдавна с Недялко Йорданов, направихме много филми в телевизия Скат. Той разполага с наистина уникални кадри и богат архив. Филмът стана бързо, защото суровият материал не беше много, но всичко е изключително интересно. Това е едно интервю, което Недялко Йорданов взима от художника Георги Баев, в момент, в който той загубва в пожар 250 от картините си. Зрителите ще научат интересни факти от живота на художника, за студентските му години, за неговата непримиримост и избухливост на моменти, какви професии е практикувал, за това, че е обичал да играе футбол, как е бил уволняван и още много факти за бурния му живот и неща които не се знаят\".\r\nТежка рана остава за Баев загубата на неговите рисунки и картини при пожара на ателието, но въпреки всичко художникът запазва своя оптимизъм и се опитва от старите картини да направи колажи, за да продължат да живеят. \"Филмът показва живота на един смел, борбен и много талантлив човек, това е филма. Но посетителите на премиерата ще видят с каква скромност Баев говори за себе си, въпреки огромния си талант, трудолюбие и световно признание\", добавя Мартина Чачевска.  Премиерата на филма \"Джурлата\"е тази вечер в Държавен куклен театър Бургас от 19.30 часа, а входът е свободен. ", "date": "2019.08.12", "title": "Уникални кадри и факти за живота на художника Георги Баев в премиерен филм"}
{"url": "https://www.actualno.com/society/sled-falita-na-olimpik-oshte-ne-e-jasno-koga-horata-shte-poluchat-parite-si-news_784591.html", "text": "      На 30 юли съдът в Никозия започна ликвидацията на кипърския застраховател “Олимпик”, който миналия август остави близо 200 хил. шофьори в България без полици ”.      Решението идва близо година след обявяването в несъстоятелност и след проточване на делата повече от 11 месеца, . \r\nНа 12 септември беше първото заседание, като в края на годината вече имаше 9, но заради оспорване на процедурата, смяна на адвокати и представяне на допълнителни доказателства се проточи във времето.\r\nНа последното заседание съдът назначи двама постоянни ликвидатори. Това са досегашният временен Павлос Накузи и официален представител на Република Кипър. Решението за откриване на производството за ликвидация трябва да бъде публикувано в официалния вестник на Кипър и този на Европейския съюз.  След решението за старт на ликвидацията идва и логичният въпрос кога хората, които имаха полици, които бяха прекратени предсрочно, ще получат парите си.\r\nВеднага след образуване на производството по ликвидация се очаква ликвидаторите да уведомят индивидуално и писмено всички известни кредитори на Olympic Insurance Co. В това число и в България.   За тези, които имат застрахователни вземания - предявени претенции или платени премии, Накузи и колегата му трябва да обявят сроковете, които да се спазват, както и санкциите за нарушенията им.    Трябва да са включени и ведомствата, оправомощени да получат предявяването на вземане. Ликвидаторите трябва да разпишат и действието на производството за ликвидация за застрахователните договори и датата, на която се преустановява действието им.\r\nОчаква се на кредиторите да се предостави и формуляр за предявяване на вземането.\r\nВажно уточнение е, че той може да бъде предявен от българските кредитори на застрахователя на български език. “Вземанията на всички кредитори следва да се третират без дискриминация”, посочват от финансовия регулатор.\r\nАко вече е заявено вземането в българския клон на “Олимпик”, не е необходимо да се предприемат допълнителни действия. “Нужно е да се изчака за индивидуалната и писмената обратна връзка от назначените ликвидатори по предявеното вземане”, съветват експертите.   Ако още не е предявено искане за възстановяване на средства от “Олимпик”, това трябва да бъде направено, за да бъде включено към масата на несъстоятелността на застрахователя. Как да се случи това - предстои ликвидаторите да дадат указания. Именно те трябва да оповестят и реда за предявяване на вземанията, както и да укажат на заинтересованите лица какви действия да предприемат в тази връзка.   Експертите предупреждават, че на дружеството и удовлетворяването на вземанията се очаква да отнемат време. Включително и тези по изплащане на обезщетенията по застрахователните договори на “Олимпик”.\r\nКонкретен срок за удовлетворяване на вземанията не може да бъде поставен към днешна дата, тъй като той зависи изцяло от действията на ликвидаторите и е напълно в техните правомощия, посочват от Комисията за финансов надзор.\r\nПредстои ликвидаторите да уточнят активите на застрахователя и тяхната достатъчност. Те трябва да установят предявените вземания на кредиторите, да преценят тяхната основателност и да определят размера им и едва след като са приключени всички процедури в производството по ликвидация, да пристъпят към удовлетворяване на кредиторите, съобразно масата на несъстоятелността.\r\nБългария ще плати обезщетенията на засегнатите, като парите трябва да се дадат през Гаранционния фонд. Той е подписал споразумение с аналогичната структура в Кипър. Изплащането на полиците ще стане след приключването на делото. Средствата, които “Олимпик” трябва да върне по предварително прекратените полици, възлизат на 9,3 млн. лв.    Обезщетенията по автополица - над 2,57 млрд. лв. За първите 6 месеца на годината претенциите по “Гражданска отговорност” за леките автомобили и товарните до 5 тона надвишават 2,57 млрд. лв., показва статистика на Комисията за финансов надзор за очаквания размер на плащанията по полицата. Претенциите за имуществени вреди се очаква да бъдат в размер на 1,05 млрд. лв. За възникнали болки и страдания, които се водят неимуществени вреди, плащанията са достигнали 1,52 млрд. лв.\r\nОчакваният размер на неизплатените претенции за имуществени вреди за автомобили е 176,7 млн. лв., а при неимуществените - 555,6 млн. лв. Размерът на предявените, но неизплатени имуществени претенции към края на юни е 97,6 млн. лв., а за болки и страдания - 336,2 млн. лв.\r\nПри възникналите, но непредявени претенции към края на първите 6 месеца очакваният размер за имуществени вреди е 80,9 млн. лв., а при неимуществените е 259,2 млн. лв.\r\nОбщо за всички категории превозни средства очакваният размер на плащането е 3,47 млрд. лв., а данните показват, че над две трети от претенциите са за леки коли. ", "date": "2019.08.12", "title": "След фалита на \"Олимпик\": Още  не е ясно кога хората ще получат парите си"}
{"url": "https://www.actualno.com/varna/obshtina-varna-shte-dade-pochti-1-mln-lv-za-sistema-za-ranno-preduprejdenie-ot-navodnenija-news_784586.html", "text": "      Морската ни столица ще има система за ранно предупреждение и превенция на риска от наводнения чрез непрекъснат мониторинг на водите на територията на града, съобщава кореспондентът на .      В тази връзка Общината търси изпълнител за изграждане и въвеждане в експлоатация на системата. Вече е обявена и обществена поръчка, стойността на която е до 800 000 лв. без ДДС (960 хил. лв. с ДДС).   Става ясно, че избраният изпълнител ще трябва да закупи абонамент за облачна софтуерна платформа, покупка, доставка и монтаж на необходимото хардуерно оборудване, както и да осигури гаранционна поддръжка на цялостната система. След като бъде сключен договор, до 3 месеца ще трябва да започне изпълнението на поръчката и въвеждането в експлоатация на системата. Гаранционният срок за поддръжка ще е 36 месеца от датата на подписване. ", "date": "2019.08.12", "title": "Община Варна ще даде почти 1 млн. лв. за система за ранно предупреждение от наводнения"}
{"url": "https://www.actualno.com/art/skulpturi-s-dyh-na-shampansko-news_784482.html", "text": "      В темата \"Рокля\" скулпторът Живко Седларски работи вече единадесета година. Творбите му пресъздават финеса, нежността и очарованието на жената, облечена в рокля. Често в скулптурите му виждаме роклята, а жената остава невидима. Но тя винаги се усеща като присъствие, настроение и характер. Така е и с „пенливите рокли”, сътворени от българския художник, който живее във Франция. Вдъхновени от шампанското, те ни разказват за жената в миговете, когато е весела и щастлива, омаяна от пенливото вино.      Оригиналът на скулптурата „Пенлива рокля” днес се намира в Бон (Beaune) - градче в сърцето на френския регион Бургундия, известен с неустоимото си вино. Творбата тематично допълва интериора на централата на международния конкурс за вина „Феминализ”.\r\nВисоката над 2 метра скулптура на жена в позлатена рокля с релеф на балончета е обсипана с над 2200 капсули от шампанско. Създадена е за десетото юбилейно издание на престижния винен конкурс през 2016 година. Във „Феминализ” вината се оценяват само от жени – професионалисти в лозаро-винарския сектор. В това издание на конкурса 700 дегустаторки оценяват близо 4000 вина от цял свят. По време на дегустацията българският скулптор представя изложба със свои творби, включително изработената специално за случая „Пенлива рокля”.\r\nИдеята си скулптурата да бъде покрита с капачки от шампанско (капсулите, които държат корковата тапа на бутилките с пенливо вино) авторът предлага, още когато получава поръчката да изработи творбата. Капсулите от шампанско са ценни за колекционерите и стойността им варира от  50 цента до 50 евро броят. Чрез винопроизводители, участващи в конкурса, необходимият за скулптурата брой  капсули от шампанско –  над 2200 е осигурен.     Формата на роклята идва в процеса на работата по творбата, разказва Живко Седларски.\r\n„Идеята за формата се  роди спонтанно от същността на шампанското – пенливо вино с много балончета. От там дойде пяната, която да оформи бъдещата рокля. След конкурса скулптурата остана в централата на „Феминализ” в Бон.  Град, популярен със своето вино. Тъй като производителите на шампанско нямат достатъчно масиви, изкупуват бяло вино от този край, а след това го състаряват в изби под земята, които се намират в тунели, прокопани във варовикови скали”.\r\nСлед откупуването на оригиналната скулптура, авторът й прави нейни варианти, както и малка пластика на фигурата. Заедно с макетите и проектите, предшестващи оригинала се оформя цяла серия „пенливи рокли”.    „ Една игра в тази тема, с няколко различни формата, защото при една скулптура от 15 до 20  см. трактовката е една, при половин метър друга, а при метър – два съвсем различна. За страничния наблюдател това са различни фигури, за мен са част от търсенето на една единствена”, пояснява творецът.\r\n„Пенливи рокли” с дъх на шампанско днес има във Франция, Швейцария и България. Много от тях са участвали и в изложби.   За жената в пенлива рокля Живко Седларски казва: „Тя е весела. А една весела жена танцува, играе, развеселява”.\r\nПроизведенията на българския скулптор красят паркове, замъци, търговски центрове, площади, училища, музеи и галерии в целия свят. Негови монументални скулптури има във Франция, Белгия, Германия, Испания, Швейцария, САЩ, Ливан, Китай и други страни.\r\nЖивко Седларски живее и твори във Франция от 1991 година. Работи в областта на монументалната скулптура и малката пластика. Негова запазена марка са скулптурите на женски фигури в „метални рокли”, изваяни от месинг, неръждаема стомана, бронз.   Емблематичната за автора скулптура „Rainbow in the dark” е атракция в замъка Bois Guy във Франция. Монументалните творби „Woman on the Bike” и “Skating Women” красят езерото Тайху в град Суджоу, Китай. У нас на открито могат да се видят две от ефектните му скулптури на рокли - „Рокля Сирена” пред Гранд хотел Поморие и „Танцуваща по вълните” в парк „Изгрев” в Бургас.\r\nТворецът е популярен и с новаторските си творби, изработени от арматурно желязо. Изваждайки желязото от бетона, скулпторът го превръща в произведение на изкуството, давайки му нова естетическа роля. Сътворените с тази техника творби са ефирни, пълни с въздух и пространство, а през тях прозират сградите и природата, които ги заобикалят.   Освен с ефектните си женски силуети в метални рокли, скулпторът Живко Седларски е популярен и със забележителните си дървета от стомана. Те са над 80, като някои от тях достигат височина 7 метра.\r\nАвтор е на релефа на Христо Ботев на фасадата на Български Културен Институт rue Boëtie в Париж. Негово дело е и високата над 3,6 метра бронзова скулптура “ Майката” в Карлово.\r\nЖивко Седларски е роден през 1958 г. в гр. Елхово.  Първият досег с изкуството получава в ателието на баща си – полк. Кольо Седларски, ръководител на Студиото на военните художници в България.\r\nПрез 1977 г. завършва Техникума по керамика и стъкло в София, а през 1989 г.  Националната художествена академия. Две години посещава курсове по анатомия в Медицинска академия при проф. Павлов. Специализирал е скулптура в Художествената академия в Берлин, Германия.\r\nВижте някои от творбите в  ", "date": "2019.08.12", "title": "Скулптури с дъх на шампанско"}
{"url": "https://www.actualno.com/society/ot-ndk-otgovoriha-na-sdrujenie-zograf-podgotvjame-se-za-novija-sezon-news_784595.html", "text": "      \"Във връзка с разпространена до медиите позиция на Сдружение „Зограф”, в която се твърди, че , заявяваме следното: през месец август НДК подготвя активната си програма през новия сезон\". Това заявяват от мениджмънта на Националния дворец на културата (НДК) в писмо, изпратено до медиите.      \"Театър \"Азарян\" извършва логистични, технически и комуникационни дейности във връзка с турнетата и гостуванията на спектакли от своята програма на големите извънстолични фестивали. На 2 септември спектакълът „Чехов по три” гостува на Празниците на изкуствата „Аполония”, а на 18 септември спектакълът „Апарт” гостува на театралния фестивал „Сцена на кръстопът” в Пловдив. Отделно в ход са репетициите на няколко премиерни заглавия през новия сезон.\r\nДНК пространство за съвременен танц и пърформанс е домакин през август на поредица от творчески резиденции, които ще се превърнат в спектакли от програмата му през есента.\r\nЕкипът на Национален център на книгата и Литературен клуб „Перото”, заедно с журито на тазгодишното издание на литературните награди „Перото”, извършва селекция и оценка на творбите, а екипът на Артгалерията на НДК подготвя осем изложби, които ценителите на художественото изкуство могат да проследят от 10 септември до края на годината\", посочват още НДК.     \"Междувременно тече активна подготовка на старта през септември на рекламните и комуникационни кампании на двата големи фестивала на НДК – Киномания и Новогодишен музикален фестивал, които тази година навършват 33 години.\r\nПаралелно с всичко това се извършва техническата, логистична и административна дейност по всички събития от програмата, които НДК не продуцира, но е техен домакин.\r\nПреди броени дни завърши тестовият период на лятна сцена НДК, чиято цел е именно да “изнесе” на открито част от културната програма на Двореца по време на летните месеци. На лятната си сцена НДК проведе поредица от разнообразни събития, сред които такива в подкрепа на социални каузи, концерти, международен фолклорен фестивал, балет под звездите, лятно кино, както и корпоративни събития. НДК отчита като успешно тестването и разработването на лятната си сцена и възнамерява догодина да я позиционирана в парка зад Двореца за цялото лято, като доусъвършенства функционалностите ѝ и удобствата за публиката\", завършва позицията на ръководството на НДК.      ", "date": "2019.08.12", "title": "От НДК отговориха на сдружение \"Зограф\": Подготвяме се за новия сезон"}
{"url": "https://www.actualno.com/burgas/atanasovskoto-ezero-praznuva-rojden-den-i-cherpi-s-luga-news_784450.html", "text": "      Атанасовското езеро край Бургас празнува 39 от създаването си. Датата, на която морската лагуна е обявена за резерват, е избрана за празника. Рожденият ден ще се проведе на мястото наречено \"Симбиотично\", което се намира на пътя за бургаските солници.      По повод празника и проявите посветени на него, Actualno.com разговаря с Радостина Ценова от Българска фондация “Биоразнообразие“: „На 20 годишнината на резервата започнахме да отбелязваме всяка година рождения ден. Това е датата, на която е излязла заповедта и той е обявен на резерват „Атанасовско езеро“. Нашето езеро е много специално и затова през целия месец ще има фестивали, бригади и други прояви. Идват нови хора и стари приятели. Сега работим по проекта „Лагуната на живота\" посветен на  опазване на Атанасовско езеро. Симбиотично е едно пространство, което отвори врати за посетители преди две години. Превърнахме една солничарска барака в музей за езерото.“    Малко хора знаят, че част от Атанасовско езеро са басейните с луга и кал, станали особено популярни през последните години. Мястото се посещава от хора от целия свят, заради лечебните си свойства. Това е поводът на рождения ден да се проведе арт пърформанс, който ще бъде заснет в басейн с луга. Ще има музика, торта и чаша вино за всеки, който иска да участва.  Различни видове птици избират езерото за свой дом. Едни от екзотичните обитатели са птиците фламинго. Те все по-често са гости на Атанасовското езерото. Първите една-две птици са забелязани преди 15 години, а миналата есен те са станали 166.\r\nПроявите посветени на резервата ще продължат през целия месец август. Следващата неделя ще има концерт, а целта е да се съберат колкото се може повече приятели на езерото.    ", "date": "2019.08.12", "title": "Атанасовското езеро празнува рожден ден и черпи с луга"}
{"url": "https://www.actualno.com/actualno/paralelnata-nerealnost-news_784478.html", "text": "      Не знам дали (вече) се интересувате от новини, минаващи по т.нар. големи български медии, предимно телевизии. Откровено казано, ако не се занимавах с тази професия – не знам още колко време, и аз щях да спра да се интересувам. Не за друго, а защото упорито се опитват да ни натрапят някаква реалност, която не съществува.      Само в края на миналата седмица имаше две изключително скандални новини, които така и не намериха развитие във фокус на общественото внимание. Първата – че с написване на две-три думи и символи в Google можеш , сякаш си им администратор. Буквално можеш! И това не е никакво хакерство, не е \"ама тези институции са жертва\", по г-н Иван Гешев, канещ се да става следващ главен прокурор и защитаващ с тази теза НАП за хакерската атака срещу Приходната агенция. Жертви са, но на друго – на безпределна липса на сиво вещество! Тази липса пречи в България да има каквото и да е, което можем да опишем с думичката \"държавност\". Тя ще попречи накрая и на държавните тарикати, които си мислят, че може вечно да я карат така.   Всъщност, все повече се натрапва усещането, че \"държавата\" съществува само за да преразпределя спечеленото от мнозинството в полза на малцинството, като междувременно немного успешно се прави, че се грижи за интересите на мнозинството. Тук е мястото и на втората новина – че веднъж годишно , където имаме сметка, за да ни видят ние ли сме, не сме ли. А ако си проявил достатъчно разум да разпределиш парите си на няколко места, за да не тичаш в някой хубав ден както беше с КТБ, тогава обикаляш навсякъде! Тази велика предпазна мярка срещу прането на пари още не е приета, но натам върви. Представям си сега значи как , който има декларирани 4 отделни сметки за общо няколко милиона лева, ще ходи да го видят той ли е, не е ли – че ако не е той, КОЙ ли е ... може пък да ходи повече от веднъж - че току виж заминали още едни милиони ...\r\nТа по тези две теми някой извън обичайните вече заподозрени в интернет да реши да поговори, да вдигне шум? Защото те ни засягат всички, всички до един – за разлика от явно частни случаи на поредната катастрофа някъде си. Щом обаче ни засягат всички, значи засягат и няКОЙ, който може да ни изпляска през устата и нас, тъй като искаме да говорим. И затова минаваме така, паралелно. Докато накрая не ни минат и нас – тогава обаче ще е прекалено късно, защото сме си спинкали в паралелната (не)реалност!   Автор:   ", "date": "2019.08.12", "title": "Паралелната (не)реалност"}
{"url": "https://www.actualno.com/plovdiv/poreden-pojar-v-ekozavoda-v-shishmanci-ima-risk-ot-obgazjavane-news_784485.html", "text": "      Тази нощ, в 01:00 часа е получен сигнал за пореден пожар в Екозавода в село Шишманци, община Раковски.      РИОСВ – Пловдив следи ситуацията и показателите на въздуха и ще  информира обществеността за развитието на ситуацията. Жителите на селото  са посъветвани да не пускат малките деца навън.   Обектът носи името \"Депо за неопасни отпадъци и Инсталация за биологично  разграждане по закрит способ\", но на практика за пореден път в него  избухва пожар и черни облаци дим се разнасят над Шишманци и близките  села.\r\nТри екипа пожарникари от Пловдив локализират огъня, който се е разгорял на източния скат на депото. Екип от Регионалната инспекция по околната среда и водите – Пловдив (РИОСВ – Пловдив) и Регионалната лаборатория – Пловдив към ИАОС се е отзовал незабавно на място.  В обедните часове пожарът е локализиран върху 1 дка, възможно е задимяване на магистрала \"Тракия\" в участъка. ", "date": "2019.08.12", "title": "Пореден пожар в екозавода в Шишманци, има риск от обгазяване"}
{"url": "https://www.actualno.com/ruse/svinefermite-v-nikolovo-i-bryshlen-obezzarazjavat-praznite-si-obekti-news_784487.html", "text": "      След умъртвяването и загробването на хиляди животни започна дезинфекцията в свинекомплексите в русенските села Николово и Бръшлен, съобщиха от Областната дирекция по безопасност на храните.      Обеззаразяването се извършва от специализирана фирма. Това е процес, при който се редуцира броя на патогенните микроорганизми (бактерии, микобактерии, вируси, фунги) върху различни обекти на външната среда.   Дейностите ще продължат около 10 дни, след което фермите допълнително ще трябва да дезинфекцират помещенията си и цялото оборудване, което ще продължи около 2-3 месеца. Борбата за ограничаване разпространението на африканската чума в областта доведе до унищожаване в свинекомплексите досега на над 80 000 прасета.\r\nЗа пресичане пътя на заразата, на ГКПП \"Дунав мост\" автоматизирана система разпръсква дезинфектант и в двете платна, които са разделени за леките и за тежкотоварните автомобили. Ръчно се обеззаразяват мотори, велосипеди, и пешеходци. Личният багаж на влизащите в страната се проверява за нерегламентиран внос на сурово свинско месо.   ", "date": "2019.08.12", "title": "Свинефермите в Николово и Бръшлен обеззаразяват празните си обекти"}
{"url": "https://www.actualno.com/starazagora/proekt-za-patronajna-grija-startira-v-kazanlyk-news_784592.html", "text": "      Проект за патронажна грижа, който спечели община Казанлък по Оперативна програма „Развитие на човешките ресурси“ 2014 - 2020 година, стартира на 1 септември, съобщава кореспондентът на .      Средствата по проекта са 100% безвъзмездна финансова помощ от Европейския социален фонд на Европейския съюз.   По проекта в рамките на една година по два часа на ден ще се предоставят почасови, мобилни, интегрирани здравно-социални услуги на нуждаещи се лица с увреждания и възрастни хора. Чрез осигуряването на пакет от дейности/услуги по домовете от квалифицирани специалисти се цели да се подобрят качеството на живот и възможностите за социално включване. 142-ма души - лица с увреждания и възрастни хора, включително с хронични заболявания и трайни увреждания, ще получат мобилните интегрирани здравно-социални услуги на обща стойност 366 536 лева.\r\nЗа реализацията на проекта ще се назначи персонал за организиране и управление на услугата, приложни специалисти за предоставяне на патронажната грижа, помощен персонал, консултанти и обучители. Ще бъдат купени коли, материали и консумативи и ще се наеме оборудване за обезпечаване на интегрираната услуга, която ще се предоставя според методика, разработена от Министерство на здравеопазването.   ", "date": "2019.08.12", "title": "Проект за патронажна грижа стартира в Казанлък "}
{"url": "https://www.actualno.com/politics/kraj-na-deloto-za-kleveta-sreshtu-elena-joncheva-zaradi-kyshtata-v-barselona-news_784481.html", "text": "      Софийският градски съд (СГС) прекрати гражданското дело за клевета, заведено от собственика на тенис клуб \"Банкя\" Иван Саздов срещу Елена Йончева.      Припомняме, че делото беше заведено през май тази година, заради т.нар. къща в Барселона, свързвана с премиера Бойко Борисов. , че Йончева го е намесила в случая, за да си прави реклама и да спечели достатъчно гласове, за да стане евродепутат. Той обяви за клевета твърдение на Йончева, че купил въпросната къща в Барселона в полза на Борисов и че има офшорка, в която превел 1,7 млн. евро.   Делото се прекратява, защото Саздов не е платил в срок държавната такса от 40 000 лв., явяващи се 4% от стойността на иска - т.е. 1 000 000 лева. След изтичане на законовия срок за обжалване, определението за прекратяване на делото е влязло в сила.\r\nПрипомнете си подробности за историята в !   ", "date": "2019.08.12", "title": "Край на делото за клевета срещу Елена Йончева заради \"къщата в Барселона\""}
{"url": "https://www.actualno.com/business/ekspert-prekrasna-godina-za-chernomorieto-po-evtino-po-malko-hora-no-dovolni-news_784463.html", "text": "       Имаме една прекрасна година, защото това е година, в която са намалени цените на хотелите по Черноморието през август - удоволствие, има по-малко туристи, по-добро обслужване - т.е. в момента създаваме доволни клиенти. Това е здравословна криза и догодина ще имаме повече туристи по Черноморието . Това заяви Румен Драганов, председател на Института за анализи и оценки в туризма, като обобщи: Хубаво е, че туристите са малко, за да се научим как се прави бизнес.      Драганов не пропусна да се похвали, че председателстваната от него организация е \"към УНИБИТ\" (Университета по библиотекознание и информационни технологии). Припомняме, че едно от лицата на УНИБИТ е . Той е по-известен с прякора си Митьо Гестапото. Прякорът му идва от времето, когато е началник на Шести отдел (\"Корупция и контрол на структурите на МВР и БКП\") в Шесто управление (\"Борба с идеологическата диверсия\") на Държавна сигурност (ДС). От 1991 до 1996 г. Иванов е вицепрезидент на \"Мултигруп\". Иванов преподава дисциплината \"Духовенство и лидерство\" в УНИБИТ.   Цялата ситуация на Черноморието Румен Драганов я описа като \"гигантски маркетингов експеримент (феномен)\". По думите му, хотелите са пълни през август, идвали хората, \"хвърлят парите като фризбита, плащат\" . \"Оказва се, че ние имаме доста платежоспособна публика, която дори не се замисля какво да плати. Ние тук сме някакви сиромахомили - гледам, че голяма част от хотелиерите ... някакви ниски цени, не плащат на персонала, пък нямат персонал и са объркали цялата схема\", изказа гледната си точка експертът, докато подчертаваше, че имало места с по 70 лева за два чадъра и шезлонг, а по хотелски плажове същото струвало 40 лева, а не например 170 лева, след като били правени инвестиции за съответната база. Защо не се прави разлика между качество, е тезата му.\r\nАнализаторът каза и, че до края на юли в България били влезли 91 000 туристи повече, но не уточни колко от тях са минали транзит към друга дестинация – например Гърция. Вместо това Драганов смята, че на Черноморието има по-малко туристи, тъй като то има репутация на претъпкано място, няма и необходимото качество на обслужване. И подчерта, че сме създали недоволни туристи в последните 3 години. Цялото описание касаеше чуждестранните туристи.  Не броим българите като туристи, на Черноморието има предимно българи, които не са статистика за туристическия ни продукт, уточни Драганов.\r\nДокато признаваше, че в Бургаско и Варненско има спад от 15-18% на годишна база на туристите (43 000 – 55 000 души по-малко), Драганов каза и, че при професионално работещите хотели, които работят с чужди туроперотири, заетостта в момента се движи около 105-108%.  \"И това е прекрасното в тази година, че ще се появят предприемачи, които мислят интензивно и ще създадат продукт, който ще е конкурентоспособен\", обобщи експертът. Той беше категоричен, че не може държавата да помага за наем на чартъри, защото това ще е нерегламентирана държавна помощ.   Дали така в розовото виждат нещата и занимаващи се с хотелиерски бизнес на Черноморието - !     ", "date": "2019.08.12", "title": "Експерт: Прекрасна година за Черноморието - по-евтино, по-малко хора, но доволни"}
{"url": "https://www.actualno.com/viewpoint/prasetata-ne-bili-izbivani-a-samo-umyrtvjavani-news_784488.html", "text": "      Много би ви харесал, ако сте изпуснали, оправният начин на зам.-министърът на земеделието Янко Иванов да говори по проблемите с африканската чума. Разговорът в бТВ и не остави съмнение за това, че всички важни решения по министерства и БАБХ-ове се вземат от хора, които могат да ги обяснят добре.      Първото забележитлено изказване бе препоръка към кметовете да организират избиването на прасетата по места без много да протакат. Някои от тях, заяви Иванов, са яхнали вълната на популизма (дотук всички разбираме), но после, ако продължавали, щяло \"да се види кой е влязъл във водата гол\" - заяви зам.-министърът.\r\nТук вече започна да става ясно, че отново имаме продължител на една вече дълга линвгистична традиция, чиито класици са Цветанов и Дани Кирилов, а сега вече напира и трето свежо попълнение. Какво значи \"да се види кой е влязъл във водата гол\"? От една страна, това, че е казано със заканителен тон, предполага, че става дума за някакво нарушение, за безсрамно лъсване на някакви факти, нещо като \"царят е гол\". Но от друга, съгласете се, едва ли има човек, който принципно да не влиза във водата гол и да не е убеден в закономерността на събличането си преди да се намокри. Дали ще е баня, или море, или река, човек просто се съблича преди да влезе във водата и си влиза гол-голеничък. Това се прави хем за собствено удоволствие, хем понеже никой не би искал водата да измокри дрехите му, които после ще вероятно ще му трябват, за да не ходи гол - ето това вече би било скандално - по улиците.\r\nНо ще кажете, че ние се заяждаме на дребно, което засега е така, но гледай какво става после.  Зам.-министър Иванов за втори път се оказа особено чувствителен на езиково ниво. Когато водещата му каза, че масово се избиват прасета, той свръхнастоятелно я поправи и каза така: \"Ние не ги избиваме, а ги умъртвяваме\". \r\nТук вече става твърде, твърде интересно. Човекът е напълно прав. Когато един подивял касапин развъртя ножа по Коледа (бай Генчо от горната махала, всички него викаме, тоя човек е заклал над 2000 прасета), това си е живо избиване. Но когато дойде анонимният чиновник от БАБХ, погали, погали прасето, пък му шибне една спринцовка, тогава вече е друго, това е деликатно умъртвяване. Министър Иванов с такъв галещ тон посочи, че не избиване, а тъкмо за умъртвяване става дума, че в по-чувствителния зрител дори може би се прокрадва надеждата, че умъртвеното прасе по някак си има шанс за спонтанно съживяване, отколкото избитото. Умъртвяват те, умъртвяват, но нещо не са успели като хората, и на другия ден пасеш пак жълъди, докато вече не те и избият за по-сигурно. \r\nА накрая се стигна до финален акорд, който вече внесе такава прямота в разговора, че всичко трябваше да приключи още там.    \"Баба Стоянка за какво ги гледа - за домашен любимец ли? Нали на Нова година пак ще умрат. За да не го направи тя, ще го направят нашите колеги.\"\r\nАргументът, че \"Нали на Нова година пак ще умрат\" е кулминацията на целия начин, по който държавата се справя с африканската чума. Първо, помислих си, че говори за пенсионерите-стопани, но после стана ясно, че - айде стига глупости вече - човекът все пак има предвид прасетата - с това обаче нещата не станаха нито по-добре, нито по-успокоителни. Тоест, какво, изведнъж всички фермери, всички хора на село, просто трябва да се плеснат по главата и да си кажат - ей, верно бе! Нали тъй и тъй на Нова година пак ще умрат, давай още сега, тъкмо по Нова година да не се чудя какво да правя, то си е студено тогава, въобще крайно неподходящ момент за заколване на едно 180-килограмово прасе, когато мога в момента да го заколя още като 70-килограмово прасе и така да имам месо, което да ме изкара до Нова година, пък след Нова година съм приготвил консервите с грах за януари и февруари, че да мине и тая зима както си трябва. И така, когато се чудите как да обясните на някого кому е нужно избиването на всички прасета в държавата, не се морете излишно да обяснявате за чуми, бацили, ваксини и румънски туристи, а наблягайте на \"нали на Нова година пак ще умрат\". Може да се щампова и на специални тениски, които служителите на БАБХ да облекат, обикаляйки страната, за да внасят философско успокоение в животновъдите. \r\nАко не са влезли още във водата голи, де.      ", "date": "2019.08.12", "title": "Прасетата не били избивани - а само умъртвявани..."}
{"url": "https://www.actualno.com/europe/18-nov-sluchaj-sveshtenik-narani-bebe-po-vreme-na-kryshtene-video-news_784498.html", "text": "       Жителка на Ленинградска област, Русия се обърна към полицията, след като 1-годишният ѝ син получил наранявания по време на кръщене.      Обредът е проведен от 55-годишният игумен Фотий със светско име Василий Нечепоренко. Дори, когато майката се опитва да вземе детето свещеникът не го дава и продължава да го потапя грубо. Той дори ѝ направил забележка да не се меси. След обреда детето имало драскотини на шията и рамото.   \"Сега той се страхува панически от всичко и е в истерия\", допълва майката за състоянието на сина си. \r\nВ отговор на обвиненията игуменът казва, че не е виновен:  \"Какво толкова се е случило. Нищо не се е случило. Нямам никаква вина. Това са просто прекалени емоции на майката - тя се оказа не църковен човек и не готова за кръщенето. 26 години служа и винаги се старая да кръщавам по този начин.\"\r\nЕпархията, към която принадлежи е забранила на игумен Фотий да служи за една година. Забранено му е да носи расо, кръст и да дава благословия. Епископ Митрофан се извинил пред родителите за поведението на Фотий. Става ясно, че и преди е имало оплаквания от игумена, съобщава Медуза.ио.          Това не е първият подобен случай, който предизвиква гнева и недоумението на хората. скандалните действия на гръцки владика.    ", "date": "2019.08.12", "title": "(+18) Нов случай: Свещеник нарани бебе по време на кръщене (ВИДЕО)"}
{"url": "https://www.actualno.com/europe/sytrudnichka-v-sajt-za-vyzrastni-pomogna-za-zalavjaneto-na-pedofil-news_784484.html", "text": "      Сътрудничка в сайт за възрастни сигнализирала във френската полиция, след като неин клиент в порно-чата показал снимки, на които имало снимано дете. Полицията задържала насилника, съобщава радиостанция „France Bleu”.      Жената отишла в полицейския участък и разказала, че неин постоянен клиент, с когото общувала по видео-чат, й показал снимки с порнографско съдържание, на които се виждало непълнолетно момиче.   Информацията за въпросния мъж била оскъдна: профил в Skype, името и града, в който живее. Въпреки това силите на реда успели да го открият.\r\nЗа установяване на точното местоположение на насилника се наложила съвместна работа между полицейските управления в два департамента.  При задържането мъжът признал всички факти на сексуално издевателство над 15-годишната си дъщеря, както и за съхранение на снимки и видеоматериали с порнографско съдържание.\r\nМъжът в момента е в затвора, а дъщеря му останала да живее при майка си. ", "date": "2019.08.12", "title": "Сътрудничка в сайт за възрастни помогна за залавянето на педофил "}
{"url": "https://www.actualno.com/politics/npo-obeshtava-da-razkrie-kak-ivan-geshev-ne-e-tyrsil-prisydi-za-sluchai-s-danychni-izmami-news_784398.html", "text": "      2135 – толкова са постигнатите споразумение от прокуратурата по случаи с обвинения за данъчни престъпления от 2000 година насам. Това потвърждава държавното обвинение в отговор на въпрос на Гражданско движение \"Боец\".      В светлината на тази информация, , че има над 100 страници документи, показващи, че бившият ръководител на Специализираната прокуратура и сегашен зам.-главен прокурор Иван Гешев, който е единствен кандидат за следващ главен прокурор, е работил за постигане на споразумения с \"организирани престъпни групи\", включително и по случая \"Наглите\". \" \", твърди \"Боец\".   Според твърдението, зам.-главният прокурор отделял материали от едно дело и ги прехвърлял в други производства, като в крайна сметка се стига до прекратяване на съответния случай. \"Има и конкретни документи как прокурор Иван Гешев, заедно със защитата на обвиняемия моли съда да отмени мярка \"задържане под стража\" на лице с повдигнати обвинения за данъчни измами в особено големи размери\", добавят от \"Боец\".\r\nПрипомняме, че преди над 1 година стана ясно, че сигнал на \"Боец\" за източено без последствия ДДС от 16 млрд. лева. НАП обясни за случая, че това е общият размер на данъчните измами за периода 2000 - 2017 година, а изгубеното от тези схеми ДДС е 5,8 млрд. лева.  От \"Боец\" напомнят, че на 12 септември с искане за оттегляне на кандидатурата на Гешев за главен прокурор. Протестите обаче стартират още на 10 септември – всяка вечер пред Съдебната палата в София.\r\nКакво казаха от Пловдивската адвокатска колегия заради скандалните думи на Иван Гешев относно това, че не е нужно да има разделение на властите и след масовите копипейст декларации на различни прокуратури в подкрепа на Гешев - припомнете си в !    ", "date": "2019.08.12", "title": "НПО обещава да разкрие как Иван Гешев не е търсил присъди за случаи с данъчни измами"}
{"url": "https://www.actualno.com/plovdiv/firma-kojato-asfaltira-pri-snegovalej-shte-stroi-lokalni-pytishta-kraj-plovdiv-asenovgrad-news_784477.html", "text": "      Фирма \"ИСА 2000\" на Юлиян Инджов е била единствен кандидат да изгради локалните пътища край участъка Пловдив-Асеновград. Договорът ѝ с Агенция \"Пътна инфраструктура\" е на стойност 18 млн. лв. с ДДС при обявена прогнозна цена 18,6 млн. лв.      Припомняме, че фирмата стана особено известна след случай на . Инджов, който е част от ръководството на ЦСКА, не видя проблем в това - въпросът е дали !\r\nВторокласният път е основната връзка с летище \"Пловдив\", индустриалния район край града и голямата част от област Смолян. През 2017 година със средства от ОП \"Региони в растеж\" започна реконструкцията на 10-километровия участък, с което отсечката се разшири до автомагистрален габарит. Второто пътно платно е ново, а съществуващото е рехабилитирано.\r\nТогава обаче възникна проблем с локалните пътища. През 2018 година общините Куклен, Родопи и Асеновград представиха на АПИ изготвените идейни проекти за изграждането на локалните платна. С тяхното изграждане ще се осигури безконфликтен достъп към имотите до пътя, край който се разрастват търговски и индустриални обекти. Реконструкцията на отсечката ще осигури бърз транспортен достъп на жителите от общините Куклен и Асеновград и от област Смолян до АМ \"Тракия\".  Планирано е да се изгради и кръгово кръстовище при 14-тия км от отсечката между двата града. То ще замени съществуващото на входа на Пловдив при пресичането с околовръстния път, за да осигури безконфликтно и по-бързо включване на пътуващите от АМ „Тракия“ към Асеновград и Смолян.  Изпълнител отново е фирма „ИСА 2000“ за договор на обща стойност 2 336 169 лв. с ДДС.\r\nСъщата фирма изпълни по договор за над 23 млн. лв. с ДДС и 10-километровия участък между Асеновград и Пловдив. ", "date": "2019.08.12", "title": "Фирма, която асфалтира при снеговалеж, ще строи локални пътища край Пловдив - Асеновград"}
{"url": "https://www.actualno.com/healthy/2300-apteki-sa-svyrzani-veche-kym-sistemata-za-verifikacija-news_784427.html", "text": "      2300 аптеки са свързани вече към системата за верификация, чрез която се извършва цялостна проверка на всички лекарствени продукти с нанесен индивидуален идентификационен код, като по този начин се удостоверява автентичността на лекарствата. Това представлява приблизително 100% от броя на аптеките, които имат договорни отношения с НЗОК (2300) и е около 65% от общия брой на аптеките, които трябва да се свържат със системата (3600), съобщиха от Министерството на здравеопазването.      Системата беше въведена с Директива 2011/62/ЕС и делегиран Регламент (ЕС) 2016/161 на 09 февруари 2019 г. в държавите членки на ЕС. Целта е чрез проверката на автентичността на индивидуалния идентификационен код да се гарантира, че лекарственият продукт е с произход от законен производител и е преминал през законната верига на разпространение. Българската организация за верификация на лекарствата (БОВЛ), е отговорна за създаването, управлението, функционирането и поддържането на националния регистър.   В повечето европейски държави беше въведен стабилизационен период след 9-ти февруари, за да може да се гарантира плавното внедряване на изискванията в аптеките и да не бъде затруднен достъпът на пациентите до необходимите им лекарства. В зависимост от особеностите на всяка държава продължителността му варира. В България беше определен 6-месечен период, който изтече на 9 август т.г. Европейският регламент предвижда санкциите за аптеките, които не са се включили в системата, да бъдат определени в националното законодателство на всяка държава членка. По тази причина в момента Министерството на здравеопазването подготвя промени в Закона за лекарствените продукти в хуманната медицина, които предстои да бъдат публикувани за обществено обсъждане и да бъдат внесени в Народното събрание в началото на новия парламентарен сезон. След приемането и влизането им в сила, ще е налице основание за налагане от страна на Изпълнителната агенция по лекарствата на съответните санкции. Чрез тях ще бъдат уредени и задълженията и действията на участниците в законната верига на доставка на лекарствени продукти при съмнение за фалшифициран лекарствен продукт.\r\nДо влизане в сила на промените в ЗЛПХМ Изпълнителната агенция по лекарствата, при осъществяване на текущия контрол, напомня и прави предписания на обектите, които все още не са се включили към системата. Целта е всички отговорни участници и институции да се включат в този процес, за да се гарантира безопасността на лекарствените продукти.  Данните от периодичните доклади на Европейската организация за верификация през първите 6 месеца показват наличието предимно на технически грешки в системата, свързани основно с допуснати грешки при качването на данните за лекарствените продукти от производителя в Европейския хъб, грешки в кодирането, грешки в настройката на баркод скенерите, допуснати неточности в софтуера и др. ", "date": "2019.08.12", "title": "2300 аптеки са свързани вече към системата за верификация"}
{"url": "https://www.actualno.com/analysis/luksemburg-iska-da-stane-hercogstvoto-na-kanabisa-news_784419.html", "text": "      Люксембург има амбиции да легализира използвания за развлечения и да убеди другите европейски държави да направят същото.      Разбира се, и в момента можете да вземете малко „трева“ в кафенетата на Амстердам или в декриминализираните социални клубове за канабис в Каталуния. Няма да бъдете арестувани за това, че носите няколко грама в страни като Белгия.\r\nЛюксембург обаче иска да стигне по-далеч и да стане първата държава в Европейския съюз, която прави канабиса напълно легален. Министерството на здравеопазването предстои да представи предложение за стартиране на законодателния процес тази есен и целта е той да стане закон в рамките на две години.\r\nАко това се случи, Люксембург ще се присъедини към малък, но нарастващ списък от държави - Канада, Уругвай и 11 американски щата – отменящи действалите в продължения на десетилетия  политики за наркотици, които разглеждаха веществото като забранено и хората влизаха  в затвора за нарушения.  Един от основните защитници е здравният министър Етиен Шнайдер, който посочва здравословните причини като най-важния аргумент. Той каза, че младите хора вече се снабдяват с „трева“ на черния пазар, влизат в контакт с наркодилъри, които предоставят канабис с неизвестно качество и получават достъп до потенциално по-опасни наркотици.\r\n„Тази политика по отношение на наркотиците, която провеждахме през последните 50 години, не работи“, заяви Шнайдер пред „Политико“. „Забраняването на всичко го направи просто по-интересно за младите хора.“\r\nСъгласно законодателството, което ще бъде предложено от Шнайдер и министъра на правосъдието Феликс Браз, Люксембург ще легализира целия пазар на канабис, от издаване на лицензи за производството му до легализиране на потреблението му  в рамките на силно регулирана структура. Ще бъде забранено отглеждането в домашни условия и вероятно би било наложено възрастово ограничение - вероятно 18г. - за закупуване. Шнайдер също предвижда забрана за покупки от неживеещи в херцогството, като начин да се избегне наркотуризъм.     Въпреки тези мерки съседните страни са изнервени. Малте Гьотц, адвокат, специализиран върху пазара на медицински канабис в Германия, заяви, че законът на Люксембург може да доведе до ефекта на домино.\r\n„Социалният натиск ще бъде толкова висок, че ако имате легализация в една от страните-членки на ЕС, скоро това ще бъде обсъдено сериозно в другите държави“, каза той.\r\nСтраните от ЕС също са дълбоко разделени по отношение на канабиса като цяло. Повечето все още се борят с това как да направят медицинския канабис достъпен за пациентите. Ирландия и Франция въведоха само експериментални схеми за медицински канабис тази година - и когато направиха това, техните здравни министри дадоха да се разбере, че това няма да доведе до узаконяване на канабиса за удоволствие. Отношение „без предразсъдъци“    Люксембург позволява медицинският канабис и декриминализира притежаването на малки количества за развлекателна употреба. Купуването, продажбата и отглеждането остават незаконни.\r\nНо легализирането на канабиса изисква много повече стъпки от самото деклариране на веществото за законно. Има нужда от цял регулаторен пазар, включително определяне на данъци и проверки на качеството.\r\nЗасега подкрепата за законопроекта изглежда силна. Трите партии, които формират управляващата коалиция в Люксембург, всички включиха легализирането на канабиса за развлечение  в своя дневен ред, до голяма степен водени от млади членове. Но Люксембург е притиснат от факта, че е малка страна, в която всеки ден пътуват за работа около 200 000 души. Шнайдер признава, че ще бъде трудно да се постигне баланс между запазването на границите отворени и регулирането на този нов пазар, особено ако съседите на Люксембург се страхуват от нежелано разпространение. Но той каза, че иска присъединяването и на други държави и говори за това с колегите си здравни министри.\r\nКъм днешна дата „нашите политики за наркотиците не бяха много успешни“, каза той. \"Надявам се всички да имаме по-непредубедено отношение към наркотиците.\"    Уроци от Колорадо Възможно ръководство за Люксембург е практиката в американският щат Колорадо, първият в страната, който легализира употребата на канабис за развлечение. Защитниците на легализацията казват, че са избрали да уредят проблема, така че избирателите да гледат на марихуаната по същия начин, по който виждат алкохола - вещество, което е широко достъпно и социално приемливо.\r\nБрайън Висенте, един от основните автори на законите за канабиса в Колорадо, каза, че въпросът не е да се казва, че алкохолът или канабисът са здравословни, а алкохолът е достъпен по закон, въпреки вредата, която може да причини, докато канабисът - често показващ, че е по-безвреден - не е.\r\n\"Не казваме, че канабисът е безобиден\", каза Висенте. \"Ние казваме, че имаме нещо, което е на разположение. И затова има лицемерие. Искаме ли да продължим да криминализираме хората за използване на по-малко вредно вещество?\"\r\nДжордан Уелингтън, който също помогна на Колорадо да напише законите си за марихуаната, каза, че друга полезна стратегия е да се отговори на конкретните опасения, които избирателите имат по отношение на ефекта върху техните общности. Техните цели: Да се пазят наркотиците извън достъпа на децата, да се предотврати активността на черния пазар и да се защити общественото здраве.\r\nУелингтън заяви, че смята, че всяка стъпка към прекратяване на криминализирането на канабиса \"е стъпка в правилната посока\", но предупреждава, че сравнително консервативният подход на Люксембург може да остави някои проблеми нерешени. Независимо къде се предлага дрогата, „предлагането отговаря на търсенето, независимо дали това е законно или незаконно“.   \"Ще има търсене на канабис в Люксембург от процент от тези индивиди\", каза той и добави, че забраната за неживеещи в херцогството да купуват канабис все още ще отвори черен пазар - например тези, които нямат карта за пребиваване, ще го купуват от жители.\r\nОсвен това той вижда Люксембург да следва тенденция, в която законодателите започват с по-консервативен подход и в крайна сметка либерализират законите си. Той отбеляза, че Илинойс например премина от рестриктивни закони за медицинския канабис до предлагане на закон за употребата на канабис за забавление, който включва изтриването на досиетата на стотици хиляди, обвинени в притежание на канабис.\r\n\"Законодателите се страхуват, че ако нещо се обърка, хората могат да се наранят и могат да бъдат обвинени. Така че те предприемат много консервативни подходи\", каза той. \"И с течение на времето, тъй като виждат, че проблемите не се развиват ... те бавно, с течение на времето, разхлабват ограниченията.\" Параноично усещане Възможно е също така Люксембург да има нужда от консервативен подход. Александра Кърли, ръководител  в консултантската група за канабиса Prohibition Partners, заяви, че Люксембург има право да опита да се учи от други страни, които са направили достъпен канабиса и се сблъскват с проблеми с наркотрафика. Страните трябва да приемат политика, която работи най-добре за тяхното уникално положение, каза тя.\r\n„Подобно на Съединените щати, всяка държава в Европа има свой вид култура и индивидуалност, които ще повлияят на отношението към канабиса“, каза тя.   \"Люксембург е много малка страна, но също така е доста мощна\", добави тя. \"Всички просто чакат да се направи първата решителна крачка и да се види какво става.\"\r\nМеждувременно съседи като Германия може да се откажат. Както обясни адвокатът Гьотц, Германия разшири достъпа до медицински канабис само след решение на върховния съд.\r\n\"В Германия има консенсус, че има причина медицинският канабис да е разрешен и да има пациенти, които се възползват от него\", каза Гьотц. \"Така че няма причина да се забранява това. Но определено все още няма консенсус за легализирането му за развлекателна употреба.\"\r\nСпоред Уелингтън обаче Люксембург не бива да позволява на нежеланието сред съседите си и по-голямата несигурност да спре придвижването си към легализацията. Съветът му е: \"Продължавайте.\"\r\n………..\r\nДжилиан Дойч, „Политико“, превод БГНЕС ", "date": "2019.08.12", "title": "Люксембург иска да стане херцогството на канабиса "}
{"url": "https://www.actualno.com/balkani/turcija-umuva-dali-da-kupi-ruski-iztrebiteli-su-35-news_784432.html", "text": "      Турското ръководство разглежда възможността за покупка на руски изтребители Су-35. Това пише турският консервативен ежедневник Yeni Safak, цитиран от агенция \"Фокус\", като пояснява, че руските военни самолети може да са търсената от Анкара алтернатива на от пето поколение F-35.      Както отбелязва вестникът, в момента представители на управлението на военната промишленост на републиката и ВВС на Турция разглеждат предложението на руската корпорация „Рособоронекспорт“. Съответните ведомства в Турция изучават особеностите и техническите характеристики на изтребителя Су-35. В случай на положителна оценка на руските самолети от ново поколение от страна на Анкара, представители на военните министерства на двете страни ще пристъпят към официални контакти за възможна покупка на Су-35 от Турция.   На 18 юли директорът на „Ростех“ (в която влиза „Рособоронекспорт“) Сергей Чемезов заяви, че Русия е готова да продаде на Турция изтребители от поколение 4++ Су-35 в случай, че Анкара има интерес.\r\nПреди това (на 17 юли) от Белия дом съобщиха чрез писмено заявление, че решението на Турция да купи руските зенитно-ракетни системи С-400 прави невъзможно по-нататъшното участие в програмата за създаване на американски изтребители-бомбардировачи от пето поколение F-35.   ", "date": "2019.08.12", "title": "Турция умува дали да купи руски изтребители Су-35"}
{"url": "https://www.actualno.com/society/v-razgara-na-ljatoto-lidl-ni-kani-na-prohladna-razhodka-v-planinata-news_784499.html", "text": "          В сезона на слънцето и приключенията, Lidl помага в избора на почивка с чудесните си нови предложения за разходка в планината. От днес, 12 август до изчерпване на количествата във всички магазини от веригата любители и ентусиасти могат да намерят страхотна планинска екипировка и аксесоари за цялото семейство.\r\nПредложенията включват разнообразие от продукти с характерното за веригата оптимално съотношение качество-цена. Спортните Softshell якета с марка Crivit не задържат вода и петна, благодарение на технологията BIONIC FINISH® ECO, която предпазва текстилните изделия от вода и замърсяване. Освен това материята е дишаща, еластична и ветроустойчива. Якетата се предлагат в различни десени и размери както възрастни, така и за деца. Спортни панталони, както и дъждобрани, обработени по същата технология, предлагат допълнително удобство за планинската разходка, отново защитени от вода и замърсяване.\r\nВсеки планинар знае колко важни са обувките в планината, за да е спокойна и безпроблемна разходката. Затова Lidl предлага и удобни туристически обувки за големи и малки – водоустойчиви, от дишаща материя, с анатомично оформена стелка и здрава подметка, които са подходяща за различни терени.\r\nПредложението за отдих в планината се допълва от туристически щеки - леки, стабилни и удобни, компактни раници (със защитен калъф при дъжд), спортни клинове и най-различни аксесоари – очила, слушалки, led осветление и други, които със сигурност ще бъдат полезни по време на прехода.\r\nПовече за продуктите и технологията BIONIC FINISH® ECO можете да намерите на    ", "date": "2019.08.12", "title": "В разгара на лятото Lidl ни кани на прохладна разходка в планината"}
{"url": "https://www.actualno.com/politics/borisov-uveri-medvedev-v-neobhodimostta-ot-moshtnosti-kato-aec-belene-news_784506.html", "text": "      Министър-председателят Бойко Борисов проведе среща с руския премиер Дмитрий Медведев, съобщиха от правителствената пресслужба.      Двамата разговаряха в рамките на Първия каспийски икономически форум, който се провежда в Туркменистан.   На срещата беше обсъдена възможността за реализация на при поставените от българската страна условия. Стана ясно, че заявления за участие в настоящата процедура за избор на стратегически инвеститор по проекта се приемат до 19-ти август. Според премиера Борисов в региона ще възникне необходимост от производствени мощности, които да генерират чиста електроенергия на достъпни цени, отчитайки все по-амбициозните цели за намаляване нивата на вредни емисии във всички сектори на икономиката. В този смисъл може да се превърне именно в такъв електроизточник за региона.\r\nБългарският премиер изтъкна значението на диалога на най-високо ниво и изрази удовлетворение, че след официалната визита на Медведев в България през месец март, сега продължава разговорът относно възможностите за прагматично и взаимноизгодно сътрудничество.  Борисов подчерта интереса на страната ни с Руската федерация да водим равнопоставен и взаимноизгоден двустранен политически диалог, при който се ръководим от своите национални интереси и същевременно се придържаме към общата политика на държавите членки на ЕС и НАТО.\r\nМинистър-председателят Борисов акцентира върху желанието ни да продължим да развиваме по приоритетните за България въпроси в икономиката, енергетиката, туризма, транспорта, образованието, науката и културата, социалната политика.   Относно енергийната тема, която беше сред акцентите на разговора в „Аваза“, премиерът Борисов отбеляза, че България води политика, която е насочена към гарантирането на енергийната сигурност, както за страната ни, така и за ЕС. Българският министър-председател подчерта, че диверсификацията е важен елемент за гарантирането на сигурността на газовите доставки в ЕС и добави, че България работи активно по проектите за газови връзки със съседните страни. Премиерът обърна специално внимание на сериозната работа на българското правителство във връзка с осъществяването на проекта за .    Във връзка със сътрудничеството в областта на транспорта, министър-председателят Борисов посочи интереса на страната ни да бъде обсъдена възможността за развитие на фериботни връзки между пристанище Бургас и руските пристанища Кавказ и Новоросийск за пътнически фериботи.\r\nМинистър-председателят Бойко Борисов изрази удовлетворение от проведеното 16-о заседание на българо-руската Междуправителствена комисия за икономическо и научно-техническо сътрудничество. Българският премиер изрази очакване следващата ѝ сесия да се състои в близко време и да допринесе допълнително за развитието на двустранните отношения. ", "date": "2019.08.12", "title": "Борисов увери Медведев в необходимостта от мощности като АЕЦ \"Белене\""}
{"url": "https://www.actualno.com/smolyan/unikalnoto-po-roda-si-systezanie-chepelarski-tyrkala-shte-se-provede-na-7-i-8-septemvri-2019-g-news_784492.html", "text": "       За пети път ще се проведат Чепеларските Търкала - уникално по рода си състезание по планинско бягане и планинско колоездене. Надпреварата се организира от Община Чепеларе и Trip Elements, а записването вече тече!       Трасето е с обща дължина 86км и положителна денивелация от 2950м. и се състои от 4 различни търкала. Всяко едно започва и завършва на площад „Олимпийски” в центъра на град Чепеларе и е с приблизителна дължина от 20км. Всеки участник сам избира колко от общо четирите Търкала ще измине. Трасето преминава през Роженската обсерватория, връх Мечи Чал, покрай най-голямата фабрика производител на ски в света и други прекрасни Родопски красоти. Победител в „Чепеларски търкала“ ще е този, който завърши и четирите търкала за най-кратко време.\r\nТрасето е основно горски (черни ) пътища и пътеки, а дисциплините са планинско бягане, планинско колоездене, като тази година за първи път ще има специално класиране и за електрически колела. Състезанието е част от BG XCO XCM Series и носи точки за крайно класиране за годината при колоездачите! \r\nОчакваме Ви в Чепеларе на по-вълнуващото състезание, а желаещите да се запишат за участие могат да направят това    ", "date": "2019.08.12", "title": "Уникалното по рода си състезание „Чепеларски Търкала“ ще се проведе на 7 и 8 септември 2019 г."}
{"url": "https://www.actualno.com/music/klasno-shou-i-vdyhnovjavashti-otkritija-na-national-jazz-festival-bansko-2019-news_784436.html", "text": "       Кметът на община Банско Георги Икономов и създателят на International Jazz Festival Bansko д-р Емил Илиев, закриха двадесет и второто му издание, проведено от шести до десети август.       Икономов благодари пред хилядите меломани за усилията на общината, организаторите, изпълнителите и на първо място на публиката, че този фестивал живее и се разраства всяка следваща година. Увери, че Банско винаги ще подкрепя този музикален форум, признат вече в целия свят, като най-големият на Балканите.\r\nПоканен за пети път и влюбен в Банско, Тони Момрел от \"Инкогнито\", сложи точката за тази година и подари на публиката невероятен концерт и част от сърцето си.     ", "date": "2019.08.12", "title": "Класно шоу и вдъхновяващи открития на National Jazz Festival Bansko 2019"}
{"url": "https://www.actualno.com/curious/kakvo-stava-s-tjaloto-ako-piem-redovno-kafe-news_777572.html", "text": "      Изcлeдoвaтeли oт цял cвят вceки дeн cпoрят oтнocнo пoлзитe и нeдocтaтъцитe зa здрaвeтo oт рeдoвнaтa кoнcумaция нa кaфe. Пo-гoлямaтa чacт oт учeнитe ca oбeдинeни oкoлo твърдeниятa, чe кoфeинoвaтa нaпиткa e пoлeзнa зa здрaвeтo, aкo ce кoнcумирa в oпрeдeлeни кoличecтвa.      Нoвo прoучвaнe нa учeни oт CAЩ рaзкри зa нoви нeпoдoзирaни cвoйcтвa oт кoнcумaциятa нa кaфe.   Дoкaзaнo e, чe oбoдрявaщaтa нaпиткa oт зърнa имa пoлoжитeлeн eфeкт върху oргaнизмa ни. Кaктo e уcтaнoвeнo oт eкcпeртитe oт Унивeрcитeтa нa Тeкcac тoзи eфeкт e cигурeн, нeзaвиcимo oт cъдържaниeтo нa кoфeин в нaпиткaтa.\r\nEкcпeримeнтът бил извършeн върху плъхoвe. Живoтнитe били пoeни c кoфeин в прoдължeниe нa три дни. Cлeд тoвa aмeрикaнcкитe учeни изcлeдвaли микрoбния cъcтaв нa фeкaлнитe мacи нa гризaчитe. Пoлучeнитe дaнни дoкaзвaт, чe брoят нa микрoбитe e нaмaлял. Пoдoбeн рeзултaт имa и върху чрeвнитe микрooргaнизми в пeтриeви блюдa.  При плъхoвeтe e диaгнocтицирaнo пoдoбрeниe нa cвивaнeтo нa дoлнитe чacти нa дeбeлoтo чeрвo.\r\nУчeнитe ca зaключили, чe кaфeтo имa блaгoприятeн eфeкт върху лeчeниeтo нa пocтoпeрaтивния зaпeк или чрeвнaтa oбcтрукция.    ", "date": "2019.08.12", "title": "Какво става с тялото, ако пием редовно кафе?"}
{"url": "https://www.actualno.com/business/eto-kyde-sa-naj-visokite-i-naj-niskite-zaplati-v-bylgarija-prez-vtoroto-trimesechie-news_784508.html", "text": "      IT сферата отново е водеща по средна брутна месечна заплата в България. Това показва статистиката на НСИ за второто тримесечие на годината (април - юни).      Според данните, средната месечна работна заплата в сектора е 3 053 лева. На второ място се нареждат работещите във финансовата и застрахователната сфера, но с доста голяма разлика - там средната месечна заплата е 2174 лева. В сектор \"Енергетика\" пък се дава третата средна най-голяма заплата - 2048 лева.   Не е учудващо и къде е най-ниската заплата - за персонала на хотелите и ресторантите. Те вземат средно 782 лева бруто. В строителството също не плащат много - 974 лева бруто.\r\nА дали брутната заплата продължава да расте - .   ", "date": "2019.08.12", "title": "Ето къде са най-високите и най-ниските заплати в България през второто тримесечие"}
{"url": "https://www.actualno.com/sofia/spirat-dvijenieto-po-ulici-v-pet-stolichni-kvartala-news_784434.html", "text": "      Движението в някои части от пет столични квартала ще бъде временно спряно, тъй като от общината започват и булеварди.      Ограничението ще бъде в сила от 7.30 ч. до 16.30 ч.   Става дума за районите \"Красно село\", \"Триадица\", \"Възраждане\", \"Оборище\" и \"Средец\". Временно ще бъдат закрити и зоните за платено паркиране и \"Служебен абонамент\".\r\nОт общината призовават шофьорите да не паркират колите си на улиците, които ще се мият. Автомобилите, които пречат, ще бъдат премествани в съседни преки.   ", "date": "2019.08.12", "title": "Спират движението по улици в пет столични квартала"}
{"url": "https://www.actualno.com/smolyan/smoljanskata-bolnica-otdava-pod-naem-hotel-v-pamporovo-news_784433.html", "text": "      МБАЛ \"Д-р Братан Шукеров\" АД – Смолян, отдава под наем за срок от 7 години \"Вила Здраве\", намираща се в курортен комплекс Пампорово. Обектът е близо до ски-плаца в местността \"Ардашлъ\".      От 1993 година насам обектът се рекламира като тризвезден хотел \"Дюкс Плейс\", тъй като е бил под наем за дълъг период от време. Впоследствие между болницата и наемателя се заформи десетгодишна съдебна сага за собствеността над нея, която завърши в полза на лечебното заведение.\r\nОткак са започнали делата вилата не е обитавана.\r\nТя е триетажна със застроена площ от 291 кв. метра. Разполага с 10 апартамента и 40 легла, ресторант, сауна и др. Първоначалната цена за отдаване под наем е 1 390 лева без ДДС.   От миналата година МБАЛ – Смолян, се опитва да я отдаде под наем, но за тригодишен срок и нямаше желаещи. Поради тази причина, с решение на Общото събрание на акционерите, срокът за отдаването й под наем бе удължен.\r\nДокументи се приемат до 23.08.2019 г., като депозитът за участие е 695 лв. Конкурсът ще се проведе на следващия работен ден – 26.08.2019 г. в сградата на МБАЛ „Д-р Братан Шукеров“. Повторен конкурс ще бъде проведен на 09.09.2019 г.     ", "date": "2019.08.12", "title": "Смолянската болница отдава под наем хотел в Пампорово"}
{"url": "https://www.actualno.com/business/zashto-ni-e-nujen-fond-za-nepredvideni-razhodi-news_773539.html", "text": "      В ежедневието често се налага да посрещаме спешни и непредвидени разходи. Независимо дали се касае за неотложен ремонт на жилището или колата, висока битова сметка, подмяна на пералня или хладилник, или внезапен здравословен проблем, най-лесният начин да се справим със ситуацията е да имаме заделени пари.      Първата стъпка е спестяването. Започнете да отделяте някаква сума от дохода си и създайте авариен фонд за непредвидени разходи. Можете да съхранявате събраното в най-обикновена кутия, буркан или касичка. Това е вашият финансов буфер, т.е. свободните пари, които ще ви помагат при кризисни ситуации. Авариен фонд \"за черни дни\"    Аварийният фонд е предназначен за неотложни нужди и трябва да се използва единствено за неща, които са жизнено необходими. Обикновено е достатъчно да имате между 500 и 1000 лв., но сумата варира според стандарта ви на живот.\r\nТрябва да създадете подобен фонд незабавно и да съберете планираната сума възможно най-бързо, тъй като няма как да предвидите какво може да ви се случи в утрешния ден. Ако разполагате с ценна, но ненужна вещ, може да я продадете и да вложите парите в антикризисния фонд.\r\nВъв всеки един момент може да ви потрябват пари за нещо спешно, така че буферът винаги трябва да бъде на ваше разположение. Най-разумно е да го държите по разплащателна или спестовна сметка, от която можете да изтеглите пари по всяко време.    Подходящо място за съхранение на парите ви за непредвидени ситуации е на Пощенска банка. С нея разполагате със средствата си свободно и по всяко време, а веднъж месечно можете да теглите пари без такса . Спестовната сметка може да бъде в левове, евро или долари, върху които получавате ежемесечна лихва. Може да я използвате и чрез онлайн банкирането e-Postbank.\r\nСметката \"Мега Плюс\" ви дава право на едно безплатно касово теглене до 2000 лева, 1000 евро или 1000 долара на месец, считано от датата на откриването ѝ. Можете да откриете такава сметка по всяко време, включително и чрез онлайн банкирането на Пощенска банка, независимо от сумата, с която разполагате. Най-важното ѝ предимство е бързият достъп до средствата ви.\r\nАко се наложи да използвате пари от вашия фонд за непредвидени разходи, приоритетът ви трябва да е да възстановите сумата при първа възможност . Фонд \"Сигурност\"     Щом разполагате с аварийния фонд, т.е. вашия малък финансов буфер за спешни нужди, трябва да създадете и по-голям – т.нар. фонд \"Сигурност\". Идеята на този фонд е да ви помогне да посрещате всеки извънреден разход, който не можете да покриете с малкия буфер.\r\nИмате шанс да се възползвате и от попадналите ви изгодни предложения, както и да вземате смели решения, свързани с личния живот (смяна на работа, населено място, др.).\r\nПрепоръчително е с този буфер да можете да покриете средните ви разходи за поне 3 или 6 месеца. Ето защо сумата е индивидуална за всеки. В случай, че средните ви разходи се повишат с времето заради нов член на домакинството или по друг повод, добре е да увеличите и сумата на буфера ви.\r\nТук лесният достъп също е от значение, но тъй като ще използвате тази сума сравнително по-рядко, можете да ги инвестирате в ликвиден продукт с по-висока доходност, какъвто е например срочният депозит за 3 или 6 месеца.\r\nСъздаването на сигурен финансов буфер изисква воля и отнема време. Изграждането му е като строеж на къща – започвате от основите (по-малкия авариен фонд) и когато имате стабилност, мислите за интериора и обзавеждането (по-големия фонд). Предимствата да имате финансов буфер  Независимо от размера му, финансовият буфер създава усещане за сигурност и спокойствие, защото се справяте по-лесно с непредвидени ситуации и имате свободата да вземате смели решения.\r\nКогато имате спестявания, на които да разчитате за непредвидени разходи, можете да постигнете всичките ви финансови цели. Ако решите да смените работата си или искате да се възползвате от изгодна оферта за по-сериозна покупка (компютър, автомобил, недвижим имот), ще посрещнете спокойно съответния разход, тъй като парите не са ви проблем.\r\nФинансовият буфер е най-прекият път за постигане на финансова независимост. Той ще ви предпази от натрупването на заеми и дългове, ще ви даде възможност за изгодни покупки, ще ви позволи да инвестирате и да научите нови неща.\r\nКогато знаете, че можете да се справите с непредвидени обстоятелства, имате свободата и увереността да се възползвате от всички възможности, които ще направят живота ви по-приятен. ", "date": "2019.08.12", "title": "Защо ни е нужен фонд за непредвидени разходи?"}
{"url": "https://www.actualno.com/business/bulgargaz-sydi-toplofikacija-sofija-za-35-mln-leva-news_784446.html", "text": "      \"Булгаргаз“ е завела иск за 35 милиона лева, които са част от общите задължения на столичната топлофикация в размер на 120 милиона лева и са натрупани за една година. Тази мярка е предприета, тъй като има риск „Булгаргаз“ да не може да се разплати с доставчика си на гориво - руската компания „Газпром експорт“, обясни пред БНР изпълнителният директор на газовата компания Николай Павлов.      Подобна ситуация имаше и през август миналата година. Тогава задълженията на „Топлофикация София“ бяха стигнали 105 милиона лева и бе решено „Булгаргаз“ да продаде на Българския енергиен холдинг (БЕХ) вземанията си от столичното дружество. Така, по думите на Павлов, са били осигурени и гарантирани доставките на газ за страната през есенно-зимния период.   Само година по-късно обаче „Топлофикация София“ има нови просрочени задължения в размер на 120 милиона лева. „Необяснимо е как за такъв кратък период са натрупани толкова големи задължения. В същото време, ако направите преглед на финансовия отчет на \"Топлофикация София\" за 2018 година, ще разберете, че техните постъпления са достатъчни, за да могат да си покриват задълженията към „Булгаргаз“ за доставен газ“, посочи Николай Павлов в предаването \"Преди всички\" на програма \"Хоризонт\".\r\nОсвен че са изпратени десетки писма до „Топлофикация София“, за проблема са информирани принципалите на двете дружества - Столичната община и БЕХ, както и Министерство на енергетиката. За да може „Булгаргаз“ да спазва своите договорни и лицензионни задължения, да се разплаща за доставката и преноса на природен газ, на газовата компания ѝ е необходима финансова стабилност, която е свързана с плащането от страна на всички клиенти за доставеното им гориво, отбеляза Николай Павлов.  „За съжаление, „Топлофикация София“ на практика е преустановила плащанията за доставения ѝ природен газ. „Булгаргаз“ не може и не бива да покрива задължения за своя сметка, на който и да е свой клиент, включително и на „Топлофикация София“. Няма такава компания, която да покрие такъв огромен дълг, а същевременно да изпълнява своите задължения, независимо колко добре се управлява тази компания. Въпреки всички писма и разговори вместо техните задължения да намаляват - се генерират нови. Ние сме използвали всички възможности, изразходвали сме всички резерви, включително и овърдрафтите, сроковете за изплащане на тези задължения изтекоха и ние бяхме принудени да предприемем действия за събиране на вземанията си по съдебен ред\".\r\nЗаведената в съда искова молба е за 35 милиона лева, а според Павлов мерките и действията, които е предприела „Булгаргаз“, са възможно най-меките и щадящите „Топлофикация София“ - единствената цел е дружеството да си изплати задълженията до края на август месец. Столичната топлофикация е била информирана писмено за предприетите съдебни действия, а днес ръководството ѝ е поканено на среща, на която да се търси решение на този проблем. Ако просроченият дълг бъде изплатен до 29 август заедно с текущите задължения, „Булгаргаз“ ще оттегли съдебния си иск. За да стане това, „Топлофикация София“ трябва да плати до края на август 35 милиона лева, а за септември - още 65 милиона лева. Павлов се надява, че до края на месеца ще се намери решение и тези пари ща бъдат получени, което ще позволи на „Булгаргаз“ да се разплати както с доставчиците си на газ, така и за преноса на горивото.   \"Дали ще бъдат под формата отново на изкупуване на вземанията, дали ще бъдат под формата на директни плащания, това аз вече не мога да кажа, но решение трябва да бъде намерено“, посочва Николай Павлов.    Засега „Булгаргаз“ няма подобни проблеми с други свои клиенти. Дори и да има забавяния в плащанията им, те са за не повече от 1-2 месеца. С топлофикациите в Бургас, Враца и Плевен има постигнати споразумения в началото на годината за разсрочване на дълговете им, като те са дали и съответното финансово обезпечение, което гарантира плащанията им. ТЕЦ „Варна“ има задължения от 2 милиона лева, но е поела ангажимент да ги изплати до края на септември – един милион през този месец и един милион - следващия.\r\nТази година за пръв път „Булгаргаз“ успя да подпише договори и да купи газ, различен от доставяния по дългосрочния договор с „Газпром експорт“. За второто тримесечие са доставени 300 милиона кубични метра по цени, които са много по-изгодни от доставната цена по основния договор с руската фирма. Дали ще има нови търгове и сделки до края на годината, ще зависи от финансовото състояние на компанията. Освен това според дългосрочния договор с „Газпром експорт“ „Булгаргаз“ има задължението да купува определени количества газ от Русия през лятото. Николай Павлов заяви, че се водят интензивни преговори за предоговаряне на условията по дългосрочния договор за доставка на газ – не само като цена, но и за по-голяма гъвкавост на доставките, които да бъдат в интерес на българския пазар. Целта е до края на годината да се постигне споразумение, с което цената на газа за българския пазар да стане значително по-ниска, каза изпълнителният директор на „Булгаргаз“ Николай Павлов. ", "date": "2019.08.12", "title": "\"Булгаргаз\" съди \"Топлофикация София\" за 35 млн. лева"}
{"url": "https://www.actualno.com/dobrich/mladite-lekari-v-dobrichko-sa-edva-malko-nad-6-news_784440.html", "text": "      Едва 29 е броят на младите практикуващи лекари на възраст до 35 години в област Добрич към края на 2018 г., което е 6,3%, сочат данните на Териториалното статистическо бюро. Според изнесената информация най-голям е делът на лекари на възраст между 55 и 64 години – 188, или 40,5 на сто. А 95 от лекарите в Добричко са на 65 и повече години, формирайки дял от 20,5%. Преобладават жените в тази професия – 58%.      Най-голям е броят на общопрактикуващите лекари – 117, което е 25,2% от всички лекари в областта. След тях се нареждат спешните медици – 31, или 6,7 на сто. Едва 11 са лекарите със специалност „Вътрешни болести“. Толкова са практикуващите Ушно-носно-гърлени болести, което е само 2,4%.   Добрич е сред трите области в страната, наред с Кърджали и Перник, с най-ниска осигуреност на населението с лекари като за Кърджали цифрите са 25,9 на 10 000 души от населението, за Добрич – 26,7, а за Перник – 28,6. Най-висок е този показател в областите, в чиито центрове има медицински университети и университетски болници – съответно Плевен (62 на 10 000 души от населението), Пловдив (51,2), София (столица) (50,9) и Варна (50).\r\nОсигуреността с общопрактикуващи лекари в област Добрич е  6,7 на 10 000 души от населението, а за страната е 6 на 10 000 души от населението.  Най-висок е този показател за областите Плевен (8,4 на 10 000 души), Видин и Кюстендил (по 7,1) и Ловеч (6,9). Най-ниска е осигуреността на населението с общопрактикуващи лекари в областите Кърджали (3,9 на 10 000 души от населението), Търговище (4,3) и Разград (4,4).\r\nПо 6,8 лекари по дентална медицина се падат на 10 000 души от населението Добричко.   В областта има седем заведения за болнична помощ със 762 легла, от които 6 болници с 672 легла. Заведенията за извънболнична помощ са 36 с 29 легла, а другите лечебни и здравни заведения са 4 с 60 легла.     ", "date": "2019.08.12", "title": "Младите лекари в Добричко са едва малко над 6%"}
{"url": "https://www.actualno.com/curious/dvojkite-zodii-za-koito-lubovta-e-nevyzmojna-news_784473.html", "text": "      Всички ние търсим любовта, но е факт, че понякога оставаме разочаровани, защото половинката ни някак не ни пасва, нали? Всъщност понякога е неизбежно това да се случи. Както знаете има в астрологията, които си пасват перфектно и могат да имат много здрава връзка.      Това обаче не важи за някои други двойки, между които любовта просто е обречена. Дори да се обичат, надали връзката им ще продължи дълго време. В тези случаи проблемът не е нито във вас, нито в половинката ви, просто зодиите ви не си пасват. Днес ще ви разкрием кои са , между които любовта е невъзможна.     тези две зодии имат наистина много трудни характери, което не им позволява да съжителстват заедно. Между тях често има неразбирателство, което е голяма пречка в отношенията им. Тези две зодии не са една за друга. Също така и двата зодиакални знака са изключително егоистични, което също се оказва голям проблем, защото нито едната не би пренебрегнала себе си, заради половинката си. Ако между Лъв и Скорпион все пак има любов, то това определено е едно голямо изключение, защото и двете зодии са себелюбиви, егоистични и много своенравни, това не им позволява да общуват дълго време.    това са две изключително различни зодии. Различията между тях са толкова много, че любовта им е просто невъзможна. Понякога противоположностите се привличат, но при тях различията са прекалено големи. Те имат различни виждания за света и различни цели. Ако Телец и Везни имат връзка, то тя съвсем скоро ще приключи, защото с времето различията им все повече започват да пречат на нормалното им общуване. Ценностните системи на тези два знака се разминават напълно, те нямат общо бъдеще и бързо стигат до този извод.          ", "date": "2019.08.12", "title": "Двойките ЗОДИИ, за които любовта е НЕВЪЗМОЖНА"}
{"url": "https://www.actualno.com/varna/pyrvi-sluchaj-na-morbili-vyv-varna-news_784453.html", "text": "      29-годишен варненец е приет в болница с морбили. Това е първият случай в града, съобщи д-р Дочка Михайлова - директор на РЗИ.      Става ясно, че мъжът се е самолекувал с антибиотици и не е бил имунизиран.         ", "date": "2019.08.12", "title": "Първи случай на морбили във Варна"}
{"url": "https://www.actualno.com/curious/3-te-zodii-koito-razvaljat-semejstva-news_784511.html", "text": "                      Овен  Овенът обича победата. Той никога не се спира на половината от пътя към целта си. Бъдете сигурни, че ако жената Овен иска да вземе мъжът ви, шансовете й почти винаги са 100% успешни. Тези „разрушителки на брак“ не се придържат към общоприетите концепции за морала.       Невинаги умишлено, но със завидно постоянство, от страна на мъжете, жените Овен се оттеглят от семейството. И ако тя планираше да се сдобие с мъжа, който харесва, тогава нямаше да се страхува от пречки. В този случай жената Овен действа смело, упорито и понякога нагло. Близнаци  На пръв поглед безобидни, жените Близнаци с право заемат второто място в класацията на жените любовници. Те знаят как да „влязат под кожата“ на мъжа и да наложат своите изисквания. Жените Близнаци притежават забележителен интелект и са в състояние да водят разговори по всяка тема. Наред с това, представителите на този зодиакален знак знаят как безкористно да лъжат и да се преструват на кокетки, като си тъкмят мрежи за мъжа, когото харесват. Те буквално обгръщат своята „жертва“ с изказванията и интимните разговори. За жената близнак е маловажно дали „жертвата ѝ“ има семейство. Водолей       Жените Водолей не се придържат особено към моралните принципи. Те живеят само за себе си. Представителите на този знак на Зодиака по-често, от всяка друга зодия, стават жрици на любовта. Тихите води са най-опасни, са казали мъдрите хора. И така, докато смятате, че Водолеите са тихи, скромни и дори срамежливи, могат така да завъртят главата на съпруга ви, че чак да подаде молба за развод.\r\nЖените Водолей са умни и знаят точно, от какво се нуждаят мъжете. Първо стават приятели с тях, а после любовници. Нещо повече, те знаят как да изчакат удобен момент, за да изведат мъж от семейството за много дълго време. Търпението на жената Водолей не трае дълго. През цялото това време тя ще стъпва, стъпка по стъпка към своята цел. Постепенно ще вдъхновява своята „жертва“, така че той самият да се убеди, че именно тя е идеалната за него. Най-често жените Водолей постигат целите си и разрушават нечий друг брак. ", "date": "2019.08.12", "title": "3-те зодии, които развалят семейства"}
{"url": "https://www.actualno.com/society/kilometrichno-zadrystvane-na-pytja-sozopol-primorsko-zaradi-katastrofa-news_784456.html", "text": "      Затвориха за движение пътя Созопол - Приморско, съобщава БНР.      Причината е катастрофа между два леки автомобила. До момента няма данни за тежко пострадали. В района обаче се е образувало почти 3-километрово задръстване.   От полицията съветват шофьорите да използват обходния маршрут през Каваци - Дюни и изхода за Аркутино.\r\nПрипомняме, това е поредният пътен инцидент в изключително натоварения през лятото участък. Вчера кола помете моторист на пътя между Приморско и Бургас.  Преди дни стана ясно, че КАТ провежда акция за безопасност на движението между Бургас и Приморско заради натовареното движение през летните месеци.\r\nМиналата седмица в участъка станаха две верижни катастрофи с десетки пострадали. ", "date": "2019.08.12", "title": "Километрично задръстване на пътя Созопол - Приморско заради катастрофа"}
{"url": "https://www.actualno.com/balkani/vuchich-promenja-liceto-na-syrbija-s-12-mlrd-evro-news_784441.html", "text": "      Президентът на Сърбия Александър Вучич представи в неделя структура на инвестиционен план за следващия период, за който са предвидени 10, а може би и 12 милиарда евро, които ще бъдат вложени в комуналната, транспортната, енергийната и дигиталната инфраструктура, както и за увеличаване на раждаемостта, изграждане на жилища за млади хора и туризъм. Това пише белградският ежедневник , цитиран от .      „Решихме да променим изцяло лицето на Сърбия, благодарение на реформата на публичните финанси и всички мерки от 2014 години насам“, заяви държавният глава на пресконференция, като добави, че става въпрос за петгодишен план и че той иска да бъде част от екипа, който ще го реализира.    подчерта, че е от ключово значение изграждането на канализационна мрежа с пречиствателни станции в цяла Сърбия. „За цялата канализационна мрежа и водопроводната система, без Белград, ще отделим 3 милиарда евро, а това означава всяко село и град в Сърбия ще има канализация и питейна вода“, заяви той. „Това е съвсем ново лице на Сърбия, нова Сърбия“, каза .\r\nПовечето от тях ще бъдат разпределени за Нови Сад - 127 милиона, след това за Крагуевац, Ниш, Панчево, Суботица, Вальево, Смедерево, Чачак, Вранье, Пожаревац - всички ще трябва да имат цялостна канализационна и водопроводна мрежа“, каза Вучич. По неговите думи днес в Белград, Нови Сад и Ниш се виждат големи строежи, но това трябва да е случаят за всички градове и населени места в Сърбия.  „Ние изграждаме пътища и жп линии повече от всякога, дори от времената на Тито. Имаме парите, растежът е по-висок и ще бъде по-висок и вярваме, че можем лесно да осигурим 10, а може би ще можем да осигурим 12 милиарда евро“, подчерта Вучич. Президентът подчерта, че планът не включва Моравския коридор, както и пътя Рума-Шабац, нито другите проекти, за които вече е осигурено финансиране.\r\nВторият сегмент ще бъде инвестиция в пътна и железопътна инфраструктура на стойност 4 милиарда евро, който се отнася за нови проекти, а не за вече стартирани. Милиард евро ще бъдат инвестирани в реконструкцията на железопътната линия Белград-Прешево и ако Хърватия иска да реконструира железопътната линия до Загреб.\r\nДържавният глава поясни още, че най-малко 1,3 милиарда ще бъдат инвестирани в местни и регионални пътища, като по този начин пътищата Бор-Жагубица, както и други регионални пътища в цяла Сърбия, ще бъдат направени.       Допълнителни 700 милиона евро са заделени за училища, а за здравни заведения и спешна помощ - 500 милиона евро, продължи Вучич. Той съобщи, че инвитро оплождането ще бъде безплатно в цяла Сърбия, независимо от броя на опитите. Той коментира също, че целта е да се удвои финансовата помощ за първо, второ, трето и четвърто дете в сравнение със сегашната, която е около 30 хиляди евро за период от 10 години.\r\nПо думите на държавния глава, политиката за стимулиране на раждаемостта е моделирана по най-добрите примери, които могат да се намерят в чужбина.\r\nДопълнителни 500 милиона ще бъдат инвестирани в цифрова инфраструктура и научно-технологичния парк а Сърбия иска да бъде първа в региона по иновативни технологии.\r\nПланирани са средства от 500 милиона евро за изграждането на апартаменти за млади съпружески двойки, при още по-благоприятни условия, отколкото за служителите по сигурността, така че жилищният проблем ще бъде решен за около 40 000 млади брачни двойки.\r\nТова ще бъде направено възможно най-бързо, за да останем в Сърбия, каза Вучич, като заяви, че 100 млн. евро ще бъдат инвестирани в предприемачество, за да се даде нов тласък на укрепването на частната инициатива и частния сектор.      500 милиона евро са планирани за енергия, а големи инвестиции ще бъдат направени и в туризма от здравен до воден туризъм, който включва водни помпи, докове, пристанища.\r\nПредвиждат се и допълнителни инвестиции в селското стопанство, за да има още по-благоприятни условия за експлоатация на машини, инвестиции в напояване, изграждане на иригационни системи.\r\nНационалният инвестиционен план включва също изграждането на метро в Белград, национален стадион и девет други стадиона в Сърбия. Предвижда се да се инвестира в изграждането на концертна зала за филхармонията, преместването на музея „Никола Тесла“, както и в други съоръжения, съобщи . Той заяви, че за 18 август е предвидено откриването на магистралата Милош Обренович и обясни, че подобно съоръжение се открива в Западна Сърбия за първи път след 74 години и в него са инвестирани много пари, енергия и работа. ", "date": "2019.08.12", "title": "Вучич променя лицето на Сърбия с 12 млрд. евро"}
{"url": "https://www.actualno.com/curious/luboven-horoskop-za-12-16-avgust-news_784454.html", "text": "       Овен       Разговорите с половинката ще придобият нов смисъл, ще станат по-дълбоки и ще съдържат скрити послания. Макар понякога да се чувствате сякаш трябва да разгадаете гатанка, ще постигнете яснота в много отношения. Телец Ще имате крещяща нужда от раздвижване на социалния ви живот. Споделяйте чувствата си и няма да съжалявате. Ако се намирате във връзка ви очакват хубави моменти, ако търсите нова любов, отворете сърцето си.   Близнаци Ще се чувствате объркани през новата седмица. Не знаете какво да предприемете, за да угодите на половинката. Сякаш всичките ви усилия остават незабелязани. Не взимайте крайни решения, а изчакайте периодът да премине. Рак        Тази седмица вниманието ви ще е концентрирано повече върху кариерата, отколкото върху романтиката. Добре е в този процес да включите и половинката си, особено ако се налага да взимате важни решения, засягащи връзката ви. Лъв Ще бъдете емоционално отворени и готови да споделите любовта си с някой специален за вас човек. Това ще бъде идеалният момент да разкриете чувствата си с любимия, да се забавлявате заедно, особено ако отдавна не сте се отдавали на безгрижни моменти.  ", "date": "2019.08.12", "title": "ЛЮБОВЕН хороскоп за 12-16 август"}
{"url": "https://www.actualno.com/books/pochti-normalno-semejstvo-roman-za-edno-prestyplenie-news_784364.html", "text": "      Деветнайсетгодишната Стела е обвинена в убийството на мъж със съмнителен бизнес. Родителите й – изключително уважавани в града, са изправени пред тежка морална дилема – вярват ли в невинността на дъщеря си... И докъде ще стигнат, за да я защитят.       Вярата на бащата    Адам е стълб на общността, отдаден баща и предан съпруг. Когато бъдещето на дъщеря му е поставено под въпрос, той осъзнава, че е готов на всичко, за да я защити. С всяка граница, която пресича, той разкрива свои неочаквани тъмни страни. Лоялността на дъщерята   Стела е обикновено момиче, което мечтае за независимост и вижда семейството си в една съвсем различна светлина. А престоят в килията изкарва наяве мисли, с които се е борила цял живот. Етиката на майката    Улрика е адвокат по наказателни дела. Амбицията ѝ да спаси дъщеря си е отчаяна, а залогът е невероятно висок.    Докато историята на престъплението се разгръща, едно привидно нормално семейство се разпада...\r\nЕдвардсон представя трите гледни точки, като изгражда многопластова картина както на динамиката в семейството, така и на нагласата на обществото. Той умело тъче мрежа, в която всички са заплетени и нищо не е такова, каквото изглежда.\r\n\"Почти нормално семейство\" бързо се превръща в световен бестселър. Правата за издаване на книгата са продадени в повече от 30 държави. Романът оглавява класациите, а читателите и критиката са единодушни, че майсторството на Едвардсон е впечатляващо.    ", "date": "2019.08.12", "title": "\"Почти нормално семейство\"- роман за едно престъпление"}
{"url": "https://www.actualno.com/ruse/dobri-hora-pomagat-na-mlad-myj-v-borbata-s-tejko-zaboljavane-news_784462.html", "text": "      В Русе на 10 и 11 август се проведе благотворителен базар в подкрепа на Добромир Добрев. Равносметката е: събрана сума от 4908,96 лв. и анонимно дарение от 4000 евро. Неизвестният самарянин е оставил и писмено послание, в което напътства Добри, който е диагностициран с остра лимфобластна левкемия, да се моли с вяра в сърцето за своето спасение, съобщиха организаторите на базара.      На 16 август от 21 ч. предстои и благотворителен концерт в клуб „Караоке Стар“ с участието на русенски групи, отново в подкрепа на Добри.   24-годишният Добромир Добрев от гр. Сливо поле се бори с тежката диагноза от 2015 г. След няколко курса на химиотерапия и успешна трансплантация на стволови клетки през 2016 г., в началото на 2018 г.  се появяват остри болки в областта на кръста и става ясно, че има рецидив и предстои нова битка за Добри.\r\nМедицински център в Турция дава надежда здравословното му състояние да се подобри, но е необходима сума от над 200 000 евро, която е непосилна за семейството.  Всички съпричастни могат да дарят чрез дарителска сметка в Райфайзен банк (освободена от всякакви комисионни за вноски на каса, в който и да е офис в страната или чрез онлайн превод):\r\nIBAN: BG68RZBB91551010772410   BIC: RZBBBGSF    Титуляр: ДОБРОМИР ВАЛЕНТИНОВ ДОБРЕВ,\r\nкакто и чрез paypall - https://www.paypal.com/paypalme/Dobrev94 ", "date": "2019.08.12", "title": "Добри хора помагат на млад мъж в борбата с тежко заболяване"}
{"url": "https://www.actualno.com/education/kandidati-za-uchiteli-s-greshki-v-zajavlenijata-za-kandidatstvane-i-trojki-v-diplomite-news_784356.html", "text": "       Завършили следването си с тройка в дипломата и такива, с неграмотно подадени заявления, кандидатстват за работа като учители , информира „Монитор”. Така, поради липсата на подходящи кандидати, директори на учебните заведения са принудени да обявяват конкурси по различни предмети по няколко пъти. Най-силно търсените кадри в София, например, са за учители по чужди езици, математика, информационни технологии или такива, които се занимават с децата в начален етап на обучение. „Тази тенденция продължава във времето, като има недостиг и на педагози за детските градини”, съобщи директорът на Регионално управление по образованието в столицата - Ваня Кастрева.       Най-голям е дефицитът на кадри по български и чужди езици, ресурсни учители, логопеди, по химия, физика, биология, математика и информационни технологии. \"Допълнително затруднение при избор на учители е грамотността на кандидатите. А това поставя на изпитание директорите, защото има свободно място и то трябва да бъде запълнено. Работодателят трябва да се съобрази с това, което предлага пазарът на труда“, посочва и шефката на образователния инспекторат във Варна - Венцислава Генова.   Слаба академична подготовка на кандидатите пък и дипломи с тройки е сред проблемите, с които се сблъсква директорът на софийската 164-та гимназия с преподаване на испански език „Мигел де Сервантес“ - Зорница Йончева. Тя призна, че освен всичко, в повереното й училище заплащането е по-ниско, спрямо други гимназии в столицата. А това води до неявяване на качествени кандидати на конкурса и така вакантните бройки остават свободни задълго. Причина за разликата в заплатите според директорката на 164-та гимназия е, че големите училища, в които се обучават ученици от 1-и до 12-и клас, разполагат и с по-големи бюджети.\r\nДруг директор на софийско училище потвърждава тезата, че кандидатите често не отговарят на изискванията. Таня Иванчева е ръководител на 55-то СУ „Петко Каравелов“ в София. Тя коментира, че се налага по няколко пъти да се обявяват свободните позиции за учители, тъй като школото няма как да си позволи да назначи човек, който да не отговаря на изискванията и очакванията на родителите, например. Иванчева иска да открие учители, които да имат визия и очаквания за своята работа, както и да се стремят към конкретни резултати у децата. Някои от местата се запълват от студенти, които се обучават в школото, тъй като 55-то СУ „Петко Каравелов“ е базово училище и там ежегодно се провеждат студентски практики. Например, назначават учител по математика без опит, който се обучава докато работи, благодарение на вътрешната организация, която имат в училището. На новоназначения преподавател се оказва методическа помощ и подкрепа от останалите педагози.  Общо седем пък са били кандидатурите за учители по физика и математика в 119-то СУ „Акад. Михаил Арнаудов“ в София. Четирима за били желаещите математици, а трима - физиците. „И седемте човека можеха да бъдат назначени, но те не могат да дадат на учениците ни това, което аз очаквам – висока степен на подготовка и силно вътрешно вдъхновение“, обясни директорът на школото Диян Стаматов. Той е категоричен, че предпочита да пуска обявата по няколко пъти и да изчака докато намери най-подходящия кандидат. Сред най-търсените са и такива, по физическа култура и спорт, както и на специалисти в профилираните гимназии.     ", "date": "2019.08.12", "title": "Кандидати за учители - с грешки в заявленията за кандидатстване и тройки в дипломите"}
{"url": "https://www.actualno.com/health/kakvo-lekarstvo-da-piem-kogato-ni-uhape-kyrlej-news_784447.html", "text": "       Kойто го ухапе кърлеж, трябва да вземе две таблетки доксациклин, а децата маркоролиден антибиотик. Такъв съвет даде в ефира на БНТ директорът на Центъра по заразни и паразитни болести проф. Тодор Кантарджиев , докато говореше за западнонилската треска.      По темата с тази треска, професорът предупреди, че комарите хапят и през тениска, така че който иска да се опази истински, трябва да сложи поне две, което е немислимо в лятната жега. Той препоръча като естествени репеленти против комарите лавандулата и ментата.   Според цитирана от експерта статистика, в цяла Европа има 46 случая на западнонилска треска през тази година – говорим обаче за фаза на болестта, при която има явни симптоми, защото в огромен процент от случаите тя протича без никакви видими симптоми и усложнения. 9 са били в Гърция, като там има четирима починали, един човек е починал и в Румъния.\r\nИнтересен исторически факт е, че в България западнонилската треска е открита за пръв път през 60-те години на XX век.  По отношение на ентеровирусите, които причиняват възпаления на нервната система, проф. Кантарджиев заяви, че е най-важна хигиената на ръцете. Той препоръча на майките да не ползват за децата си спиртни кърпички, защото спиртът не убива тези вируси, а да ползват кърпички с хлорхексидин. ", "date": "2019.08.12", "title": "Какво лекарство да пием, когато ни ухапе кърлеж?"}
{"url": "https://www.actualno.com/cars/ideja-vseki-avtomobil-da-ima-pasport-i-oshte-edin-osnoven-pregled-news_784274.html", "text": "      Технически паспорт ще трябва да притежава вече всеки автомобил в България, ако бъдат приети предложенията за Закон за пътните превозни средства (ЗППС), информира . Документът ще се издава, след като бъде направен основен преглед на колата. Идеята е в паспорта да бъдат вписани данните включени в регистрационния талон плюс още допълнителна информация. Например, в документа ще се съдържат измервания от периодичните прегледи, промени в конструкцията, ако има такива, показания на километража, претърпени от автомобила произшествия и т.н.      Ако новият закон бъде приет, собствениците на моторни превозни средства ще имат срок от шест месеца, в който да се снабдят с автомобилния паспорт. Издаването на този вид документ ще се извършва само в специални пунктове, които ще се лицензират от Изпълнителната агенция \"Автомобилна администрация\", и ще са различни от пунктовете за периодични технически прегледи. С паспорт трябва да се \"оборудват\" не само новозакупените автомобили, а абсолютно всички моторни превозни средства.   Ценовата тарифа за услугата по основен преглед и паспортизиране все още не са ясни. Те ще бъдат обсъждани и приети отделно. Така, разходите на собственика на нова кола ще се повишат. Той ще трябва да заплати не само за регистрацията в КАТ, но и за предварителния преглед в техническия пункт и за паспорта. Всеки един от \"автопаспортите\" ще бъде качен в специална онлайн платформа, за сигурността и експлоатацията с която отново ще е ангажирана автомобилната администрация. Предвижда се създаването на информационната система да се плати от държавния бюджет. Така всъщност разходите ще се поемат от целия български народ, вместо само от онези, които са собственици на превозни средства.\r\nПроектозаконът за пътните превозни средства е публикуван за обществено обсъждане. В него са вписани и още много нови правила, такси и глоби. Статистика сочи, че всяка година в България се регистрират около 300 000 автомобила и още над 3.6 милиона коли, които ще трябва да се снабдят с въпросния паспорт. Вследствие приемане на закона се очаква да поскъпнат сериозно и резервните части втора ръка , които са предпочитани от много с невисоки доходи. С приемането на закона ще се конкретизират и нови правила за сделки именно частите втора употреба. Една от по-сериозните санкции е в размер на 7 000 лева и касае продажбата на авточасти \"на черно\". А магазините, които продават такава стока, ще трябва да се регистрират в съответната община, като за регистрацията също ще се плаща такса. За всяка закупена част за автомобили, която е втора употреба, ще бъде описван номерът на колата, от която е взета, както и кой е купувачът.  Ако проектозаконът бъде приет, не само магазините за авточасти ще трябва да се регистрират и да получават разрешително за продажба на такива стоки. С регистрация и един вид лиценз ще трябва да се сдобие и всеки автосервиз, автоключар, дори и гумаджийниците. Въпросните разрешителни ще се издават от транспортното министерство, а одобрените сервизи ще се вписват в специален регистър, като услугата също ще се заплаща.\r\nМотив за новия законопроект е, че в момента \"автоуслугите са най-нерегулираният сектор и в страната. Авторите твърдят, че у нас функционират автоработилници, които работят в сянка, не плащат данъци, не осигуряват персонала си, не издават фактури и касови бележки, не дават гаранция за извършената поправка. А ако проектът бъде приет се предвижда сервизите да вписват данните за всяка свършена работа, като изчукване, реглаж, боядисване, поправка на двигателя и т.н.,  в информационна система, поддържана от Агенция  \"Автомобилна администрация\". Обмисля се всеки работещ на черно майстор да бъде глобяван с 1 000 лева. А ако сервизът е на фирма, която обаче няма удостоверение за това, санкцията ще бъде тройно по-висока.    В тази насока се изказват мнения, че с новия закон ще бъдем наказвани, ако извършваме поправка сами на собствената си кола. \"Никой няма да ви глобява, ако ви се спука гума и сам си монтирате резервната. Или ако си смените свещите или изгоряла крушка на фара в двора или пред блока\", разясниха пред вестник от автомобилната администрация.     ", "date": "2019.08.12", "title": "Идея: Всеки автомобил да има паспорт и още един основен преглед"}
{"url": "https://www.actualno.com/curious/4-te-naj-romantichni-zodii-sred-myjete-news_784474.html", "text": "             Казановата на зодиака. Мъжете от зодия Овен са изключително романтични, когато се влюбят. Тяхната креативност надминава всички останали. Те разбират женската душа, макар и да са минали през доста уроци и са платили висока цена, за да научат какво иска една жена. Винаги са готови да се извинят, само да има мир! Техните изненади са големи, а често много скъпи. Обичат не сантименталните, а големите подаръци, които да накарат една жена да се почувства специална. Това е техният начин да кажат \"Обичам те\".    Лъвовете нямат граници на въображението. Техните изненади са изключително сантиментални, рядко включват предмети, най-често преживявания. Умът им работи на пълни обороти, когато сърцето им е влюбено и пълно с щастие. Идеите, които измислят оставят всяка жена без думи. Лесно можеш да се влюбиш в Лъв, защото има какво да ти покаже и знае как да те омае. Но внимавай да не би сладките приказки да са, само и само да те вкара в леглото. Има такава опасност.    ", "date": "2019.08.12", "title": "4-те най-романтични зодии сред мъжете"}
{"url": "https://www.actualno.com/africa/desetki-migranti-sa-spaseni-kraj-libija-news_784339.html", "text": "      Френските благотворителни организации „SOS Средиземноморие” и  „Лекари без граници” /MSF/ спасиха още 81 мигранти край бреговете на Либия днес.      Те станаха част от групата 130 души, спасени преди това на борда на кораба „Ocean Viking”, съобщи репортер на АФП.   Младежите, предимно суданци са напуснали бреговете на Либия в синя гумена лодка, пляскаха и веселиха при появата на спасителния кораб.\r\nСпасяването от 11 август беше третото през уикенда, предаде БГНЕС.  Корабът, управляван съвместно от „SOS Средиземноморие” и „Лекари без граници”, патрулира в международни води на около 50 морски мили край бреговете на Триполи.\r\n\"Ние сме единствените спасители в района, либийската брегова охрана не реагира на бедстващи мигрантски кораби.”, каза координаторът на „SOS Средиземноморие” Никола Романюк пред репортер на АФП на борда на спасителния кораб.\r\nКорабът „Open Arms”, опериращ в същия район от испанската благотворителна организация Proactiva, има на борада си 160 , от които 121 са били на борда в продължение на 10 дни, докато чакат нежелаещите да ги приемат държави от ЕС да ги допуснат на своя територия.       Романюк каза, че благоприятните климатични условия вероятно ще насърчат повече хора да отплават от либийските брегове.\r\nДопълнителен стимул е, че тридневният мюсюлмански празник Курбан Байрам, който започна в неделя, може да намали присъствието на властите, патрулиращи по либийските плажове.\r\nMSF, която регистрира мигрантите на борда, заяви в неделя, че четири пети от последната спасена група са хора на възраст между 18 и 34 години, докато 17 процента са под 18 години.\r\nСпасителните акции се провеждат в момент на напрежение между Италия и други държави от ЕС, като италианското правителство отказва да пусне да акостират на бреговете му, освен ако партньорите от ЕС не помогнат да бъдат настанени на яхна територия.\r\nЕдин от спасителните кораби – „Ocean Viking” е регистриран в Норвегия, а крайно десният министър на вътрешните работи на Италия Матео Салвини изпрати предупреждение до Осло миналата седмица.       ", "date": "2019.08.12", "title": "Десетки мигранти са спасени край Либия "}
{"url": "https://www.actualno.com/society/kzp-razrejdat-alkohola-v-zavedenija-po-moreto-news_784445.html", "text": "      Опасен алкохол до момента не е установен при проверките на Комисията за защита на потребителите (КЗП), заяви председателят Димитър Маргаритов в студиото на bTV.      „Най-често проблемите са свързани с разреждане на алкохола с цел извличане на нерегламентирани печалби в по-голям размер”, посочи Маргаритов. Той обясни, че това става ясно при лабораторно изпитване, при което се установява по-нисък алкохолен градус в съдържанието на разпечатаната бутилка спрямо това в неразпечатаната. „Подобни опити за нарушения се правят, но далеч не от всички”, подчерта председателят на КЗП.   „Имаме няколко случая от миналата година, в които дадената напитка като свойства, като физико-химичен анализ от самия производител излиза с непокриване на минималните параметри, които са заложени в Закона за виното и спиртните напитки, за да носи наименованието уиски, водка, ракия и т.н. Т.е. такова нарушение може да се констатира и по отношение на запечатана бутилка, която е пусната на пазара не само в заведението, но и в търговската мрежа”, обясни Маргаритов.\r\n„Може да има спиртни напитки, които да не покриват тези изисквания и те да бъдат пуснати на пазара, но не бива потребителите за бъдат заблуждавани, относно това”, категоричен бе той.  Димитър Маргаритов даде пример за произнасяне на Комисията за забрана на нелоялна практика на производител на спиртна напитка: „На кутията на бутилка беше отбелязано, че е уиски, а на етикета на самата бутилка пише, че е спиртна напитка, която много добре наподобява уиски.\r\nОт гледна точка на съставките това не е опасна за живота и здравето на потребителя напитка, но тя не отговаря на изискванията, за да бъде уиски”, каза той. Председателят на КЗП коментира, че не по-малко важно от отговорния подход към здравето на хората с покриването на въведените от закона минимални изисквания е и това да не се заблуждават хората, че пият определени напитки, а всъщност те са с по-ниско качество.   През миналия КЗП е взела над 30 проби, предимно от туристически обекти по Черноморието. Лабораторните изпитвания са установили нарушения в осем случая. „В половината от тях ставаше въпрос просто за разреждане на алкохола.    В другите четири случая ставаше дума за този друг тип нарушения, за които споменахме – че самите напитки не изпълняват изискванията на закона за такива, каквито те се предлагат и потребителите са въведени в заблуждение”, конкретизира Маргаритов. ", "date": "2019.08.12", "title": "КЗП: Разреждат алкохола в заведения по морето "}
{"url": "https://www.actualno.com/europe/boris-djonsyn-trygna-da-pravi-zatvori-news_784384.html", "text": "      Новият британски премиер Борис Джонсън обеща 10 000 нови затворнически места, 20 000 нови полицаи и разширяване правомощията на полицията за внезапни проверки, предаде БГНЕС.      \"Ще бъдат създадени допълнителни 10 000 нови затворнически места и ще се разширят правомощията внезапни проверки тип \"спиране и претърсване\", гласи обещанието.   Първият нов затвор в програмата от 2,5 милиарда паунда ще бъде в изграден в  Йоркшир, където преди това бяха обявени планове за разширяване на вече съществуващия затвор.\r\nБританското правителство заяви, че плановете показват, че \"сериозно се бори с престъпността\". Но секретарят на лейбъристите, Даян Абът, заяви, че \"случайното\" спиране и претърсване е обществена \"рецепта за безпокойство\". Но вътрешният министър Кит Малтууз каза пред Sky News: \"Ние знаем, че  най-голямото възпиращо средство за престъпността е възприемането на  вероятността да бъдем хванати. Превенцията е наистина това, което  целим.\"  Миналия месец правителството също обеща да наеме 20 000 допълнителни полицаи, като с това компенсира  броя на напусналите офицери след завръщането на консерваторите на власт. Какви са плановете за затворите?    Преди изведените от употреба места в затворите също ще бъдат ремонтирани и върнати в употреба.    Борис Джонсън заяви, че твърде много сериозни насилници или сексуални нарушители излизат от затвора много преди да се налага и че са необходими по-строги присъди.\r\n\"Трябва да се отнесем твърдо към престъпността. Това означава да се отнесем твърдо с престъпниците. Трябва да обърнем  баланса на страха. Искам престъпниците да се страхуват - не  обществеността\", написа той в Twitter. ", "date": "2019.08.12", "title": "Борис Джонсън тръгна да прави затвори"}
{"url": "https://www.actualno.com/showbusiness/premierata-na-skandalen-film-beshe-sprjana-zaradi-masovite-strelbi-v-sasht-news_784389.html", "text": "      Филмът The Hunt с участието на Хилари Суонк, трябваше да излезе на 27 септември, информира БГНЕС, позовавайки се на BBC.      The Hunt е сатиричен трилър, в който либерали ловуват привърженици на Тръмп и ги убиват за спорт. Но рекламата за филма беше спряна веднага след стрелбите в и .   Сюжетът на Хънт е предназначен да отрази раздвоеността на американската политика. Според Hollywood Reporter, либералните герои определят жертвите си като \"плачевни\" - термин, използван от Хилъри Клинтън, за да опише някои от феновете на Тръмп преди изборите през 2016 година.\r\nБез да назове филма, Тръмп коментира в Туитър предстоящата холивудска премиера: \"Излизащият филм е направен с цел да разпали и предизвика хаос. Те създават насилие и след това се опитват да обвиняват другите. Те са истинските расисти и са много лоши за страната ни!\"  В изявление на Universal се казва: \"Ние стоим зад нашите създатели на филми и ще продължим да разпространяваме филми в партньорство със смели и прозорливи създатели, като тези, свързани с този сатиричен социален трилър, но ние разбираме, че сега не е най-подходящото време да се пусне този филм\". ", "date": "2019.08.12", "title": "Премиерата на скандален филм беше спряна заради масовите стрелби в САЩ"}
{"url": "https://www.actualno.com/education/dans-iska-24-chasov-dostyp-do-dannite-na-vsichki-deca-uchenici-i-studenti-news_784361.html", "text": "       Държавна агенция \"Национална сигурност\" (ДАНС) поиска да получи пълен достъп до информационните фондове на Министерството на образованието и науката ( ), в които се съдържат данни за всяко дете в предучилищна група, на всеки ученик и всеки студент в България , съобщава . Но разрешението следва да бъде осигурено 24 часа в денонощието. Чрез тази мярка ДАНС ще има възможността да наблюдава всички, които са възпитаници на учебните заведения в страната. От Агенцията ще знаят какво учат учениците, в кое училище, дали са прекъснали, какъв е успехът им.        Засега не се посочват в конкретика причините и мотивите, поради които ДАНС иска да получи този достъп до данните от МОН. Знае се само, че исканата информация за учебното положение на децата е чувствителна, а личните им данни се ползват от специална закрила. Разрешението се урежда с проект на специална инструкция между МОН и ДАНС, която е публикувана за обществено обсъждане. От нея става ясно, че достъпът се осигурява \"за справочна дейност\" .   Държавната агенция планира да наблюдава няколко регистъра с документи, сред които са тези, за завършено основно и средно образование и/или степен на професионална квалификация, за завършилите студенти и докторанти, на всички действащи и прекъснали студенти и докторанти по степени на обучение и по професионални направления, националната електронна информационна система за предучилищното и училищното образование, както и информация за преместване на децата и учениците от едно учебно заведение в друго.\r\nНа този етап не става ясна целта на тази нова мярка, от страна на ДАНС. Планирано е служителите на агенцията да влизат в системата на МОН от \"автоматизирани работни места\", които ще се ползват единствено за въпросната справочна дейност, се казва в инструкцията.   ", "date": "2019.08.12", "title": "ДАНС иска 24-часов достъп до данните на всички деца, ученици и студенти"}
{"url": "https://www.actualno.com/balkani/zaklati-li-se-upravlenieto-na-zaev-sled-skandal-s-bylgarska-vryzka-podoben-na-negovite-bombi-news_784396.html", "text": "       Безотговорно е правителството да действа като опозиция и да призовава за разследване на аферата \"Рекет\" и да не прави нищо. Това е реакцията на Демократическия съюз на Павле Траянов, иначе управляващ коалиционен партньор на СДСМ, по скандала \"Рекет\", в който се появи и българска следа.       Скандалът представлява пуснати от близък до националистическата италианска партия \"Лига\" италиански вестник La Verita записи, които навеждат на мисълта, че бившата ръководителка на Специализираната прокуратура на Северна Македония Катица Янева може да е замесена в получаване на подкуп от 5 млн. евро, за да спаси предприемача Йордан (Орце) Камчев по дело за пране на пари. Посредници в сделката са Боян Йовановски (с прякор Боки 13) и Зоран Милески (Зоки Кичеец), които получават 1 млн. евро за услугите си. La Verita открито прокарва тези, удобни за ВМРО-ДПМНЕ и разиграва сценария \"Сорос\" и там.       Българската връзка в случая е фактът, че България искаше Камчев да е почетен консул в Охрид, а освен това в записите се чува репликата: \"Българите да не се месят\". Няма обаче допълнителна информация за какво става въпрос, но веднага възникват въпроси заради случая с , защото Камчев има и българско гражданство. Той е известен с медийната си империя от времето на Груевски и конгломерата \"Орка Холдинг\".\r\nСпоред на Демократическия съюз на Павле Траянов ситуацията със записите е недопустима, тъй като не се прави нищо за разкриване на аферата. \"Ваканцията\" даде реална възможност да се унищожат доказателства, да се повлияе на свидетели, да се изнесат парите от изнудването в чужбина, а Македония да бъде обявена за мафиотска държава ... Неописуемо и безотговорно е правителството да призовава за задълбочено разследване (сякаш е в опозиция) и да не се прави нищо и да се позволи на медиите да \"ръководят\" разследването\", се казва в изявление на партията на Траянов, цитирано от Агенция \"Фокус\".\r\nОт своя страна СДСМ на Зоран Заев настоява, че публикуването на кадрите представлява заплаха за правовата държава, зад която стои ВМРО-ДПМНЕ, но и че всеки трябва да отговаря за стореното от него.    Междувременно от La Verita твърдят, че имат още записи извън вече оповестените три. Освен аудио, вестникът има и видеозаписи. А целият скандал прилича на този, при който Заев пускаше записи за действия на управлението на Груевски, което доведе до - заради злоупотреба със служебно положение. ", "date": "2019.08.12", "title": "Заклати ли се управлението на Заев след скандал с българска връзка, подобен на неговите \"бомби\"?"}
{"url": "https://www.actualno.com/curious/ogladneli-mechki-blokiraha-populjaren-marshrut-v-kamchatka-news_784390.html", "text": "      Популярният туристически маршрут по река Хакицин временно беше затворен в природния резерват Южна Камчатка заради 70 гладни мечки, проявяващи агресия, съобщи РИА Новости.      \"Това се дължи на опасната ситуация, която е резултат от слабите потоци на сьомга на едно от най-големите места, на които хвърлят хайвера си в басейна на Курилското езеро. Липсата на храна за мечките е предизвикала струпването на около 70 гладни животни по брега на реката, където минава и популярния туристически маршрут\", гласи официално съобщение според БГНЕС   Тази седмица учени вече се сблъскаха с проявата на агресия на дивите животни. По изследователския маршрут, който съвпада с туристическия, възрастен мъжкар нападна група от трима изследователи. Мечката се втурнала към хората, но в последния момент се върнала.\r\nРека Хакицин е част от басейна на Курилското езеро - един от най-популярните природни обекти в Камчатка. Туристите са привлечени от възможността да наблюдават най-голямата в света популация на кафяви мечки в естественото им местообитание.   ", "date": "2019.08.12", "title": "Огладнели мечки блокираха популярен маршрут в Камчатка"}
{"url": "https://www.actualno.com/cite/ako-sega-plache-baba-stojanka-utre-shte-plache-cjala-bylgarija-news_784407.html", "text": "       \"Ако сега плаче баба Стоянка, утре ще плаче цяла България.\" Това каза в студиото на bTV зам.-министърът на земеделието Янко Иванов в коментар за мерките срещу африканската чума при свинете.       ", "date": "2019.08.12", "title": "Ако сега плаче баба Стоянка, утре ще плаче цяла България"}
{"url": "https://www.actualno.com/chronicles/zapochva-izgrajdaneto-na-berlinskata-stena-news_778076.html", "text": "      След Втората световна война Берлин е поделен между страните-победителки (СССР, САЩ, Великобритания и Франция) на 4 окупационни зони. Източната зона, контролирана от съветските войски, впоследствие става столица на Германската демократична република. В 3-те западни зони контролът е осъществяван съответно от окупационните власти на САЩ, Великобритания и Франция.      Отсъствието на физическа граница между зоните довежда до конфликт и масово преминаване на специалисти и граждани от Източен Берлин във ФРГ. На 13 август 1961 г. в период на усилено противопоставяне и изостряне на отношенията между СССР и САЩ, започва строителството на стената. Заповедта за нейното изграждане е подписана от Валтер Улбрихт. Фактически това е нарушение на следвоенното споразумение на страните-победителки, съгласно което Великобритания, Съветският съюз, Съединените щати и Франция имат равни права относно управлението на целия Берлин.   Строителството и преоборудването на стената продължава от 1962 до 1975 година. Напълно построената стена се е състояла от 45 хиляди бетонни блокове 3,6 на 1,5 метра, със заоблен връх, чиято цел е да затруднява опитите за бягство. Въпреки това над 5 хиляди души успяват да избягат на Запад. Най-известните случаи са – масовото бягство по тунел, дълъг 149 метра, полет с делтаплан, промушване между прозорците на 2 съседни апартамента. ", "date": "2019.08.12", "title": "Започва изграждането на Берлинската стена"}
{"url": "https://www.actualno.com/society/novini-ili-novini-kartinata-na-pechata-za-12-avgust-news_784189.html", "text": "      Започваме седмицата, в която ще достигнем средата на най-летния месец в годината – август. Жега е и новините също ги мързи – или по-скоро съобщаващите ги, но нека все пак видим как вървят нещата.       Колегите питат какво стана с проверката на прокуратурата за финансовия министър Владислав Горанов. Ако сте забравили, става въпрос за онова, безвъзмездното жилище, което той ползва заради добрата душа на кръстника му Иван Сариев. Апартаментът се намира в построения от братя Домусчиеви комплекс \"Есте\" в столичния квартал „Изгрев”, където е офисът на TAD Group – тези, които сега красят новините заради хакерската атака на НАП. А прокуратурата си мълчи, след като КПКОНПИ не откри проблем Горанов да ползва подаръка. Имаш кръстник – разполагаш се в жилище!   Ако идеш в казарма за 9 месеца, по-лесно трябва да ставаш полицай, смята военният министър Красимир Каракачанов. Одобряваме – поне за 9 месеца би трябвало да стопиш шкембето, ако не друго. Че ако почнем с другото, трябва да питаме как по-лесно се става милиционер и как се напредва към ченге ... Любимата дейност на Петьо Блъсков е да се занимава с еколозите в България. В случая – те са виновни, че няма развитие на туризма, защото от парк \"Рила\" глобиха , че събра 1500 души да отидат в местност, където е необходимо да не се ходи на тълпи, за да се опазят екосистемите. От това събитие, ако четем материала, се вади извода как нито лифтове могат да се построят, нито ски писти да се прокарат без природозащитниците да разрешат. Обаче пък може на найлон и надолу по склона, Калояне!     Почиват си като цяло колегите и пускат реплики от чатовете на TAD Group, които бяха огласени още в петък. Няма лошо – лошото е, че как с две-три кликания през Google можеш да правиш сериозни поразии по куп други сайтове на държавни институции и хич няма нужда да си кой знае какъв хакер! Та сега въпросът е – има ли изобщо държавен сайт, който поне малко да е защитен? ", "date": "2019.08.12", "title": "Новини или Novini – картината на печата за 12 август"}
{"url": "https://www.actualno.com/crime/dvama-opravdani-po-naglite-osydiha-prokuraturata-i-na-vtora-instancija-news_784391.html", "text": "      Павел Петков-Павката и Цветозар Славчев-Църо, които бяха обвинени и оправдани през 2014 г. за участие в групата за отвличания \"Наглите\", осъдиха прокуратурата да им плати по 15 000 лева обезщетение, предаде в. \" \".      Решенията са на апелативна инстанция, а компенсациите са по-големи, отколкото на първа инстанция - с 5000 лева, но доста по-малки от исканото.   Искът на Павката е за общо 1,6 млн. лв. за имуществени и неимуществени вреди. Той е бил задържан незаконно 2 години и 4 месеца.\r\nПред съда бившата му съпруга твърди, че на 22 декември 2009 г. спецчастите на МВР нахлули в дома им, разбивайки вратата, за да го закопчаят. Казва още, че двете им деца, тогава на 8 и 15 години, са получили стрес заради случилото се, тъй като Павката бил повален на земята, окован с белезници, а срещу него е използван електрошок. Докато бил зад решетките, Петков бил потиснат, плачел и споделял, че иска да се самоубие. Заради ареста жена му го напуснала и се развели, а в училище децата му били наричали \"Наглите\".  Съдебният състав с председател Нели Куцкова приема, че повдигането на обвинението и задържането са причинили на Павката душевни страдания, неудобства и терзания. Магистратите отчитат и че преди да влезе в ареста, той имал хроничен хепатит C, който зад решетките се влошил. Съдът обаче подчертава, че Павката не е публична личност, която се ползва с авторитет в обществото. Не е оставен без значение и фактът, че срещу него има 6 влезли в сила присъди. Първите му са като непълнолетен от 1990 година.\r\nЦъро пък съди прокуратурата за 400 хил. лева обезщетение, но получава 15 000. По делото става ясно, че когато бил задържан, той не пожелал майка му да го посещава, за да не ѝ стане лошо.   “Бил притеснен, потиснат, изплашен, отслабнал около 40 кг, станал необщителен”, установява съдебен състав на Софийския апелативен съд, начело с Ася Събева. И добавя, че заради делото \"Наглите\" Църо станал асоциален и познатите и приятелите му се отдръпнали. “Вън от това други вреди по делото не са доказани”, казва съдът.    Магистратите отхвърлят твърдението му, че не можел да си намери постоянна работа заради обвинението. \"Не е ясно къде точно е работел той преди повдигане на обвинението\", аргументира се съдът.\r\nДелото \"Наглите\" приключи окончателно през 2014 година. Осъдени и в затвора са Ивайло Евтимов-Йожи, Прокопий Прокопиев-Културиста, Даниел Димитров-Релето и Любомир Димитров-Гребеца. ", "date": "2019.08.12", "title": "Двама оправдани по \"Наглите\" осъдиха прокуратурата и на втора инстанция"}
{"url": "https://www.actualno.com/asenovgrad/ot-gorskoto-v-asenovgrad-zalagat-osem-kapana-za-gligani-news_781863.html", "text": "       Капани за улов на диви прасета ще бъдат заложени в планински и гористи местности край Асеновград. Мерките са по повод продължаващото разпространение на африканска чума по свинете. Това съобщи директорът на Държавното горско стопанство в Асеновград - инженер Слави Богутев. Предвидено е да бъдат заложени общо осем капана.       Три от тях вече са създадени в местността \"40-те извора\" и в землището на село Новаково. Други пет капана ще бъдат изградени край асеновградските села Тополово и Бачково , информира Богутев. Целта на поставянето на капани за улов на глигани е да бъде занижена популацията на дивите свине, заради разпространението на африканската чума. Мярката цели също намаляване запасът на в гористи и планински местности край Асеновград до три броя на един хектар.   Директорът на Горското стопанство в града посочи, че на територията на асеновградското ловно стопанство не е установено наличие на чума към момента. Слави Богутев обясни, че от началото на разпространението на заразата досега са направени изследвания на три проби от отстреляни диви свине в района на селата Тополово и Новаково. Те са били изпратени в специализирана лаборатория за изследване, като резултатите са отрицателни. ", "date": "2019.08.12", "title": "От Горското в Асеновград залагат осем капана за глигани"}
{"url": "https://www.actualno.com/cosmos/amerikanskite-kosmonavti-izglejda-vzemat-po-malko-ot-ruskite-kogato-sa-v-kosmosa-news_784381.html", "text": "      Ветеранът на космическите полети, бившият астронавт на НАСА Скот Кели потвърди, че дневната надбавка при престой в космоса на американските астронавти е 5 долара, тоест по-малко от тази на руските им колеги.      „Пет долара на ден в космоса“, каза Кели пред РИА Новости. Както обясни събеседникът на агенцията, такава сума се изплаща в съответствие със закона.   „Това не се прави за забавление, а защото правителството е длъжно да плаща такава такса на служителите си, когато те са в движение и в същото време им е осигурено всичко: храна, жилище и други неща“, обясни бившият астронавт Кели, предаде БГНЕС.\r\nСкот Кели влезе в екипа на астронавтите на НАСА през 1996 г., а от 1999 до 2016 г. извърши четири космически полета, включително годишната експедиция до Международната космическа станция.  Американският астронавт каза, че не често, но темата за възнагражденията се обсъжда от членове на международния екипаж на станцията. Според него, когато разговарял с руски колеги по тази тема, той открил, че „им харесва факта, че получават повече, когато са в Космоса“.\r\nТемата е на дневен ред, след като преди дни стана ясно, че заплатата на е 60,9 хиляди рубли /837 евро/, на космонавт - 63,8 хиляди /876 евро/, а на инструктор - 88,45 хиляди рубли /1214 евро/. Те могат да получават и месечна помощ до една четвърт от заплатата и тринадесетата заплата. Освен това астронавтите имат право на допълнителни плащания за трудов стаж.   Заплатата се увеличава в съответствие с броя полети в Космоса. След три или повече полета космонавтът и инструкторът могат да получават месечен бонус до 120%. На екипажите се изплаща и еднократна парична награда за всеки полет. \"Роскосмос\" не посочва конкретни цифри, но обясни, че руските космонавти получават заплата, сравнима с заплатата на астронавтите от НАСА и други космически агенции.     ", "date": "2019.08.12", "title": "Американските космонавти изглежда вземат по-малко от руските, когато са в Космоса "}
{"url": "https://www.actualno.com/haskovo/ekspertno-objasnenie-za-poreden-problem-s-vodata-v-simeonovgrad-mnogo-ja-konsumirat-news_784400.html", "text": "      Ми много я консумират – така инж. Кехайов, представител на местното ВиК, обясни пред Нова телевизия защо от 3 дни няма вода в Симеоновград.      Инженерът обясни, че ще има режима и днес ще се обяви това положение, защото всичко започнало събота и неделя и тогава не можело да се обяви. Той уточни, че всичко започнало заради наличие на повече от допустимото манган. Освен това, Кехайов се оплака, че хората почнали много да точат вода, като се запасявали и това пречело на водопреносната мрежа, но било възможно до тази вечер водата да се върне.   Трябва да ми кажат подробности, за да можем да направим график, обясни кметът на града Милена Рангелова.\r\nВсъщност, от 12 години градът има проблем с манган във водата. А Кехайов обясни, че преди 5 години почнала работа по проект за пречиствателна станция и оттогава била мината фазата \"идеен проект\". Колко ще струва тази станция, за момента няма яснота.   ", "date": "2019.08.12", "title": "Експертно обяснение за пореден проблем с водата в Симеоновград - много я консумират"}
{"url": "https://www.actualno.com/business/zam-ministyryt-na-zemedelieto-za-merkite-za-svinete-nali-na-nova-godina-pak-shte-umrat-news_784403.html", "text": "      \"Ако сега плаче баба Стоянка, утре ще плаче цяла България. е абсолютно непопулярна, но е наложителна. Откакто предприехме тази мярка- няма нови случаи на в домашните животни.\" Това каза заместник-министърът на земеделието Янко Иванов.      За случай от с. Безмер, в който възрастна жена пита как да заколи бременна майка свиня, той допълни, че \"тази жена не би трябвало да гледа свиня-майка, а прасета за угояване, тъй като това е друго ниво на биосигурност. Тук имаме непознаване на закона.\"   Иванов се обърна с благодарност към кметовете, които са изпълнили мерките и предупреди онези, които не са ги изпълнили, че ще бъдат санкционирани административно. Глобата е от 100 до 300 лв. за първо нарушение, като сумата се удвоява при второ, докато не се стигне до прокуратурата.\r\n\"Неколцина са те и са яхнали вълната на популизма, но нека да не забравят, че като отмине тази вълна ще се види кой е влязъл във водата гол\", каза още Иванов в интервю за bTV.  Той уточни, че прасетата не се избиват, а умъртвяват:\" \"Баба Стоянка за какво ги гледа - за домашен любимец ли? Нали на Нова година пак ще умрат. За да не го направи тя, ще го направят нашите колеги.\"\r\nПо думите му случващото се е още един пример, че не трябва да се гледат свине в задните дворове.   Иванов допълни, че от вършат толкова, колкото позволяват условията и агенцията не е самичка в тази борба.    Междувременно стана ясно, че кметове в Пазарджишко са сменили позицията си и призовават стопаните, гледащи прасета в двора си, да изколят животните, показа материал на Нова телевизия. Причината – кметовете разбрали, че ако се появи чума, три години никой няма да може да гледа прасета. Затова по-добре да се вземат 300 лева на глава и да се почистят дворовете. Но хората се оплакват, че обезщетението е много малко.\r\nЗа БНТ от свинекомплекса в Голямо Враново заявиха, че им няма да бъдат покрити с предлаганото от държавата. ", "date": "2019.08.12", "title": "Зам.- министърът на земеделието за мерките за свинете: Нали на Нова година пак ще умрат"}
{"url": "https://www.actualno.com/politics/djambazki-se-syglasi-che-dyrjavata-dejstva-neumelo-v-skandala-s-nap-news_784406.html", "text": "      Неумело – тази дума използва евродепутатът Ангел Джамбазки по отношение на скандала \"НАПгейт\" и реакцията на държавата, в коментар пред Нова телевизия.      На теория мерките и регулациите ги има, въпросът е как се прилагат. Държавата не може да предложи необходимото заплащане на съответните специалисти, продължи Джамбазки, давайки пример как общини търсят главни архитекти за 800 лева, но не даде пример как \"Информационно обслужване\" търси системен администратор за 660 лева бруто – длъжност, за която се вземат над 2000 лева нето. Евродепутатът директно каза, че държавата не търси грамотни хора с такова заплащане.   Що се отнася до местните избори, Джамбазки изключи възможността ВМРО да се яви съвместно с „Атака”, заради „странното поведение” на ръководството на партията на Сидеров.\r\nПо отношение на , която ЦИК наложи на Джамбазки, евродепутатът смята, че комисията се е заблудила, защото не ставало въпрос за предизборен клип, а за среща с хора.   ", "date": "2019.08.12", "title": "Джамбазки се съгласи, че държавата действа \"неумело\" в скандала с НАП"}
{"url": "https://www.actualno.com/america/narushili-li-sa-zadyljitelen-protokol-nadziratelite-v-zatvora-v-kojto-se-samoubi-miliarder-news_784377.html", "text": "      Килията на милиардера Джефри Епщайн не е била редовно наблюдавана през нощта, за която се смята, че се е самоубил, заяви източник, запознат с разследването в затвора, където беше задържан милиардерът. Източникът казва и, че има протокол за затворниците, които са склонни към самоубийство да не бъдат оставени сами в килия.      Протоколът в рамките на Специалното звено за настаняване във федералния  център за задържане е охраната да проверява затворниците на всеки 30  минути. Ако затворниците изглеждат заспали, охранителите по протокол  трябва да се уверят, че са добре. Ако охраната фалшифицира документи, в  които се твърди, че са правили наблюдателни обиколки, а не са го  направили, следва наказателно преследване.   66-годишният Епщайн е бил в специална самостоятелна килия, когато е намерен мъртъв. Първоначално е имал съкилийник, но този човек е бил отстранен по неизвестни причини, информира CNN, цитирана от БГНЕС.\r\nДвамата пазачи, които са били дежурни по времето, когато Епщайн се е самоубил са полагали извънреден труд.  Все още няма официална експертиза на съдебния лекар за смъртта на Епщайн и ФБР продължава разследването си.\r\n\"Изключително много съжаляваме, че научаваме за смъртта на Джефри Епщайн. Никой не трябва да умре в затвора. Не можем да потвърдим слуховете за причината за смъртта му и се доверяваме на това, че прокуратурата на САЩ и разследващите щателно ще проучат обстоятелствата на тази трагедия\", заявиха адвокатите му.   Епщайн беше в затвора от началото на юли, след като не с призна за виновен по обвинения в секс за трафик на непълнолетни момичета, някои от които са били на 14 години.     ", "date": "2019.08.12", "title": "Нарушили ли са задължителен протокол надзирателите в затвора, в който се самоуби милиардер? "}
{"url": "https://www.actualno.com/asenovgrad/docent-po-ekologija-predloji-novite-kmetove-da-se-otchitat-publichno-vsjaka-godina-news_781910.html", "text": "      Изборните страсти стават все по-горещи с наближаване на заветната дата за провеждане на местни избори 2019 г. В дискусиите в социалните мрежи все по-често се засягат имена на кандидати, тиражирани из пространството. Още от сега се дават съвети и насоки за вота. Впечатление прави идеята на небезизвестния асеновградски еколог доцент доктор Цено Петров, която бе обявена в публичното пространство лично от него.       Той предложи седем фактора, с които да се съобразят асеновградчани, за да преценят по-лесно как да изберат \"най-подходящия кмет за община Асеновград\". Сред предложенията са градоначалникът и екипа му да се отчитат ежегодно пред съгражданите си за свършеното и несвършеното от обещаното, в края на всяка година от мандата. \"Успешното функциониране на цялостния живот в една община зависи не само от кмета, а и от неговите заместници. Ето защо назря времето когато кандидатите за градоначалници да представят на избирателите своя бъдещ екип. Нали целокупното население на една община е работодател на общинската администрация. От него идват заплатите на служителите\", обяснява Цено Петров.   В тази връзка, доцентът предложи кандидат-кметовете в своята предизборна програма да представят конкретни идеи за реализиране, разпределени през всяка една година от мандата. В идеята си Цено Петров поиска от бъдещите кандидати, които ще се борят за доверието на асеновградчани, да представят предварително списъчен състав на заместник-кметовете си. А редом до имената им да бъдат вписани техните длъжностна характеристика, образование, делови качества и постижения в живота. Друга идея на доктор Петров е, когато граждани изпратят писма и сигнали, адресирани до новия кмет, да бъдат уведомявани кой от екип е натоварен с отговор и в какъв срок. Ежегодното публично отчитане успехите и несполуките на поетите обещания от кандидат-кмета пред обществеността също е сред препоръките на доцента.   ", "date": "2019.08.12", "title": "Доцент по екология предложи новите кметове да се отчитат публично всяка година"}
{"url": "https://www.actualno.com/society/ekstremalen-indeks-za-pojaroopasnost-e-v-sila-za-14-oblasti-news_784300.html", "text": "      Екстремален индекс за пожароопасност е в сила за 14 области на страната за 12 август. Това сочи справка на сайта на Националния институт по метеорология и хидрология (НИМХ).      Екстремалният индекс важи за областите: Благоевград, Бургас, Велико Търново, Враца, Кюстендил, Ловеч, Перник, Плевен, Русе, Сливен, София град, София област, Хасково и Ямбол.   Екстремалният индекс означава, че са възможни бързо разпространяващи се много силни пожари с въвличане на дървесните корони. ", "date": "2019.08.12", "title": "Екстремален индекс за пожароопасност е в сила за 14 области "}
{"url": "https://www.actualno.com/europe/naslednichkata-na-merkel-obyrna-pogled-kym-ekologijata-news_784376.html", "text": "      Наследничката на германския канцлер Ангела Меркел Анегрет Крамп-Каренбауер призова за задълбочен преглед на данъчната система на страната, за да може по-добре да се приведе в съответствие най-голямата икономика в Европа с нейните екологични цели.      Необходимо е борбата срещу изменението на климата да бъде в центъра на дневния ред на правителството, заяви Крамп-Каренбауер, настоящ министър на отбраната на Германия в писмо до редакцията на вестник Welt am Sonntag, предаде БГНЕС.   \"Германия трябва да предложи както на частния бизнес, така и на редовните граждани допълнителни стимули за подпомагане на намаляването на въглеродните емисии, като например субсидии за разработването на горива, благоприятни за климата, и за подобряване на енергийната ефективност на сградите\", се казва в статията.\r\nЗа разлика от Зелените, Крамп-Каренбауер не се застъпва за \"данък върху CO2\" - идея, която спечели кредит в политическия дебат в Германия през последните месеци. \"Нашата цел е да подобрим защитата на климата, а не да акумулираме повече доходи за държавата\", написа Крамп-Каренбауер и добави, че проблемът не е в \"твърде малкото данъци\", а в липсата на стратегия. Тя заяви, че Германия трябва да затвърди принципа на устойчивост в конституцията си, като го обяви за \"цел на държавата\".  Инициативата на Крамп-Каренбуаер идва, тъй като германците стават все по-загрижени за ефектите от изменението на климата. Това притеснение се превръща в растяща подкрепа за партията на Зелените, която сега е в надпревара с християндемократите според редица скорошни социологически проучвания.\r\nХристияндемократите реагираха на популярността на Зелените, опитвайки се да подчертаят собствените си екологични постижения. Проблемът е, че през почти 16-те години, в които Меркел беше канцлер, картината решително се разми. Решението ѝ да ускори оттеглянето на страната от ядрената енергетика, например, доведе до увеличаване на емисиите на въглища, което накара Германия да се отклони от целите си в областта на климата.   Меркел се опита да ускори така наречената енергийна трансформация в Германия, обхващащ план за замяна на производството на електроенергия от изкопаеми горива с възобновяеми източници, но процесът беше засегнат от трудности и закъснения. В същото време нейното правителство, под натиска на мощната германска автомобилна индустрия, направи твърде малко, за да приведе в съответствие транспортния сектор, който е източник на около една пета от емисиите на CO2 в Германия. Федералната подкрепа за електрически превозни средства е скромна, докато правителството продължава да субсидира движещите се с дизел, например.     ", "date": "2019.08.12", "title": "Наследничката на Меркел обърна поглед към екологията"}
{"url": "https://www.actualno.com/europe/putin-s-piar-v-krim-a-v-moskva-protestite-ne-spirat-i-rusija-se-zakani-na-google-news_784363.html", "text": "      Украйна протестира срещу поредните действия на Русия за затвърждаване на влиянието ѝ в Крим, след като облеченият в кожени дрехи президент Владимир Путин посети анексирания преди 5 години полуостров, за да присъства на рокерски фестивал в Севастопол, предаде БГНЕС.      Украинското външно министерство определи посещението на Путин през уикенда като \"грубо нарушение на суверенитета на Украйна\". Властите в Украйна заявиха, че опитите на Москва и нейните медии да представят подобни посещения като рутинни са \"жалки\".   Крим беше анексиран от Украйна през 2014 година, което предизвика вълна от ултрапатриотизъм в Русия.\r\n\"Нощните вълци\" - дясна националистическа рокерска група, близка до Путин, са видни привърженици на анексията. Тази година те проведоха своето годишно шоу в Севастопол, най-големият град на полуострова.    Владимир Путин - който пристигна на събитието облечен в кожени дрехи и с мотоциклет - се оказа почетен гост, а присъстващите наобиколиха руския лидер, надявайки се да си направят селфи с него.           Но посещението е в момент, в който Путин се сблъсква с все по-голямо безпокойство у дома. Около 60 000 души заляха улиците на руската столица в събота в разрешена демонстрация, за да поискат \"честни\" общински избори през септември. Някои се опитаха да стигнат до сградата на президентската администрация при по-късен несанкциониран протест и стотици бяха арестувани. А причината за протестите е масовият отказ на местните власти да позволят регистрация на опозиционери за изборите - с оправданието, че не били събрали необходимия брой валидни подписи (5000).\r\nМеждувременно държавният орган за надзор на телекомуникационния сектор в Русия \"Роскомнадзор\" поиска от Google да спре излъчванията на протести в Москва през Youtube. \"Роскомнадзор\" счита излъчванията за намеса в държавните работи на Русия и предупреди, че ще има ответна реакция, ако най-популярната интернет компания в света не реагира според искането на руските власти. ", "date": "2019.08.12", "title": "Путин с пиар в Крим, a в Москва протестите не спират и Русия се закани на Google"}
{"url": "https://www.actualno.com/balkani/evakuiraha-kymping-zaradi-pojar-na-ostrov-v-gyrcija-news_784362.html", "text": "      Къмпинг на остров , в Южна Гърция, е евакуиран за втори пореден ден, след като пожар, който избухна в събота сутринта на близкото сметище, отново се засили заради ветровете, пише електронното издание на гръцкия вестник Kathimerini.      Кметът на острова също нареди евакуация на близките къщи, предаде агенция Фокус.   Властите обявиха пожара за „поставен под контрол\" в събота, но вятърът се засили.\r\nОбщо 90 пожарникари се опитват да овладеят огъня, подпомагани от 6 самолета и 3 хеликоптера.  Ветровете и високите температури допринесоха за избухването на десетки пожари от петък насам в цяла Гърция.\r\nЕлафонисос, остров с площ от 19 квадратни километра, известен със своите пясъчни плажове, има население от около 350 души, но се посещава от над 3000 туристи всеки ден.         ", "date": "2019.08.12", "title": "Евакуираха къмпинг заради пожар на остров в Гърция"}
{"url": "https://www.actualno.com/society/zapochva-prinuditelnoto-evtanazirane-na-domashni-praseta-v-ujna-bylgarija-news_784405.html", "text": "      Снощи изтече удълженият срок, в който стопаните на домашни прасета от Южна България трябваше доброволно да .      Мярката е заради откритите огнища африканската чума по свинете. От днес трябва да започне принудително евтаназиране и загробване на животните  в дворовете, посочва bTV.   В петък стана ясно, че 30-те кметове на пазарджишки села, които поеха ангажимент пред премиера Бойко Борисов да убедят своите съселяни да изпълнят нареждането, отказват да  допуснат екипите от Агенцията за безопасност на храните в дворовете на хората.\r\nМеждувременно в община Свищов бедственото положение, въведено заради заразата, беше удължено до утре.  Причината е загробването на 17-те хиляди прасета от фермата в село Българско Сливово и нуждата от допълнителна дезинфекция на площадката за загробване.  В Община Долни чифлик също отказват да се съгласят със заповедта за доброволно умъртвяване на домашните прасета.\r\nХората не са съгласни да унищожат животните, защото наблизо няма огнища на африканска чума. Стопаните се заканиха протестите им да продължат, предаде БНТ.   От няколко дни те затварят пътя Варна-Бургас край село Оряхово, като символично пресичат пешеходната пътека на пътя.     ", "date": "2019.08.12", "title": "Започва принудителното евтаназиране на домашни прасета в Южна България "}
{"url": "https://www.actualno.com/asia/ujna-koreja-prekrati-eksportnite-oblekchenija-za-japonija-news_784423.html", "text": "      Правителството на Южна Корея изключи Япония от списъка на държавите с облекчени експортни условия, съобщава агенция Yonhap, цитирана от БГНЕС. Решението е в отговор на аналогична мярка, предприета от японските власти.      В началото на юни Япония обяви, че прекратява предоставянето на облекчен режим за Южна Корея за закупуване на три вида материали от Япония, използвани в електронната промишленост. Сеул оцени това като нарушение на принципите на Световната търговска организация (СТО) и предприе реципрочни мерки.   Министърът на промишлеността и търговията на Южна Корея заяви, че от първа категория износител Япония ще бъде включена във втора категория. В нея попадат държави, които, според южнокорейското правителство, не спазват принципите на международния експортен контрол над търговията с ракетни технологии, ядрени материали, химически вещества и продукция с двойно предназначение.\r\nПолучаването на разрешение за износ на такава продукция от Япония в Южна Корея ще отнема повече време.  Япония от своя страна заяви в началото на юли, че е изчерпала доверието си спрямо Южна Корея във връзка с опитите на Сеул да получи компенсации за полагания от корейци насилствен труд в японски компании през периода на японската колонизация на Корея 1910-1945 година.\r\nТова обстоятелство предизвика съжаление у японските власти, които оцениха действията на Южна Корея като нарушение на международното право. Както многократно е подчертавало Министерството на външните работи на Япония, договорът между Япония и Южна Корея от 1965 година за нормализиране на отношенията предвиждал изплащане от японска страна на 300 милиона долара безвъзмездно и предоставяне на кредити в размер на 200 милиона долара. Според Япония по този начин са урегулирани всички искания за компенсации на имущество и права на юридически и физически лица.    ", "date": "2019.08.12", "title": "Южна Корея прекрати експортните облекчения за Япония"}
{"url": "https://www.actualno.com/society/prognoza-za-vremeto-12-avgust-ponedelnik-news_784150.html", "text": "       Жълт код за високи температури е в сила за почти цялата страна на днес, 12-ти август. Оранжев ще бъде кодът за област Благоевград. Това сочи справка на сайта на Националния институт по метеорология и хидрология (НИМХ), информира \"Фокус\". Оранжевият код означава, че времето е опасно. В Благоевградска област се очаква след обяд в по-голямата част от областта температурите да достигнат и надхвърлят 38°.       При оранжев код синоптиците предупреждават, че високите температури могат да доведат до здравни проблеми за чувствителни и болни хора, възрастни и деца. Жълтият код ще важи за 23 области на страната: Велико Търново, Видин, Враца, Габрово, Кюстендил, Кърджали Ловеч, Монтана, Пазарджик, Перник, Плевен, Пловдив, Разград, Русе, Силистра, Сливен, област София, Стара Загора, Търговище, Хасково, Шумен и Ямбол. Жълтият код означава, че времето е потенциално опасно.\r\nСиноптиците предупреждават за възможни здравни проблеми за чувствителни и болни хора, възрастни и деца.  Жълт код за силно вълнение и на морето ще важи за крайбрежието на област Бургас. Очаква се усилване на вълнението до 3-4 бала.  ", "date": "2019.08.12", "title": "Прогноза за времето - 12 август (понеделник)"}
{"url": "https://www.actualno.com/politics/maja-manolova-ako-resha-da-se-kandidatiram-shte-stana-kmet-na-sofija-news_784409.html", "text": "      \"Ако реша да се кандидатирам, ще стана . Това е причината за страха, агресията и атаките, на които съм подложена. Впрегната е цялата пропагандна машина на властта за атаки срещу мен. Това издава паника. Не аз се бавя в своето решение, а вие много бързате.\" Това заяви националният омбудсман Мая Манолова в интервю за bTV.      Тя допълни, че не води разговори с никоя политическа сила или проект и заяви, че очаква подкрепа от гражданите.   Манолова отговори, че има декларирана къща в Рударци от 120 кв.м с над декар двор и апартамент в ж.к. \"Хладилника\" в София.\r\nОтносно уволнението на Манолова обяви, че това е акт, който цели протестите на медицинските работници да спрат, а аргументите за освобождаването на Илиева са \"съшити с бели конци.\"   ", "date": "2019.08.12", "title": "Мая Манолова: Ако реша да се кандидатирам, ще стана кмет на София"}
{"url": "https://www.actualno.com/politics/bylgarija-prevede-12-mlrd-dolara-na-sasht-za-iztrebitelite-f-16-news_784514.html", "text": "      Министерството на отбраната е превело цялата сума в размер на 1.2 милиарда щатски долара по международните договори за доставката от правителството на САЩ на осем самолета и свързаното с тях оборудване и въоръжение. Това съобщиха от пресцентъра на Министерство на отбраната.      Преводът е нареден на 8 август от Министерството на отбраната до Агенцията за подпомагане в областта на сигурността (Defence Security Cooperation Agency - DSCA) по сметка на Република България. С тази стъпка българската страна е изпълнила ангажимента си по договорите, сключени по проекта за придобиване на нов тип боен самолет за българските Военновъздушни сили. С потвърждението от Агенцията за получените по сметката на Република България 1,2 милиарда долара за американската страна договорите също са в сила и започва тяхното практическо изпълнение.   На 26 юли 2019 г. 44-ото Народно събрание ратифицира договорите (LOAs) BU-D-SAB „Самолети F-16 Block 70 и свързана с тях поддръжка“ (F-16 Block 70 aircraft and associated support), международен договор (LOA) BU-D-AAA „Боеприпаси в подкрепа на F-16“ (Мunitions in support of the F-16), международен договор (LOA) BU-P-AAD „Sidewinder AIM 9X Блок II ракети, свързани материали и услуги” (Sidewinder AIM 9X Block II Missiles, associated material and services) и международен договор (LOA) BU-P-LAR „Многофункционална система за разпределение на информация - Съвместна тактическа радиосистема (MIDS JTRS) (5) и свързана с нея поддръжка и оборудване“(Multifunctional Information Distribution System Joint Tactical Radio System (MIDS JTRS) (5) and related support and equipment). Те бяха подписани от министъра на отбраната Красимир Каракачанов на 11 юли (на основание решение на Министерския съвет от 10 юли 2019 г.).     ", "date": "2019.08.12", "title": "България преведе 1.2 млрд. долара на САЩ за изтребителите F-16"}
{"url": "https://www.actualno.com/society/mon-finansira-vyvejdaneto-na-elektronni-dnevnici-vyv-vsichki-uchilishta-news_784515.html", "text": "      МОН ще финансира всички училища в страната, които желаят да ползват електронни дневници през новата учебна година, съобщиха от министерството.      За специализирания софтуер Министерството на образованието и науката (МОН) е заложило близо 2 милиона лева по национална програма „Информационни и комуникационни технологии“.   Училищата могат да изберат свободно доставчик на услугата и да заявят закупуването на електронен дневник до 3 септември 2019 г., като средствата, които ще получат, ще бъдат диференцирани спрямо броя на учениците им.\r\nЕлектронните дневници следва да бъдат достъпни през стандартните браузъри и да функционират през мобилни устройства.  Те трябва да имат модул за родители с безплатно известяване в реално време при постъпване на нова информация – оценки, отсъствия, съобщения от учители и др.\r\nСофтуерът ще дава възможност за въвеждане и извеждане на обобщена информация за работата в клас на учениците, постиженията им по даден предмет, активността и инициативността им, отношенията със съученици им и др.   До тази информация ще имат достъп и заинтересовани учители, педагогически съветници или психолози, които работят с някои от децата.    По националната програма са предвидени средства за абонамент за доставка на интернет услуги за всички училища в страната, както и за оборудване на училищата и детските градини с хардуер и мултимедия за фронтално обучение.\r\nКандидатстването за тях, както и заявяването на средствата за електронни дневници ще става през онлайн платформата на националните програми: https://np.mon.bg. ", "date": "2019.08.12", "title": "МОН финансира въвеждането на електронни дневници във всички училища "}
{"url": "https://www.actualno.com/society/svinevydi-ikonomicheski-interesi-stojat-zad-masovoto-klane-na-praseta-news_784520.html", "text": "      Протестиращите при село Крушаре изпратиха отворено писмо до премиера Бойко Борисов, ресорните министри и директора на Българската агенция по безопасност на храните (БАБХ). В него те изказват съмнения, че икономически интереси стоят зад масовото клане на прасета.      \"За нас е изключително тревожен фактът, че се разкрива вече четвърта екологична бомба, в резултат на от т.нар. \"превантивно клане на прасета\", пише в писмото. \"Пред Вас това се представя като инцидентни, единични случаи, но ние ви уверяваме, че това е практика, в резултат от заповедта за самостоятелно избиване на тези домашни животни и пълната липса на регламент и контрол над извършването на тази дейност. Това разпространява чумата допълнително в цялата страна, като резултат от некомпетентно управленско решение.   Прикриването на истината не е в интерес на България. Прочетохме екзотични заповеди, регламентиращи лова и събирането на трюфели, но нито една заповед не засяга сечта в горите и ежедневното кръстосване на горите от камиони, разнасящи със същия успех заразата. У нас възникват подозрения, че икономически интереси, свързани с дърводобива, са надделели над опасността от чумата, надвиснала над България. Надяваме се на откровен публичен отговор от ваша страна и на въпроса как ще бъдат компенсиране финансово стопаните с избито имущество\", пише още в писмото на свиневъдите. ", "date": "2019.08.12", "title": "Свиневъди: Икономически интереси стоят зад масовото клане на прасета"}
{"url": "https://www.actualno.com/curious/neshtata-koito-silnite-jeni-ne-pravjat-news_784421.html", "text": "      Когато става въпрос за непродуктивни навици, които ни пречат да достигаме целите си полът има своята роля. Необходимо е да се отървем от 1-2 от тези навика, за да реализираме потенциала си. Това смята психологът Еми Морин.  Заради културните стереотипи, очакванията на околните, социалния натиск и разликите във възпитанието на момичетата и момчетата у жените често се формират определени особености в поведението и мисленето. Еми Морин отделя 13 от най-типичните неща, които силните жени не допускат, представени от psychologies.ru.       1. Не се сравняват с другите . Всяка минута, загубена в съпоставянето на нашия живот с чуждия отнема 60 секунди от нас самите и нашите цели.    2. Не се стремят към съвършенство . Перфекционизмът е висше ниво на стрес. Толкова висок, че ни пречи да се движим напред. Добре е да вдигаме летвата, но не и така че да е недосегаема. 3. Не приемат уязвимостта за слабост.    4. Не позволяват на съмненията да ги спрат по пътя към целта.  5. Не зациклят върху случващото се. Лошият навик да се рови в миналото и непрекъснато да се притесняваме за всичко се отразява зле на психическото ни състояние. По-добре да се подходи съм проблемите и тяхното решаване, вместо само да ги въртим в ума си. \r\n6. Не се измъкват от трудни изпитания. Дали ще е предложение за ръководна длъжност или труден разговор с приятел, сложните ситуации не са рядкост. Избягвайки ги ние бускуваме на едно място. По-добре крачка по крачка да се срещнем със страховете ни и вярата ни в нас ще укрепва все повече.        7. Не се страхуват да нарушават правилата. Момичетата от малки са учени да са мили, вежливи и добре възпитани, но онези, които вървят срещу правилата  8. Не минават през другите. Понякога се съблазняваме да повишим статуса си, сочейки недостатъците и грешките на другите, но истинските лидери са онези, които са успели в живота без да използват чуждите неуспехи. 9. Не позволяват да бъдат отклонявани от пътя си.  10. Не се самобичуват. Да поемаш отговорност за грешките си е много важно, но самообвиненията вредят повече, отколкото да помагат. \"Направих грешен избор\" е много по-продуктивен израз от \"аз съм лош човек.\" 11. Не си траят. Повечето време е дадено на мъжете. трябва да се учат да се изказват и да го правят така че да бъдат чути.      12. Не се страхуват да се откриват отново. Ние растем и се променяме. Променя се и нашият характер, приоритети и ценности. 13. Не се страхуват да признаят успехите си. Жените се боят да изглеждат високомерни или прекалено амбициозни. Дори, чули похвала, те са склонни да дадат заслугите си на друг. Трябва по-често да употребяваме обикновените думи за благодарност и да признаваме собствените ни Еми Морин е убедена, че всеки има възможността да тренираме \"менталните мускули\" - това е път за промяна на обикновените начини на мислене, усещания и поведение. Най-сигурният начин да станем силни духом е усилието да се избавим от вредните навици, които ни пречат да вървим напред. Превод:  ", "date": "2019.08.12", "title": "Нещата, които силните жени не правят"}
{"url": "https://www.actualno.com/celebrate/sv-sveshtenomychenik-aleksandyr-episkop-komanski-news_784272.html", "text": "      В град Коман, близо до НеокесарияРечник, епископ на която в описваното време бил свети Григорий Чудотворец ф, живеел в доброволна бедност един мъж на име Александър. Неговият богоугоден живот бил скрит от хорските очи и бил известен само на Бога.      Свети Александър бил прекрасно образован човек, можел е да придобие значителни богатства и да се ползва от всеобщо уважение, но заради Бога той избрал доброволна нищета. Той презирал света, не смятал за нищо своите знания и се представял за човек необразован и невеж, изпълнявайки думите на апостола: “ако някой от вас мисли, че е мъдър на тоя свят, нека стане безумен, за да бъде мъдър” (1Кор. 3:18).\r\nБлаженият Александър желаел да се храни с труда на ръцете си и в крайното си смирение избрал едва ли не най-последния вид работа: той започнал да прави въглища и да ги продава, за да добива дневната си прехрана. Поради това свети Александър станал предмет на шеги и забавление за децата: от работа лицето и дрехите му се пропивали с въглищен прах и когато се появявал в такъв вид на пазара, приличал на етиопец.\r\nСвети Александър бил известен в целия град като въглищар. Но Господ, Който живее във висините, и гледа към смирените и ги издига, благоволил още и в тукашния, земния, живот да прослави Своя смирен раб Александър и да дари в негово лице на църквата Си стълп и украшение. Затова Той го удостоил с епископски сан.  Починал Команският епископ и жителите на града изпратили пратеници при свети Григорий Чудотворец в Неокесария с молба да отиде при тях и да им постави епископ. Свети Григорий скоро пристигнал.\r\nКогато на събора започнали да търсят мъж, достоен да заеме светителския престол, се появили разногласия: едни избирали лица от благороден произход, други - богати, трети - красноречиви, четвърти - почтени на вид и възраст, и довеждали всички тези избраници при свети Григорий Чудотворец, като хора достойни за похвала и епископство.\r\nНо свети Григорий не бързал да избере и посвети епископ, защото очаквал кога Господ Сам ще яви достойния. Той се обърнал към събора и му напомнил как Бог е избрал Давид, за да царува над Израиля. Когато Иесей довел при свети Самуил най-големия си син Елиав, пророкът попитал Господа дали този е предназначен да бъде Негов помазаник? Но Господ казал на Самуил: “не гледай на лицето му и на високия му ръст” (Царств. 16:6-7).    - И ние трябва - казвал свети Григорий - да изберем пастира на този град не като съдим по външността, но трябва да търсим този, който Бог е приготвил, защото човек гледа на лице, а Бог на сърце, и мярка за достойнството служи не външният вид, а вътрешната настроеност на сърцето, която е известна само на Господа.\r\nТези думи на свети Григорий били неприятни за някои и те с насмешка си говорели помежду си: ако не се гледа на външния вид и благородния произход, то и въглищарят Александър може да бъде избран и поставен за епископ. Напомнянето за въглищаря предизвикало смях и у другите, които присъствали на събора.\r\nСвети Григорий след известен размисъл казал: “Не без действие на Божия Промисъл се споменава този човек, който става предмет на подигравка.” И започнал да разпитва: “Кой е този Александър, за когото споменавате? Искам да го видя.”   В това време Свети Александър стоял до сградата на участниците. Някои излезли и довели свети Александър на събора. Когато той застанал сред събранието, всички започнали да го гледат и да се смеят, защото от въглищата както той самият, така и бедната му дреха били черни. По време на всеобщия смях, той стоял с почит пред светителя, вглъбен в себе си, без да обръща внимание на тези, които се смеели.\r\nСвети Григорий Чудотворец, който имал дара на прозрението, познал обитаващата в блажения Александър Божия благодат, която го правела достоен за избирането на светителския престол. Той станал от мястото си, уединил се със свети Александър и започнал да го пита, като го заклинал в Божието име да говори истината:   - Кой си ти?\r\nСвети Александър, макар да искал да скрие себе си, но понеже не бил в състояние да каже неистина пред толкова уважаван светител и при това се страхувал от клетвата, разказал всичко за живота си: как бил образован, но заради Бога смирил себе си и се облякъл в доброволна нищета.\r\nОт беседата с него свети Григорий се убедил, че той отлично познава не само науките, но и Свещеното Писание. След това светителят заповядал на един от приближените си да отведе свети Александър там, където бил отседнал, да го умие, облече и да го доведе отново на събора. А сам отново седнал на мястото си и провел боговдъхновена беседа.   След не много време, пред събора бил доведен свети Александър, умит, облечен в светла дреха и с извънредно благолепно лице. Всички, които преди били виждали светия мъж, не могли да сдържат изумлението си. А свети Григорий започнал да беседва с него, като му поставял въпроси от Свещеното Писание. Свети Александър отговарял така благоразумно, че тези, които присъствали, не могли да не го признаят за човек учен и разумен, при което още повече се удивлявали: защо мъж с такива познания е скривал своята мъдрост и е живял сред тях като последен невежа? В същото време се укорявали, че са осмивали толкова мъдър човек, смирил себе си заради Бога, и го считали за безумен.\r\nТогава всички, които били на събора, с радост и единодушно избрали свети Александър за епископ, като изпълнение на Господните думи, говорещи в писанието: “човек гледа на лице, а Господ гледа на сърце” (1Царств. 16:7). Свети Григорий, възвел свети Александър по иерархическите степени - първо го посветил за иерей, а после за епископ. След посвещението за епископ той наредил на свети Александър да каже поучително слово. Когато светецът казвал поучението, благодатта на Светия Дух изтичала из устата му като река и довеждала сърцата до умиление. Целият град се зарадвал и прославил Бога, че има такъв учен пастир.\r\nСвети Григорий се върнал в Неокесария, а свети Александър пасял стадото Христово в Коман, и със слово и живот бил пример за вярващите.\r\nПо това време в Коман пребивавал един млад философ от Атика. Когато слушал поученията на светителя към народа, той се смеел на простотата на неговата реч, лишена от ораторски украшения. Но в своите поучения свети Александър се грижел не за красотата на думите, а за това - да бъдат поучителни, и заради простотата на тези, които го слушали, те се отличавали с простота, като в същото време били много душеспасителни.\r\nНо ето, че веднъж на този атически философ му се случило такова видение: пред него се появили много красиви бели гълъби, които излъчвали сияен блясък, както казва псалмопевецът: “чиито криле са покрити със сребро, а перата - с чисто злато” (Пс. 67:14), и чул глас:   - Това са думите на епископ Александър, над когото ти се смееше.\r\nКогато дошъл на себе си от видението, философът се засрамил от своята постъпка, отишъл при епископа и поискал прошка от него.\r\nСкоро - по време на царуването на Диоклетиан (император 284–305 г., бел.ред.), срещу християните било повдигнато гонение и свети Александър, епископ Комански, бил хванат от нечестивите езичници. Той бил принуждаван към идолопоклонничество, но не се отрекъл от Христа, за което след мъчения бил хвърлен в огъня, където светият епископ приел мъченическа смърт за Христа нашия Бог.\r\nВ този ден се чества паметта на светите мъченици Памфил и Капитон.  ", "date": "2019.08.12", "title": "Св. свещеномъченик Александър, епископ Комански"}
{"url": "https://www.actualno.com/society/malki-i-sredni-zemedelci-uchrediha-svoja-asociacija-s-kojato-shte-se-zashtitavat-pred-instituciite-news_784494.html", "text": "      \"Учредява се Национална асоциация за защита на земеделските стопани. Това което провокира нейното учредяване е, че до момента дребните и средни земеделски стопани нямат легитимно представителство\".      Това съобщи пред БГНЕС Димитър Петков, който е земеделски производител от Пазарджик и участва в учредяването на организацията.   „Асоциацията ще ги легитимира както пред обществото, така и пред институциите. Целта на организацията е да се формулират ясни искания, които да бъдат представени пред отделните институции.\r\nИ да бъде един посредник между институциите и земеделските производители“, уточни Петков и добави, че тя няма да представлява само стопаните, които отглеждат прасета в задния двор, а всички малки производители, които се занимават със животновъдство или растениевъдство.  „Исканията ни са за повече яснота и конкретика от държавните институции за бързото изплащане на обезщетенията, които бяха обещани от премиера Бойко Борисов, както и да бъде формулиран съответния ред, по който ще се получат.\r\nПо същия начин трябва да се представят пред хората какви ще бъдат изискванията за откриване на безопасна ферма в задния стопански двор, там където хората имат право да отглеждат до 5 прасета“, обясни той и уточни, че държавата има вина да се отглеждат нерегламентирано животни, тъй като контролът от нейна страна е изключително слаб.   Според него е важно да се гарантира защитата не само на индустриалните ферми, а и на малките и средни стопани, защото в момента всичко, което се прави е именно в интерес на големите.    Попитан дали ще искат оставки, Петков каза, че това не е тяхна работа и това не е част от целите и задачите им, и това е от компетенцията на хората, които назначават директорите и министрите.\r\nТой не пожела да коментира дали предприетите мерки за справяне с чумата са правилни, но беше категоричен, че трябва този поминък трябва да остане. Петков изрази и несъгласие с искането на индустриалните фермери, които първо обещали да дадат прасета на малките стопани, а след това поискали от държавата да се забрани отглеждането на прасета в заден двор. ", "date": "2019.08.12", "title": "Малки и средни земеделци учредиха своя асоциация, с която ще се защитават пред институциите"}
