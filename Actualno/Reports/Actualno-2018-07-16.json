{"url": "https://www.actualno.com/curious/dneven-horoskop-za-17-uli-news_685253.html", "text": "        Този вторник си поставете по-високи цели за изпълнение. Не само, че ще можете да ги постигнете, но и ще надскочите себе си. Вечерта напълно заслужавате да отпразнувате постигнатото. Днес не се опитвайте да избягате от себе си. Колкото и да се въртите и сучете все в една посока ще ви дърпа. В един момент ще се уморите и пак ще се окажете там, където искате.     Денят ще ви предложи занимания повечето, от които до момента не сте познавали. Не бъдете прекалено подозрителни. Със сигурност поне една от дейностите ще ви стане любима.     Денят ще ви отведе в неподозирани посоки. Толкова сте отегчени, че никой няма да ви обвини ако пожелаете да се откъснете от рутината. Следвайте единствено собствените си желания и почивайте, колкото ви е необходимо. Този ден може да преоткриете стар приятел. На бял свят ще излязат някои тайни или ваши заблуди. Ще разберете, че сте действали неправилно, но всичко може да се оправи към по-добро! Този вторник ще се убедите, че не е толкова лошо понякога да изненадвате хората около себе си. Проявете симпатии към нещо, към което сте били резервирани. Ще учудите не само останалите, но и себе си.   Този вторник се пазете от емоциите си. Понякога хубавите неща са само във вашата глава. Най-добре си останете у дома и се отдайте на любимото си изкуство. Резултатът ще бъде повече от прекрасен. През този ден не забравяйте приятелите си. Много е важно да откликнете на зов за помощ. От вас ще се искат само няколко думи за успокоение и увереност - нищо повече.    Сутринта ще получите важно обаждане и много добра новина, която обаче ще размести всичките ви планове. Ще ви е наистина трудно да решите какво да направите. Все от нещо ще трябва да се лишите. Този вторник ще имате възможността да представите най-добрата част от себе си. Ще имате и сцена и публика. Не се колебайте да блеснете, само както вие можете!    Днес може да срещнете другото си Аз в лицето на нов приятел. Обвързаните представители на знака да не прибързват с крайните изводи. Често това, което бързо се пали, също така бързо и изгаря. Днес наблегнете на нешлифованата част от характера ви. Ще трябва да разкриете част от нея на партньора си. Все пак не се събираме само за добро. Не се притеснявате за реакцията.", "date": "2018.07.16", "title": "Дневен хороскоп за 17 юли"}
{"url": "https://www.actualno.com/business/20-ryst-pri-nepylnoletnite-raboteshti-legalno-prez-ljatoto-news_685248.html", "text": "        Дадените разрешения през 2018 г. са 3733, от които 74 са за деца, ненавършили 16 г. Отказите са 59, пет от тях за ненавършили 16 г.   Инспекцията напомня, че в България непълнолетните имат право да работят, но само с изрично нейно разрешение. То се издава въз основа на седем документа, повечето от които работодателят е длъжен да притежава по принцип. Между тях са медицинско свидетелство, длъжностна характеристика, резултати от оценката на риска, протоколи от измервания на факторите на работната среда. Работният ден на непълнолетните е не повече от 7 часа и не може да се полага през нощта.\r\nСпоред Конвенция на Международната организация на труда, по която България е страна, детският труд е    забранен до навършване на възрастта за задължително образование, но не по-малка от 15 г. Тъй като по конституция задължителното образование е до 16 г., разрешения за по-малките се издават по изключение.   ", "date": "2018.07.16", "title": "20% ръст при непълнолетните, работещи легално през лятото"}
{"url": "https://www.actualno.com/showbusiness/vijte-ocharovatelnite-snimki-ot-kryshteneto-na-princ-lui-news_685252.html", "text": "  Кралското семейство публикува пет официални снимки от кръщенето на принц Луи - синът на принц Уилям и Кейт Мидълтън.     Малкият престолонаследник на трона беше кръстен на 9 юли в параклиса на двореца Сейнт Джеймс.   Кадрите са заснети в Кларънс хаус в Лондон от фотографа Мат Холиоук. На тях херцозите на Кеймбридж позират в компанията на трите си деца - принц Джордж, принцеса Шарлот и принц Луи, който се роди на 23 април.\r\nНа една от тях Кейт е гушнала най-малкото си дете, което чаровно се е  засмяло. Луи е облечен в кръщелна рокля, копие на тази, носена от  първородната дъщеря на кралица Виктория през 1841 г.     На снимките също са принц Чарлз и съпругата му Камила, семейството на Кейт Мидълтън, принц Хари и Меган Маркъл.           ", "date": "2018.07.16", "title": "Вижте очарователните снимки от кръщенето на принц Луи"}
{"url": "https://www.actualno.com/business/babh-za-actualnocom-ako-ima-vaksinacija-na-jivotni-v-jambolsko-pone-2-godini-shte-byde-zatvoren-sektoryt-news_685255.html", "text": "   (селата Крайново, Странджа и Шарково). . Това съобщиха от Българската агенция по храните (БАБХ) в отговор на изрично зададени от въпроси.     Вариантът \"хиперимунен серум\" беше предложен от д-р Пламен Пасков, чрез публикация в личния му профил във Facebook. Той е категоричен, че избиването на овце и кози в Странджанско няма никакви ветеринаро-медицински основания. Повече за това кой е Пасков научете .   Председателят на Съюза на ветеринарните лекари в България д-р Михаил Бащавелов обаче се съгласява безусловно с БАБХ. \"Ваксинацията не се препоръчва, когато едно заболяване влиза за първи път в страната, защото не може да даде нужния ефект. Ваксинации в ЕС не могат да се правят, когато заболяването влиза за първи път, а ние като страна членка сме задължени да го спазваме. Препоръчва се в страни като Турция, където заболяването го има от години. Световното ветеринарно законодателство в тази си функция е категорично в случаите, в които се откриват болни животни или такива, които са били в контакт с болни. В случая това заболяване може да протече по начин, по който клиниката му да е по-продължителна - затова освен предприетите действия, друга възможност не можем да имаме\", каза д-р Бещавелов пред Агенция \"Фокус\".\r\nОсвен мярката \"ваксинация\", от БАБХ заявиха пред , че предписаната в карантина на животни-деца не се прилагала при потвърдено огнище.    Извън умъртвяването на дребни преживни животни в засегнатите райони се предвижда и засилен контрол върху движението на такива животни и продукти от тях в общините Елхово, Болярово, Средец, Созопол, Малко Търново, Приморски и Царево.    Няма разминаване в датите що се отнася до заповед RD11-1245, с която селата Крайново, Странджа и Шарково се обявяват за огнища на болестта и се нарежда избиване на животни. Решението на Комисията от 4 юли е всъщност да се вземат мерки, на база нотификация от страна на България към ЕК от 23 юни, 2018 година. Това е датата, за която ръководителят на БАБХ д-р Дамян Илиев посочи, че е получено изследване от френската лаборатория CIRAD за огнище на чума в село Воден, община Болярово. Цитираният протокол в заповед RD11-1245 е (повторно) потвърждение на тези положителни резултати, в три стопанство в община Болярово – в селата Крайново, Странджа и Шарково, казват от БАБХ.    ", "date": "2018.07.16", "title": "БАБХ за Actualno.com: Ако има ваксинация на животни в Ямболско, поне 2 години ще бъде затворен секторът"}
{"url": "https://www.actualno.com/burgas/kinofestivalyt-v-burgas-zapochva-na-20-uli-news_685241.html", "text": "  На 20 юли официално ще бъде открито третото издание на Международен филмов фестивал Бургас. От тази дата стартират и прожекциите на заглавията в програмата. В дните до 27 юли бургазлии и гостите на града имат възможността да изгледат безплатно на Лятна сцена \"Охлюва\", в Културен център \"Морско казино\" и на остров Света Анастасия над 30 филма. Много от тях са носители на престижни награди. Някои от авторите ще присъстват лично.     Сред гостите на събитието личат имената на Вано Бурдули (Грузия), Борислав Колев и Мария Ландова (България), Пипо Медзапеса (Италия), Педро Фернандес Дуерте (Португалия), Христо Илиев  - Чарли (България), Симеон Венциславов (България), Казим Йоз (Турция), Мехмет Тигли (Турция), Смаро Папаевангелу (Гърция), Владимир Люцканов, Антоанета Бачурова, както и писателят Георги Господинов, който ще закрие фестивала, а ден преди това ще представи своя последен сборник - \"Всички наши тела\".   \"Младите в киното ще бъдат представени от бургаските режисьори Стефани Райчева, Любомир Кюркчиев, Анна Дамаскова и Ваня Богданова, които ще имат възможността да покажат пред публиката своите късометражни филми\", съобщи още фестивалният директор Емил Ованесов.\r\nРазгледайте програмата и изберете своя филм тук:    https://burgasfilmfest.com/   Фестивалът се провежда със съдействието на Община Бургас.", "date": "2018.07.16", "title": "Кинофестивалът в Бургас започва на 20 юли"}
{"url": "https://www.actualno.com/sofia/obshtinski-syvetnik-ot-bsp-spasi-velosipedistite-ot-absurdna-globa-news_685262.html", "text": "  Забраната за каскади с велосипеди върху бордюри и стъпала отпада от проекта за Наредба за обществения ред на територията на Столична община. Това стана със съдействието на общинския съветник от БСП Николай Николов. Поправката във внесения за обсъждане проект беше направена по време на днешното заседание на Постоянната комисия по обществен ред и сигурност, съобщиха от групата на съветниците на БСП в столицата.     \"Поисках да разбера дали ще бъда глобен, ако ми се наложи на места по булевардите на София да се кача с велосипеда си на тротоара и след това в движение сляза от бордюра на велоалеята. Това мое действие ще бъде ли смятано за каскада, коментира Николай Николов след заседанието на комисията. Дори днес дойдох в Столична община с велосипед. На няколко места заради ремонтите ми се наложи да се кача на тротоара и после пак да се върна на платното. Естествено не съм слизал от велосипеда си, за да го сваля от бордюра. Затова попитах дали в тази ситуация бих бил глобен между 100 и 300 лева, когато приемем Наредбата. Не получих отговор на въпроса\", коментира съветникът.   \"По тази причина настоях от точката да отпаднат каскадите на бордюри и стъпала. Мисля, че беше съвсем логично да се случи това, тъй като тази точка е предпоставка за несправедливо санкциониране основно на колоездачите. А нали в крайна сметка целта ни е да мотивираме повече граждани да ползват този екологичен транспорт, вместо автомобилите си\", обясни още Николай Николов.\r\nТой поиска да бъде поставена 360-градусова камера до пешеходната пътека на бул. „Христо Ботев“ при пресечката с ул. „Дамян Груев“, през която да бъде следено спазването на обществения ред. „Предложението ми е във връзка с разрешаването на проблема с травеститите, които се събират всяка вечер точно на това място, коментира съветника.    \"Бях изненадан да чуя от заместник-директора на СДВР старши комисар Антон Златанов, че не знае за пожара, който предизвикаха травестити в изоставената винарна на ул. „Позитано“ точно преди месец. Още по-странно ми беше твърдението му, че нямало проблеми с травестити в района на Министерство на земеделието. Старши комисар Антон Златанов каза, че не били постъпвали сигнали от граждани, които да се оплакват от присъствието им. По това той съди, че няма проблем. А травеститите са там всяка вечер и ако мине патрул, може да ги види. Затова настоявам да бъде поставена камера, която да следи за реда. И без друго сега предстои в район „Красно село“ да бъде изградено видеонаблюдение. Не би трябвало да представлява трудност да бъде поставена още една камера при Министерство на земеделието, което се намира на територията на района“, поясни старейшинът от БСП.   ", "date": "2018.07.16", "title": "Общински съветник от БСП спаси велосипедистите от абсурдна глоба "}
{"url": "https://www.actualno.com/cinema/pytuvashtoto-ljatno-kino-startira-s-posoki-na-komandarev-news_685244.html", "text": "  На 19 юли (четвъртък) от 21:00 часа на Лятната естрада в Борисовата градина по традиция стартират прожекциите от новия сезон на „Пътуващо лятно кино с БНТ1ׅ“. Тазгодишното издание на националната кампания за възстановяване на летните кина в България ще бъде открито с филма „Посоки“ на режисьора Стефан Командарев. Кинолюбителите ще имат възможността да се срещнат с екипа, работил по продукцията.     След почти 30-годишно отсъствие на българското кино от официалната селекция в Кан, миналата година филмът „Посоки“ беше избран в програмата на 70-тото издание на Международния филмов фестивал, където се състоя и неговата премиера. Лентата е отличена с десетки престижни награди, като преди дни спечели и наградата на публиката от Международния фестивал в Брюксел.   Филмът разказва шест истории, случили се в едно денонощие със шестима таксиметрови шофьори и техните клиенти. Едновременно комични и драматични, ситуациите в които те попадат олицетворяват не само „пъстротата“ на живота, но и „посоките“, по които поема българското общество.\r\nВпечатляващ е и актьорският съства на продукцията, който включва едни от най-популярните имена от съвременното българско кино: Ирини Жамбонас, Асен Блатечки, Васил Василев-Зуека, Стефан Денолюбов, Юлиан Вергов, Васил Банов, Герасим Георгиев – Геро, Иван Бърнев, Стефка Янорова, Николай Урумов, Георги Кадурин. Неслучайно първото международно отличие за „Посоки“, по време на  филмовия фестивал в Сараево през 2017 г., е наградата на журито за изключително художествено постижение на артистите.    Филмът „Посоки“ е ко-продукция на България, Германия и Македония и е подкрепен от Националния филмов център, Регионалния филмов фонд МДМ – Германия, Евроимаж и Българската национална телевизия. Сценарият е дело на Симеон Венциславов и Стефан Командарев, оператор е Веселин Христов, монтажът е на Нина Алтъпармакова, художник на филма е Мария Койчева.   Освен „Посоки“ по време на откриващата прожекция, ще бъдат показани и още две продукции – късометражните филми „Батмобил“(продуцент „NO BLINK) и „Дебют“ на общоевропейската кампания „EU&ME“ на Европейския съюз.\r\nТазгодишното турне на „Пътуващо лятно кино на БНТ1“ ще представи безплатни прожекции в общо 24 населени места в страната. Освен в столицата инициативата на БНТ ще гостува и в градовете Самоков (22 юли), Панагюрище (23 юли), Пирдоп (24 юли), Копривщица (25 юли), Карлово (26 юли), Пловдив (29 юли), Раковски (30 юли), Ямбол (31 юли), Стара Загора (1 август), Котел (2 август), Стражица (4 август), Дряново (5 август), Априлци (6 август), Русе (26 август), Исперих (27 август), Девня (28 август), Варна (29 август), Бяла (30 август), Бургас (1 септември), Царево (2 септември), Созопол (4 септември), и селата Орешак (Троянско, 7 август), и Лозенец (Бургаско, 3 септември).    ", "date": "2018.07.16", "title": "\"Пътуващото лятно кино\" стартира с \"Посоки\" на Командарев"}
{"url": "https://www.actualno.com/america/i-sasht-vnesoha-jalbi-v-svetovnata-tyrgovska-organizacija-news_685270.html", "text": "  САЩ отвърнаха на удара и внесоха отделни жалби в Световната търговска организация (СТО) срещу свои основни търговски партньори, които предприеха ответни мерки спрямо наказателните мита за внос на стомана и алуминий.     Жалбите са срещу Китай, ЕС, Канада, Мексико и Турция, и са заради ответните тарифи, които тези страни наложиха спрямо американския внос на хранителни стоки, електроника и др., съобщиха от офиса на американските търговски представители в изявление, цитирано от AFP.   Пренебрегвайки ответната реакция от страна на европейските, канадските и мексиканските власти, от Белия дом твърдят, че обвиненията на тези страни в несправедлива търговия само доказват факта, че наказателните мита на Тръмп са оправдани, но отмъщението за тях не е.\r\n\"Действията, предприети от президента, са напълно легални и изцяло законни по силата на американските и международните търговски закони\", твърди търговският представител на САЩ Робърт Лайтхайзер, отбелязва още БГНЕС.    \"Вместо да работят с нас за изясняването на общия проблем, някои от нашите търговски партньор са избрали да отговорят с ответни мита, създадени да накажат американските работници, фермери и компании\", казва още Лайтхайзер.   Според него контрамитата са в разрез със задълженията на страните членки в СТО.", "date": "2018.07.16", "title": "И САЩ внесоха жалби в Световната търговска организация"}
{"url": "https://www.actualno.com/europe/ek-shte-sledi-tvyrdenija-za-politicheski-natisk-vyrhu-bylgarski-vyrhoven-sydija-news_685242.html", "text": "   Това съобщи еврокомисарят по правосъдието в отговор на журналистически въпрос.     Еврокомисарят бе запитана дали е наясно с реч, която въпросният върховен съдия е произнесъл и в нея той е каза, че е подложен на политическа атака, а а семейството му – на тормоз, защото не изпълнява политически поръчки. Питането беше отправено в контекста за проблемите с независимостта на съдебната власт в Полша и в Румъния.   \"Това е нещо ново, нямам официална позиция по въпроса. Случаят ще бъде проследен от Европейската комисия отблизо\", каза Йоурова, цитирана от БНР.\r\nВ края на месец май председателят на Върховния касационен съд произнесе реч, в която разказа за реакцията на управляващите срещу него заради скандала \"ЦУМ-гейт\".    \"Поведението спрямо мен на всички отговорни фактори в държавата в казуса \"ЦУМ-гейт\", придружено с Пеевската пропаганда, бе много ясно послание към цялата магистратска общност: горко на всеки, който посмее да се противопостави и наруши омертата за недосегаемостта на главния прокурор\", обяви Панов, докато приемаше награда на името на покойния юрист и общественик Кристиан Таков.   Съпругата на Лозан Панов на свой ред написа заради тормоз на неговите медии срещу нея. В края на миналата година Панови бяха подложени и на данъчна проверка.", "date": "2018.07.16", "title": "ЕК ще следи твърдения за политически натиск върху български върховен съдия"}
{"url": "https://www.actualno.com/america/mvf-ostavi-bez-promjana-prognozata-za-ikonomicheski-rastej-prez-2018-g-news_685257.html", "text": "  Международният валутен фонд (МВФ) остави без промяна априлската прогноза за растежа на световната икономика през 2018-2019 г., която ще бъде 3,9% за двете години. Това се казва в юлския бюлетин „Перспективи за развитие на световната икономика“, предаде БГНЕС.     „През 2018 и 2019 г. растежът на световната икономика ще достигне 3,9% в съответствие с априлската прогноза, но темповете на растеж стават все по-неравномерни и рисковете за перспективите растат. Изглежда, че в някои големи икономики темповете на растеж са достигнали своя пик и растежът ще стане по-малко координиран“, се казва в документа.   Икономиката на САЩ продължава да укрепва в краткосрочна перспектива. МВФ преразгледа прогнозата за икономическия растеж на страните от еврозоната по посока понижаване с 0,2 процентни пункта до 2,2% през 2018 и с 0,1 процентни пункта до 1,9% през 2019 г. Понижена е прогнозата за Япония с 0,2 процентни пункта до 1% през 2018 и на Великобритания с 0,2 процентни пункта до 1,4% през 2018 г. Перспективите за икономически растеж на страните с възникващи пазари и развиващите се страни също стават все по-неравномерни на фона на повишените цени на петрола, по-високите доходи в САЩ и изострянето на напрежението в областта на търговията.\r\nВ страните с развита икономика растежът през 2018 г. ще достигне 2,4% с 0,1 процентни пункта по-малко, отколкото беше прогнозирано през април, а през 2019 г. - 2,2%. В страните с възникващи пазари и развиващите се страни този показател е 4,9% през 2018 г. и 5,1% през 2019 г.     В бюлетина се отбелязва, че „балансът на рисковете се измества в посока понижаване, включително и в краткосрочна перспектива“. По-конкретно, въведените от Вашингтон мита и ответните мерки на другите страни „могат да подкопаят възстановяването и да влошат перспективите за средносрочен растеж“.   „Конюнктурата на финансовия пазар, както и преди благоприятства икономическия растеж на развитите държави“, но тази ситуация може бързо да се промени, смятат в МВФ. „Възможен стимулиращ фактор могат да станат търговските спорове и конфликти, геополитическите проблеми и растящата политическа неизвестност“, се казва в документа.    Представяйки доклада в централата на финансовата институция, главният икономист на МВФ Морис Обстфелд отбеляза „увеличаващата се политическа неизвестност в Европа, където страните от ЕС се сблъскват с фундаментални политически проблеми по отношение на миграционната политика, данъчно-бюджетната политика, нормите, засягащи върховенството на закона, и организационната структура на еврозоната“. „Условията за Brexit до момента не са определени, въпреки месеците на преговори“, добави той. Обстфелд заяви, че високият показател на световния държавен дълг създава уязвимост за икономиката.\r\nСпециалистите подчертават, че ръстът на инфлацията и повишаването на основната лихва от ФЕД може да доведе до „непредвидена преоценка на основните икономически показатели и рискове от страна на инвеститорите“.\r\n„По-строгите финансови условия“ могат да станат причина за „рязка промяна на валутния курс, по-нататъшно съкращаване на притока на капитал в развиващите се страни“.    МВФ препоръчва на международната общност да „избягва протекционистки мерки и да търси съвместни решения, които да съдействат за по-нататъшния ръст на търговията за запазване на темповете на растеж“ на световната икономика. Обстфелд подчерта, че властите „трябва да отделят повече внимание на икономическото равенство на гражданите и по-конкретно за защита на най-бедните слоеве от населението“. Той също така посочи необходимостта от провеждането на реформи за увеличаване на икономическия растеж.   „Необходими са и глобални усилия за намаляване на корупцията, която подкопава вярата в правителствата на много държави“, отбеляза икономистът. Обстфелд призова за „общи действия за укрепването на международната сигурност“ с цел урегулирането на миграционния проблем.", "date": "2018.07.16", "title": "МВФ остави без промяна прогнозата за икономически растеж през 2018 г."}
{"url": "https://www.actualno.com/smolyan/ekskmet-na-smoljan-stana-predsedatel-na-obshtinskija-syvet-news_685272.html", "text": "  Екскметът на Смолян Данчо Киряков, който от два мандата е съветник от ГЕРБ, е новият председател на Общински съвет в Смолян, съобщи кореспондeнтът на .     До избора му се стигна след предсрочно прекратяване на правомощията на досегашния председател Димитър Кръстанов от БСП. Предложението за това беше внесено от групата общински съветници на партия ГЕРБ.   На редовното заседание на ОбС председателят на групата на ПП ГЕРБ Ангел Безергянов представи мотивите за предсрочното прекратяване на правомощията му.\r\nКато цяло, причините за това са чести нарушения на Правилника за работа на Общинския съвет, неговите комисии и взаимодействието му с общинската администрация и Закона за местното самоуправление и местната администрация.    В конкретика – неправилно обявяване на решения на Общинския съвет; мълчалива толерантност към използването на обидни думи и изрази по адрес на ръководството на общинската администрация и съветници; двоен стандарт спрямо определени теми и групи общински съветници, съществен принос в поляризирането на Общинския съвет; липса на коректност към самите общински съветници.   Данчо Киряков беше избран с гласовете на 17 общински съветници след тайно гласуване. Той благодари на общинските съветници от ГЕРБ за номинацията и гласуваното му доверие. Новоизбраният председател на ОбС заяви, че се надява на ползотворна работа в местния парламент в полза на всички жители на община Смолян.     ", "date": "2018.07.16", "title": "Екскмет на Смолян стана председател на Общинския съвет"}
{"url": "https://www.actualno.com/politics/simeonov-nereglamentirana-tyrgovija-mejdu-bylgarski-i-turski-grajdanin-e-prichina-za-chumata-news_685256.html", "text": "   . Това съобщи в Несебър вицепремиерът Валери Симеонов. Той е подал сигнал в ДАНС за нарушението. Човешки фактор е причина за разпространението на болестта, констатира Симеонов, предаде БНР.     \"Не е възможно животни, преминали през българо-турската граница да са разпространили заразата, защото построената ограда спира достъпа им\", каза вицепремиерът Валери Симеонов. \"Подал съм сигнали в ДАНС за разследване на огнищата, подал съм информация как са се появили и така нататък, всичко това е намеса на човешкия фактор. \".   \"Унищожаването на животните е неизбежна мярка\", заяви още вицепремиерът Симеонов. \"Държавата се опитва наднормативно да компенсира нанесените вреди и щети на стопаните\", подчерта той. \"Продажбата на животни е довела до разпространението на заразата\", твърди Валери Симеонов.\r\n\"Това се получи, защото не бяха спазвани мерките. Не бяха спазвани от граждани на Република България, които тръгнаха, като разбраха, че животните могат да бъдат изтрепани, почнаха да ги товарят да се опитват да ги продават в близките общини на ниска цена\", каза Симеонов.    ", "date": "2018.07.16", "title": "Симеонов: Нерегламентирана търговия между български и турски гражданин е причина за чумата"}
{"url": "https://www.actualno.com/politics/simeonov-podkrepi-hotelierite-sreshtu-predlojenite-promeni-v-zakona-za-turizma-news_685260.html", "text": "  Вицепремиерът Валери Симеонов днес се отзова на среща с хотелиерите в Несебър и Слънчев бряг, които се обявиха срещу предложението за новите промени в Закона за туризма. В бранша недоволстваха срещу текстове в новите промени в Закона за туризма, които предстои да бъдат разгледани от Народното събрание, предаде БГНЕС.     „Ние хотелиерите, които работим в национални курорти, сме против това, което предлага министърът на туризма, и особено параграф 100, в който иска да изведе националните курорти от закона за шума, категорична бе Дияна Колчева, която е хотелиер и председател УС на СНЦ ”Клуб на хотелиера Несебър”.   Хотелиерите се обявиха против готвената промяна Министерството на туризма да поеме функциите на Комисията за защита на потребителите, които в момента категоризират хотелите. Те нарекоха това тоталитарно управление.\r\n„Това са едни стари такива мераци на министърката да вземе да узурпира в ръцете си всичко. И правомощията си за категоризация и контрола. С други думи, и хляба и ножа в ръцете, знаете какво означава. Това означава условия за репресии на неудобните, на тези, които много се обаждат”, коментира недоволството на бранша Валери Симеонов. Той подкрепи хотелиерите.    В бранша обявиха още сериозен спад в заявките за месец юни в хотелите в Слънчев бряг, които не са на първа линия до морето. „Говорим за втора трета, четвърта линия хотели, които разбирате ли, нямат записвания. Дори от ранните записвания имаше бум на записвания, след това се оттеглиха и в крайна сметка в момента има спад от 20 до 50% от отчетените нощувки. И към момента са факт тези 50%, а министърът ходи и разказва на всички, че имаме ръст от 20%”, каза още Колчева.   ", "date": "2018.07.16", "title": "Симеонов подкрепи хотелиерите срещу предложените промени в Закона за туризма"}
{"url": "https://www.actualno.com/society/17-miliona-bylgari-sa-gledali-finala-na-svetovnoto-pyrvenstvo-news_685239.html", "text": "  Заключителният мач от първенството на планетата по футбол е бил гледан от близо 1 700 000 телевизионни зрители по два от каналите на обществената телевизия - БНТ1 и БНТ HD, съобщават Националната телевизия.     По данни на GARB Audience Measurement Bulgaria прякото предаване на последната среща на Мондиал 2018 е отбелязало рейтинг от 24,4 %, а аудиторният дял на обществената телевизия е достигнал 72,1%. Футболният финал на Световното първенство е достигнал до 1 милиард зрители по света, а за целия период на първенството телевизионната аудитория е нараснала до 4 милиарда души (за сравнение общата зрителска аудитория от Световното първенство в Бразилия е достигнала 3,2 милиарда души).\r\nУникален ръст от 300% отбелязва интересът към преките излъчвания на футболните срещи в онлайн платформата на БНТ. Само финалният двубой е бил гледан в интернет от 800 694 потребители. Над 7 милиона посещения на страницата на БНТ са отбелязани по време на мача Франция – Хърватия. Българската национална телевизия излъчи всички 64 срещи от програмата на Световното първенство. Безспорен лидер по зрителско внимание е бил финалният футболен двубой, където зрителският интерес в пиковите моменти достига близо 2 милиона души. На второ място по интерес е бил мачът между отборите на Франция и Белгия с привлечена аудитория в ефира на БНТ над 1 300 000 души.\r\nЕкипите на Продуцентски център „Спорт“ при дирекция „Информация“ на БНТ вече са в процес на подготовка за следващите големи състезания, които обществената телевизия ще излъчва на живо. За първи път от 2 до 12 август ще се проведе Европейският спортен шампионат. Домакини на стартовете Берлин и Глазгоу. Седем европейски спортни федерации обединяват усилията си с обществените телевизии на Стария континент в първото издание на турнира.    Събитието се организира от Европейския съюз за радио и телевизия, който обединява 73 обществени медии от 56 страни, в това число и Българската национална телевизия. Олимпийският стадион в германската столица ще приеме стартовете в лекоатлетическите дисциплини, където големите очаквания са свързани с българските звезди Ивет Лалова и Мирела Демирева. Пряко от Глазгоу БНТ ще излъчи и стартовете в плувните дисциплини, където ще се състезава талантливият Антъни Иванов.\r\nЗрителите на БНТ ще имат възможност да гледат пряко от Пловдив стартовете от Световното първенство по гребане за мъже и жени, което ще се проведе от 8 до 16 септември в Пловдив. От 9 септември БНТ ще предава двубоите от Световното първенство по волейбол за мъже, което за първи път ще се проведе в две държави – България и Италия. София, Русе и Варна ще приемат мачовете от първите две фази на турнира. 21 от срещите в схемата на турнира ще се играят във Варна, в Русе ще се състоят 15 от двубоите, а в столичната \"Арена Армеец\" - 6.\r\nСъщо от 10-ти септември София ще бъде домакин на 36-то Световно първенство по художествена гимнастика, което зрителите на БНТ ще имат възможност да гледат пряко. 176 индивидуални състезателки и 215 гимнастички в 36 ансамбъла ще представят в първенството 54 държави.    В средата на септември БНТ ще излъчи и баскетболните срещи на българския национален отбор от квалификационната фаза за Световното първенство през 2019 г. На 13 септември зрителите на обществената телевизия ще могат да гледат срещата между отборите на България и Франция, а на 16 септември националите ни ще се изправят срещу отбора на Русия.", "date": "2018.07.16", "title": "1,7 милиона българи са гледали финала на Световното първенство"}
{"url": "https://www.actualno.com/europe/putin-kym-trymp-rusija-ne-se-e-namesvala-v-amerikanskite-izbori-news_685258.html", "text": "   и е готова да работи в рамките на съвместна група за кибербезопасност. Това заяви по време на пресконференция в Хелзинки руският президент Владимир Путин след срещата с американския си колега Доналд Тръмп, предадоха световните агенции.     От своя страна Тръмп отбеляза, че , както сега, но ситуацията радикално ще се промени след тази историческа среща.\r\nИзненадващо или не обаче, - той не отговори директно дали вярва на всички американски разузнавателни служби, че . \"Не виждам защо трябва да е Русия\", каза той. Американският държавен глава подчерта и, че и сега \"САЩ ще тръгнат напред заедно с Русия. Имаме шанса да направим големи неща\". . Руският президент, разбира се, отрече да държи Тръмп с компромат(и). И добави, че американският специален прокурор Робърт Мълър, който разследва руската намеса в американските президентски избори от 2016 година, може да поиска екстрадиция на за участие в процеса на намеса. Ако това обаче станело, руските власти щели да разпитат обвинените.\r\nПоказателно е и, че Путин и Тръмп посочиха, че са на различни позиции за Крим, но руският президент подчерта, че за него въпросът е приключен, на което американският му колега не опонира.     Русия и САЩ трябва да поемат лидерската позиция за установяване на мира в Сирия и хуманитарното сътрудничество в тази страна, посочи още стопанинът на Кремъл пред журналисти.\r\nСтана ясно, че Путин е предал на Тръмп записка с предложения за . „Като най-големи ядрени държави, ние носим особена отговорност за международната сигурност. Смятам за важно – и ние говорихме за това – да започнем диалог по проблема на стратегическата стабилност и неразпространението на оръжията за масово унищожение“, отбеляза още Путин, цитиран от ТАСС.    Русия е помогнала на САЩ в борбата и разгрома на терористичната групировка „Ислямска държава“ (ИД) в Сирия, отбеляза още Тръмп. „ “, каза още американският президент.\r\nТръмп отбеляза, че руските и американските военни много добре се разбират особено когато става дума за координирането на действията в Сирия. „Нашите въоръжени сили се разбират. Вероятно те се разбират по-добре, отколкото нашите политически лидери в течение на дълги години. Те координират своите действия в Сирия и на други места“, посочи Тръмп. По време на преговорите Путин изрази загрижеността на Москва по повод излизането на Вашингтон от иранската ядрена сделка.\r\n„Говорихме директно за нашата загриженост относно излизането на САЩ от Съвместния всеобхватен план за действие (СВПД) за разрешаване на иранския ядрен проблем“, заяви Путин. „ “, напомни президентът на Русия.   „Благодарение на ядрената сделка Иран стана най-проверяваната страна на света под контрола на МААЕ (Международната агенция за атомната енергия). Това осигурява чисто мирният характер на иранската ядрена програма и способства укрепването на режима на неразпространение“, подчерта още руският лидер. Путин оцени високо приноса на САЩ за урегулиране на проблемите на Корейския полуостров. „Хубаво, че проблемите на Корейския полуостров започнаха постепенно да се разрешават“, каза Путин.\r\n„ , започвайки диалог в духа на сътрудничеството, а не на конфронтацията“, добави още руският държавен глава.  По време на преговорите на четири очи стана ясно, че двамата лидери са се договорили за създаването на работна група с участието на водещи бизнесмени за развитие на икономическото сътрудничество.\r\n„За да съдействаме за развитието на взаимната търговия и инвестициите, ние с президента Тръмп се договорихме за създаването на група на високо равнище, която да обедини капитаните на руския и американски бизнес. Предприемачите по-добре знаят, как да създават взаимноизгодно сътрудничество. Нека помислят, какво могат да направят и да дадат своите предложения за това“, заяви Путин.\r\nРуският президент смята, че Руся и САЩ могат да работят . „Смятам, че ние като най-големи държави производителки на петрол и газ, а САЩ са именно такава страна, бихме могли да работим конструктивно за регулирането на международните пазари, защото ние нямаме интерес от спада на цените под определено ниво, защото от това ще пострадат нашите производители, включително и производителите на шистов петрол и газ в САЩ, посочи още Путин, цитиран от БГНЕС.\r\nРуският лидер счита, че “, уверен е Путин.\r\nРусия е готова да запази транзита на природен газ през Украйна, ако бъдат решение съществуващите проблеми. „ “, посочи Путин.   „Нещо повече, ние сме готови да удължим транзитния договор, който изтича през следващата година, в случай че бъдат разрешени споровете между стопанските субекти в Стокхолмския арбитражен съд“, уточни стопанинът на Кремъл. „Преговорите с президента на САЩ Доналд Тръмп преминаха в откровена и делова атмосфера. Смятам ги за много успешни и полезни“, каза руският държавен глава.\r\nДипломацията и сътрудничеството са за предпочитане пред конфликта и враждебността. Диалогът между Русия и САЩ отговаря на интересите на света, категоричен бе и Тръмп.\r\nПреговорите преминаха по най-хубавия начин, отбеляза от своя страна пред репортери руският външен министър Сергей Лавров. Отговаряйки на въпрос как са преминали преговорите, ръководителят на руската дипломация заяви „сега ще ви разкажат“. Когато журналистите продължиха да настояват да получат отговор, Лавров каза, както и няколко години назад на минските преговори - „по най-хубавия начин“.      Двамата държавни глави продължиха преговорите в разширен състав този следобед. Към тях се присъединиха и делегациите на двете страни. Срещата се състои във формата работна закуска, като на нея не бе предвидено да присъстват представители на медиите.\r\nОт руска страна в разговорите участваха министърът на външните работи Сергей Лавров, говорителят на Кремъл Дмитрий Песков и съветникът на държавния глава Юрий Ушаков. От американска страна в разговорите се включи държавният секретар Майк Помпео.   Домакините предоставиха за тази част от срещата така наречената \"Огледална зала\" в президентския дворец в Хелзинки. В нея по принцип се дават тържествени обеди, а също така се провеждат церемониите по смяната на правителствата.\r\nПървоначално това е била тронната зала на руските императори, където са се състояли баловете в епохата, когато Финландия е била автономно руско княжество (от 1809 до 1917 г.). Срещата на върха бе белязана от няколко протестни действия във финландската столица. Недоволствата бяха концентрирани основно в центъра на града. По данни на властите в днешния ден са се провели 13 протестни акции на различни организации. ", "date": "2018.07.16", "title": "Путин към Тръмп: Русия не се е намесвала в американските избори"}
{"url": "https://www.actualno.com/politics/ninova-upravljavashtite-da-ne-eskalirat-naprejenie-zashtoto-e-na-ryba-news_685267.html", "text": "  „ “. Това заяви лидерът на БСП Корнелия Нинова пред БНТ.     Според нея има далеч по-подходящи мерки да се спаси животът, семействата и поминъкът на хората и да се спаси Странджа. „Предполагам, че сега ще си измият ръцете с директора на Агенцията по храните, който е най-ниската верига - това е безотговорно. Министърът на земеделието и министър-председателят трябва да носят отговорност за това, което става“, категорична бе тя. Нинова припомни, че вчера след 6 часа разговори е спряла влизане на полицията и умъртвяване на животните в с. Шарково. „Поискахме спиране на заповедта за убиване на животните пред ВАС. Разговарях и многократно с главния прокурор“, допълни Нинова.   „Убиват животни без доказателства за болест от чума. Когато отидох, поисках от властите, които са на място, да ми дадат документи – изследвания или нещо, в които пише, че има такова заболяване. Казаха ми, че нямат такива документи. Полицията също каза, че няма заповед от министъра на вътрешните работи, за да влизат и избиват животни. Единственото, което получих, е заповед от Агенцията за безопасност на храните за евтаназията на животните“, подчерта председателят на БСП.\r\nТя цитира доклад, изготвен от Министерство на земеделието, храните и горите и Центъра за оценка на риска, в който пише, че инкубационният период на болестта е 4-5 дни, а те отдавна са минали, както и че смъртта настъпва от 4 до 10 дни, а такава също е нямало. „Пише и че прилагането на ваксини с успех може да контролира заболяването и се посочва кои ваксини могат да спрат това. Няма обявени огнища в европейската част на Турция през 2018 г. Нито едно от животните не имало симптоми, които са характерни за това заболяване, не са наблюдавани болестни симптоми при нито една от козите в стадото, смъртността е 0%“, обясни Нинова.    Тя посочи и мнение на ветеринарите според които при убиването и загробването също не са установени изменения, който са характерни за тази болест. Председателят на БСП припомни една от препоръките на самото Министерство - повишена информираност на хората. „ “, каза още Нинова. Тя уточни, че властите не са предупредили хората, за да не си изкарват животните в багажниците на колите. „Как ще изкараш 1000 животни в багажник на кола?“, попита председателят на БСП.   По нейните думи . „Има описани и адекватни ветеринарни мерки, но в тях няма убийство на животни. В доклада пише още, че правят впечатление и необяснимо тежките рестриктивни, непропорционални за това заболяване, ограничителни мерки, наложени от ЕК“, допълни тя. Според нея министърът на земеделието не си е свършил работата пред ЕК, за да позволи да бъдат наложени такива рестриктивни мерки. „Защо не е направена втора проба? Защо е правена в такава лаборатория, която е цитирана от властите, а не в препоръчана от самото Министерство на земеделието лаборатория във Франция, Монпелие – единствената, която би трябвало да си каже мнението. Защо евтанизираните животни по този начин се заравят и могат да се изровят от хора и кучета – това може да предизвика вторична криза, ако има зараза?“, продължи с въпросите Нинова.\r\nКорнелия Нинова подчерта, че . „Влизането със сила щеше да предизвика огромен конфликт и полицията да избие всички животни. След 6 часа разговори успях да успокоя хората и полицията се оттегли. Бяха дошли хора от цяла България, млади момичета и момчета, с готовност да си бранят семействата, поминъкът. Целият регион ще се обезлюди“, каза още Нинова    ", "date": "2018.07.16", "title": "Нинова: Управляващите да не ескалират напрежение, защото е на ръба"}
{"url": "https://www.actualno.com/politics/i-radev-pita-zashto-se-izbivat-ovce-i-kozi-pak-hvyrli-symnenie-za-granichnata-ograda-news_685171.html", "text": "  След като куп политически партии взеха отношение по казуса с африканската чума по дребните преживни животни в Ямболско, дойде ред и на президента Румен Радев да се изкаже. Той зае позиция, според която властите трябва да направят повече по случая.     \"Властите дължат отговор защо животновъдите не бяха информирани детайлно и предварително, за да бъдат убедени в предприетите мерки, както и в гарантирането на интересите им. Кабинетът трябва да отговори и занапред ли масовото изтребление на здрави животни ще е единствената мярка за овладяване на подобни кризи.   1. Защо не бяха предприети превантивни мерки: налагане на карантина, наблюдение?\r\n2. Защо се пренебрегва ваксинирането?    За пореден път се поставя въпросът за надеждността на оградата по границата. Очаквам адекватно  компенсиране на материалните щети от болестта\", гласи част от позицията на държавния глава.", "date": "2018.07.16", "title": "И Радев пита защо се избиват овце и кози, пак хвърли съмнение за граничната ограда"}
{"url": "https://www.actualno.com/society/bosija-e-na-leglo-no-shte-stane-za-sreshta-s-karajancheva-news_685169.html", "text": "  Николай Колев-Босия е на легло, твърде изнемощял и трудно подвижен. Това стана ясно от видео, споделено от Иво Кръстев във фейсбук.     В него две млади момчета молят \"дядо Кольо\" да спре да гладува.    \"Има неща, които аз сам трябва да решавам,\" им казва с усмивка Босия.    \"Колкото и да ти се молят и приятели, и врагове, когато си взел решение, докрай трябва да го извървиш,\" съветва ги той.   В същото време стана ясно, че днес от 15:30 Босия, който иска оставката на министъра на транспорта Ивайло Московски и разпускане на Народното събрание, ще се срещне с председателя на парламента Цвета Караянчева. \r\nНиколай Колев и подкрепящите го настояват президентът да свика общонационална кръгла маса от неправителствени, териториални и други движения, които да поставят ясно и точно проблемите на България. На тази основа да се създаде програмен парламент и програмно правителство, което да изпълни решенията на кръглата маса.    ", "date": "2018.07.16", "title": "Босия е на легло, но ще стане за среща с Караянчева "}
{"url": "https://www.actualno.com/society/valentin-radev-kategorichen-jivotnite-trjabva-da-bydat-ubiti-news_685265.html", "text": "   . . Това каза в eфира на bTV министърът на вътрешните работи Валентин Радев по повод плъзналата зараза с чума по животните в Ямболско.     Радев допълни, че е помолил нещата, които са чули днес по време на продължилото два часа заседание на оперативния щаб, да бъдат разказани на председателите на парламентарните групи утре. Нека народните представители да чуят какви са опасностите и някой да понесе отговорността, каза Радев.   \"Аз лично се притесних от това, което чух. . Те през това време ще са направили зараза\", допълни министърът на вътрешните работи.\r\nПо думите му, и никой няма да загуби нищо. Вътрешният министър каза още, че ние сме първата държава в Европа, където влиза такава чума по дребните преживни животни – кози и овце. Предполага се, че е тръгнала от Турция, но тепърва ще се изследва как е минала.    Доказано е, че има такава зараза, изпратени са проби във Франция, оттам са потвърдили и ние действаме. Вече са взети мерки и гражданите ще ги усетят още днес. „ ”.   Ще има също строги проверки по граничните пунктове, фериботите, навсякъде, където може да мине нещо с някаква храна. Има специална препоръка към МРРБ веднага да започват да чистят ежедневно, 10-километровата зона до границата, обясни Радев. Министърът беше ясен, че .\r\nТой категорично отрече \" \", както отхвърли твърденията на лидера на БСП Корнелия Нинова.    Във връзка с нареждането да се ограничи събирането на хора в района, Валентин Радев поясни, че това се налага, защото с обувките и с дрехите си хората разнасят заразата към другите животни.   Вътрешният министър подчерта, че .", "date": "2018.07.16", "title": "Валентин Радев категоричен: Животните трябва да бъдат убити"}
{"url": "https://www.actualno.com/kardjali/slabo-zemetresenie-e-registrirano-do-ardino-news_685271.html", "text": "  Земетресение с магнитуд 2,3 по скалата на Рихтер е регистрирано на територията на България, близо до Ардино, предаде БГНЕС.     Земният трус е усетен в 17:00 ч. с епицентър на 2 км западно от Ардино, на 23 км западно от Кърджали и на 193 км югоизточно от София, с дълбочина 5 км, уточниха от Европейския сеизмологичен център.    .", "date": "2018.07.16", "title": "Слабо земетресение е регистрирано до Ардино"}
{"url": "https://www.actualno.com/society/porojanov-agencijata-po-hranite-ne-moje-da-chaka-da-zapochnat-da-umirat-jivotnite-news_685269.html", "text": "   . Това заяви в ефира на БНТ Румен Порожанов, министър на земеделието, храните и горите.     \"Първата проба, която беше взета и беше положителна, е изпратена за потвърждение в Монпелие\", каза той. \"Днес се събрахме за първи път щабът, в който заседава както по африканската чума, така и по чумата по овцете. Поискали сме и утре в 09:00 часа ще има председателски съвет в парламента с председателите на парламентарни групи, надявам се г-жа Нинова да дойде, за да можем да обясним подробно с документи, с експертиза всяко едно действие\", каза Порожанов. Министърът обясни, че чумата, която е в България, е с бавно появяване на симптомите и по-удължено време на смъртност.   \"Дори в последните стада, които бяха евтанизирани, докторите установиха животни с определени симптоми на тази клиника. Агенцията по храните не може да изчака да започнат да умират животните, да започне да се разнася тази болест непрекъснато, преди да се вземат мерки. Така че имаме потвърждение за болестта във всяко едно от населените места, които са упоменати\", категоричен бе Порожанов.\r\nТой обясни, че е нормално европейски експерти да дойдат и да проверят как се справя държавата ни с тази болест, тъй като тя се появява за първи път в ЕС. Порожанов каза, че когато има заболели животни в стадото, останалите са потенциално заразени. По думите му им жива ваксина, чрез която животните могат да продължат да живеят с тази болест, но са нейни носители. \"Тези животни не могат да излизат и да се реализират нито като мляко, нито като месо извън региона. Автоматично се налага забрана за страната да изнася въобще от овцевъдството всякакви продукти обикновено за 3 години\", каза министърът на земеделието.    ", "date": "2018.07.16", "title": "Порожанов: Агенцията по храните не може да чака да започнат да умират животните"}
{"url": "https://www.actualno.com/europe/trymp-pohvali-rusija-na-syvmesten-brifing-s-putin-news_685201.html", "text": "  Президентът на САЩ Доналд Тръмп поздрави руския си колега Владимир Путин за успешното Световно първенство по футбол, преди да продължи към другите теми, които ще обсъждат по време на днешната си среща, съобщи BBC, цитирана от БГНЕС.     \"Ние (САЩ и Русия) не сме се разбирали много добре… И ставаме все по-близки в последните 2 години. \", каза американският президент. Тръмп заяви, че се надява да могат \"да направят нещо\" за техния ядрен арсенал.   \"Искам да ви поздравя за наистина доброто Световно първенство, беше едно от най-добрите\", заяви Тръмп по време на съвместен брифинг преди началото на разговорите, които закъсняха с 1 час. Той също така сподели, че днес те ще разговарят за всичко - от търговия до военни действия и Китай.\r\n\"Ще разговаряме по целия спектър от теми - от търговията до военните въпроси, ракетите и ядрената тематика до отношенията с Китай. Малко ще поговорим за нашия общ приятел, президента Си\" (бел. ред. - Дзинпин), уточни Тръмп.    Путин от своя страна заяви, че е настъпило времето да се обсъдят на най-високо ниво основните противоречия между Русия и САЩ. \"Дойде времето да говорим по същество за нашите проблеми по света”, заяви руският президент.   Днешната среща е първата извън международните форуми между американски и руски президент от 2010 година насам.\r\nБрифингът приключи с ръкостискане и двамата лидери се отправиха към Готическата зала, където срещата им на четири очи започна.    ", "date": "2018.07.16", "title": "Тръмп похвали Русия на съвместен брифинг с Путин"}
{"url": "https://www.actualno.com/sofia/jiteli-na-mladost-izljazoha-na-protest-i-postaviha-ultimatum-na-upravata-news_685275.html", "text": "  Жители на „Младост“ излязоха на протест в парка срещу бл. 325. Повод за недоволството им стана започналото строителство преди повече от седмица на 7 етажна сграда, която се намира в самия парк, предаде Агенция БГНЕС.      . .\r\nТова е най-малката и най-прекрасна нова градинка в целия квартал, в този огромен град „Младост“, в който когато дойдох да живея преди 30 г. беше приказка. В момента това е единственото място, в което млади хора сутрин си извеждат децата, и сега искат да ни го отнемат. Да не говорим, че не ги спира нито събота, нито неделя да вършеят с тези трактори. Тук е решено този малък участък да бъде застроен“, заяви Аделина Димитрова.\r\n„Изобщо не се мисли. Прави се нещо, никой не го интересува хората, които живеят тук. И като направят новото шосе, какво става тук? Става ад“, категорична беше Анна Христова, която повече от 40 години живее в \"Младост\".    Друг протестиращ каза, че иска специализираната прокуратура да започне да разследва истинността на документите и добави, че другата седмица жителите ще излязат на протестен поход с искане за оставка на сегашното управление на районната администрация, а ако няма резултат, ще поискат оставката и на столичния кмет Йорданка Фандъкова.    . Те заявиха още, че той не е техен избраник и те не го припознават като един от тях. Недоволните бяха категорични, че след ареста на Десислава Иванчева е трябвало да се проведат избори, а не да им се поставя политически назначено лице.    В интервю за Агенцията вр. и. д. кмет Румен Русев обясни, че . Той обясни, че около 40% от земята, върху която се строи блокът е била общинска, но през 2014 г. е продадена от Столичния общински съвет на Стилиян Георгиев, който е член на Съвета на директорите на „Пазари Запад“ ЕАД. Всичко това се случва със съдействието и по време когато кмет на „Младост“ е д-р Цвета Авджиева.   Румен Русев поясни, че според него .\r\n„При нас е внесено предложение за строеж на една сграда. Тя е с височина 21 метра или това са 7 етажа. На първия ще се разполагат магазини, а на останалите 6 етажа ще има апартаменти. Съседната сграда, която е планирана, все още няма издадено разрешение за строеж. В плана за изменение на застрояването в района са предвидени само две сгради, които ще са на калкан, а не четири“, заяви Русев.\r\nОт своя страна жителите заявиха, продължават с протестите докато строежът не бъде спрян окончателно.", "date": "2018.07.16", "title": "Жители на \"Младост\" излязоха на протест и поставиха ултиматум на управата"}
{"url": "https://www.actualno.com/society/aferata-manekenkata-v-barselona-ne-spira-da-presledva-bojko-borisov-news_685202.html", "text": "          Припомняме, че първото беше пуснато онлайн на 7 юли на страницата на създадената същия ден Facebook \"Да спрем разграбването на България\" и за четири дни натрупа хиляди гледания. След това до медиите бяха изпратени цитираните в клипа документи. Самият Борисов обяви , че не е запознат с видеото, като отказва да коментира , защото \"скалъпената история с гръцкия остров ми е обеца на ухото\".   Къщата в Барселона беше спомената за първи път в запис, публикуван от сайта \"Биволъ\" през януари 2016 г. Той съдържаше част от разговор между съдиите , и столичния адвокат по т.нар. афера \"Яневагейт\". В записа Янева казва, че за 1,5 млн. евро къща в Барселона на жена, с която е бил в близки отношения, без да се споменава име.     Във второто видео се говори за дружеството Ema Bgs SL, основано през юли 2013 година, което било регистрирано на същия адрес, на който е къщата. Изказва се твърдение, че фирмата е кръстена на дъщеричката на Йовчева - Ема. Управител на дружеството е бащата на Борислава Йовчева - . През 2015 г. капиталът на дружеството в вдиган два пъти - веднъж с 1 млн. евро, а втория път - със 750 хил. евро, а в управлението му влиза жена с името Силвия Николова, според публикуваното видео.   Според изпратените преди дни документи и видеото вдигането на капитала е станало с вноски от кипърското дружество , като за пълномощник от \"Да спрем разграбването на България\" е сочен за близък до ГЕРБ бизнесмен на име , който е в общи дружества със . Palms Enterprises e съсобственик с община Приморско в дружеството \"Спортни имоти Приморско\" АД, се казва още в новото видео. В управлението на същото дружество от 2008 до 2011 година е влизал известният като част от управлението на Тенис клуб \"Банкя\" . Саздов е и част от т.нар. от в. \"24 часа\" .    Във второто видео имената на Йордан Христов и Силвия Николова се свързват с \" \". В него се споменава мъж на име от британския остров Сарк, като се представя , че през 2012 година в офиса на фирмата, управлявана от него и съпругата му , влизат агенти на британската прокуратура и ФБР, като откриват хиляди документи на офшорни фирми, повечето унищожени или подготвени за унищожаване. Двамата са обвинени и осъдени ефективно през 2015 г. за организиране на .\r\nАвторите на клипа твърдят, че в тази схема . Според излъченото във видеото Христов и Николова били пълномощници у нас на Белинда Ланион. Инициативата \"Да спрем разграбването на България\" казва, че фирми на осъдената британка . Според авторите през 2012 г. , но финансовото разузнаване на ДАНС не предприело нищо.", "date": "2018.07.16", "title": "Аферата \"манекенката в Барселона\" не спира да преследва Бойко Борисов"}
{"url": "https://www.actualno.com/crime/na-kapitan-andreevo-sa-zadyrjani-6102-falshivi-tekstilni-izdelija-news_685175.html", "text": "        В хода на проверката е установено, че стоките са собственост на един от пътниците. За първите шест месеца на тази година на Капитан Андреево са задържани 124 414 фалшиви артикула. Образувани са 633 преписки.   ", "date": "2018.07.16", "title": "На Капитан Андреево\" са задържани 6102 фалшиви текстилни изделия"}
{"url": "https://www.actualno.com/crime/myj-izgorja-s-nad-10-000-evro-sled-avantura-v-hotelska-staja-news_685190.html", "text": "        49-годишен мъж от града заявил, че малко след полунощ на 14 юли установил липсата на 10 000 евро, 900 лева и лични документи, след като поканеното от него момиче в стаята му си тръгнало.​   От МВР уверяват, че се работи по случая.", "date": "2018.07.16", "title": "Мъж \"изгоря\" с над 10 000 евро след авантюра в хотелска стая"}
{"url": "https://www.actualno.com/business/rabotodatelite-pak-objaviha-bojkot-na-pregovorite-za-osigurovkite-news_685178.html", "text": "        В писмо, изпратено до браншовите организации, от Асоциацията на организациите на българските работодатели призовават да отпадне административното определяне на доходите, защото това увеличава сивата икономика.\r\nВ средносрочната бюджетна прогноза е записано, че доходите ще нарастват с 6,6 на сто годишно, а производителността на труда – с малко над три процента, подчертават работодателите.   Според работодателските организации, практиката за определяне на минимални осигурителни прагове показва безсилие на контролната система да се справи с недекларирания труд.    Нещо повече, по този начин се увеличава сивият сектор, оказва се натиск върху заетостта в отделни региони, сектори, предприятия в депресивно състояние, на уязвимите социални групи с ниска квалификация, като се намалява нетното възнаграждение на наетите лица.", "date": "2018.07.16", "title": "Работодателите пак обявиха бойкот на преговорите за осигуровките"}
{"url": "https://www.actualno.com/society/novinite-naj-vajnoto-za-denja-16-uli-news_685251.html", "text": "         Русия не се е намесвала в американския изборен процес и е готова да работи в рамките на съвместна група за кибербезопасност. Това заяви по време на пресконференция в Хелзинки руският президент Владимир Путин след срещата с американския си колега Доналд Тръмп, предадоха световните агенции. От своя страна Тръмп отбеляза, че отношенията между Русия и САЩ никога не са били толкова лоши, както сега, но ситуацията радикално ще се промени след тази историческа среща.\r\nИзненадващо или не обаче, Тръмп произведе скандал - той не отговори директно дали вярва на всички американски разузнавателни служби, че Русия има намеса в президентските избори или на руския президент. \"Не виждам защо трябва да е Русия\", каза той. Американският държавен глава подчерта и, че вината за лошите отношение с Русия била на САЩ и сега \"САЩ ще тръгнат напред заедно с Русия. Имаме шанса да направим големи неща\". А Путин обяви, че е искал Тръмп да спечели, защото обещал да подобри отношенията на САЩ с Русия.     Във Facebook се появи второ видео на инициативата \"Да спрем разграбването на България\", с което се продължава историята на манекенката Борислава Йовчева и предполагаемата ѝ връзка с премиера Бойко Борисов.     Нов обвинителен акт постъпи в Бургаския районен съд от Тежкия наказателен съд в Къркларели срещу бившия граничен полицай Михаил Цонков и тримата му колеги - Николай Костов, Николай Петков и Живко Петков. Тримата продължават да са служители в системата на МВР. Обвинението на турския наказателен съд е за убийството на турски рибар преди 10 години. От Агенцията отговориха на въпроси на нашия екип по повод напрежението от последните дни във връзка с африканската чума по дребно-преживните животни. Българската агенция по безопасност на храните (БАБХ) е започнала изплащането на обезщетенията на фермерите, чиито овце и кози бяха евтаназирани заради огнищата на чума по дребните преживни животни в селата Воден и Кости. Преведени са 304 817 лв.   Бизнесменът Стефан Дичев, който е считан за много близък до обвинената в получаване на подкуп бивша кметица на „Младост” Десислава Иванчева, ще свидетелства по делото срещу нея и заместничката ѝ Биляна Петрова. В опит за заблуда относно броя приети с хронични заболявания деца в детски градини в София обвини неправителствената организация Национален инициативен комитет за качествена и иновативна образователна система (НИККИОС). Някои американци ще изпитват сериозна тревога, когато президентът Доналд Тръмп се срещне с президента Владимир Путин на 16 юли: какво ще стане, ако те сключат сделка, която ще навреди на американските интереси? Какво би станало, ако Путин се окаже по-скоро наставник и координатор, отколкото чуждестранен колега, пита Леонид Бершидски в анализ за Агенция Bloomberg, цитиран от БГНЕС. Заключителният мач от първенството на планетата по футбол е бил гледан от близо 1 700 000 телевизионни зрители по два от каналите на обществената телевизия - БНТ1 и БНТ HD, съобщават Националната телевизия. Отивам до дома на Николай Колев с твърдото съзнание да го убедя да прекрати стачката, защото за живота не може да има никакви пазарлъци. Това каза на брифинг председателят на парламента Цвета Караянчева след като стана ясно, че протестиращият Николай Колев-Босия няма да дойде за уговорената с нея среща.", "date": "2018.07.16", "title": "Новините: Най-важното за деня, 16 юли"}
{"url": "https://www.actualno.com/europe/vladimir-putin-pristigna-v-helzinki-video-news_685183.html", "text": "  Държавният глава на Руската федерация Владимир Путин пристигна в Хелзинки, предаде руската информационна агенция РИА Новости.     Срещата на върха с американския му колега Доналд Тръмп трябва да започне в 13:50 часа местно време, предаде BBC.\r\nЛидерът на Белия дом пристигна във финландската столица още в неделя, след посещението си в Обединеното кралство. В сутрешните часове на деня той бе на работна закуска с президента на скандинавската страна Саули Нийнистьо.      ", "date": "2018.07.16", "title": "Владимир Путин пристигна в Хелзинки (ВИДЕО)"}
{"url": "https://www.actualno.com/health/kak-da-se-spravite-s-glavobolieto-prez-ljatoto-news_685138.html", "text": "  Лятото е любим сезон на много хора, но и период, в който доста често страдаме от главоболие. Причините могат да са прекомерно излагане на слънце, стрес, напрежение, рязката промяна в климата, дехидратация и др. За да се справите с него и да можете да се радвате пълноценно на топлите дни, има някои неща, които не само ще ви спасят от главоболието, когато го има, но и ще ви предпазят от редовната му поява, ако ги правите редовно. Ето какви са те:      Известно е, че ако работите пред компютър, очите ви са подложени на постоянно натоварване. Това често води до главоболие, а през лятото, вероятността да се случи е още по-голяма. При работа с компютър оставяйте очите си да почиват известно време. Не ги излагайте на силно слънце, ако не носите очила, защото това не само ще ви донесе неприятното главоболие, но и може да навреди на зрението ви. Позволявайте на очите си да почиват като си осигурявате поне по 2-3 минути почивка на всеки час гледане в екрана.     Доказано е, че обезводняването може да доведе до главоболие и други проблеми като отпадналост и раздразнителност. А лятото е периодът, в който то се случва лесно и бързо. За да се предпазите, пийте колкото се може повече вода през деня. Можете да поемате и други видове течности, но избягвайте тези, които съдържат кофеин. В първия момент, в който усетите напрежение, изпийте една чаша вода и продължете да пиете по малко до края на деня.    Продължителното обездвижване също може да доведе до главоболие. Разхождайте се повече, прекарвайте колкото може повече време на чист въздух сред природата,  правете мимически тренировки, накланяйте главата встрани и напред. Така ще облекчите болките и ще позволите на тялото си да остане в правилното състояние.     Без значение как ще го приемате, джинджифилът определено ще ви помогне в борбата с главоболието заради противовъзпалителните свойства, който има. Той лесно ще открие източника на болката и бързо ще го успокои.  Можете да го приемате свеж, сух или под формата на чай. Също така можете да приготвите паста от джинджифил с малко вода, която да затоплите и да нанасяте на челото два-три пъти дневно, ако главоболието ви е много мъчително. Настържете малко джинджифил, смесете го с лъжица мед и хапвайте от време на  време.    Недостатъчното количество магнезий в тялото може да доведе до главоболие, а дори и до мигрена. Набавете си нужното количество, като ядете повече банани, сушени плодове, тъмни листни зеленчуци, ядки и семена, риба, фасул, пълнозърнести храни, авокадо, млечни продукти и черен шоколад. Ако ви е трудно да го приемате с храната, обмислете приема на хранителни добавки, съдържащи магнезий.    Ако усетите напрежение в синусите и болка в  задната част на главата можете да си направите топъл или студен компрес. Топъл душ и вана също биха ви помогнали. Ако нямате възможност на момента можете да поставите нещо студено на челото си за около 15 минути и да повтаряте това периодично.\r\nЛятото е един от най-приятните сезони, но дори по време на почивката, неприятното главоболие може да съсипе деня ви. Бъдете внимателни и се опитайте да избягвате приема на лекарства всекидневно, защото това би навредило на здравето ви по други начини. Вместо тях, опитайте се да се справите с проблема по естествен начин. Етеричните масла също помагат в борбата с главоболието. Предпазвайте очите си и е натоварвайте тялото си. Ако температурата навън е прекалено висока и не се чувствате добре, приберете се на хладно.", "date": "2018.07.16", "title": "Как да се справите с главоболието през лятото"}
{"url": "https://www.actualno.com/balkani/london-rusija-celi-destabilizacija-na-zapadnite-balkani-news_685141.html", "text": "   . Това се посочва в доклад на Британския съвет за външни работи, предаде БГНЕС.     Авторите на документа изтъкват, че празнотата, която е настъпила в Западните Балкани с политиката на Европейския съюз за пренебрегване на региона, е била използвана и запълнена от други международни участници като Русия, Китай и Турция.   „Русия е готова да направи всичко, за да дестабилизира Западните Балкани и техния път към стабилност и демокрация. Това е видно и от подкрепата на Русия за опита за държавен преврат в Черна гора през 2016 г.“, се казва още в доклада.\r\nКакто посочва агенция МИА, в текста се подчертават опасения, че , както и за това, че постоянно поддържа \"дестабилизиращите лидери в Република Сръбска\" с всичко, което би могло да дестабилизира крехкия мир в Босна и Херцеговина.    ", "date": "2018.07.16", "title": "Лондон: Русия цели дестабилизация на Западните Балкани"}
{"url": "https://www.actualno.com/football/trima-lideri-no-chadyr-samo-za-putin-snimki-news_685143.html", "text": "        Медиите по света обаче обърнаха сериозно внимание на вчерашното награждаване, което протече под проливен дъжд. Впечатление на зрители и медии направи церемонията, на която френският президент и хърватският държавен глава останаха под дъжда, докато руският президент бе покрит с чадър. Двамата бяха мокри до кости, но това видимо не помрачи доброто им настроение, като десетина минути по-късно бяха осигурени чадъри и за тях.     \"Дъждът на терора: Путин с чадър, другите световни лидери до него - без\", написа The Sun в коментар за  конфузната ситуация.    ", "date": "2018.07.16", "title": "Трима лидери, но чадър само за Путин (СНИМКИ)"}
{"url": "https://www.actualno.com/curious/vijte-zashto-v-njakoi-dyrjavi-po-sveta-dvijenieto-e-obratno-news_685142.html", "text": "        Но има и страни с ляво движение. В съвременния свят това са Ирландия, Великобритания, Япония, ЮАР, Австралия, Нова Зеландия, Сингапур, Кипър, Малта и редица африкански страни.   Традицията на лявото и дясното движение се е зародила дълго преди изобретяването на автомобила.     Съществува и още една версия за появата на дясното движение: когато конските каруци се разминавали, по-лесно било те да се насочат надясно, тъй като повода е бил в дясната ръка, която у повечето хора е по-развита.\r\nГодините минавали, средствата за придвижване се изменили, а традицията останала… Счита се, че лявото движение е възникнало в Англия. Тази островна държава е била свързана с външният свят само по морски пътища, активно се развивало корабоплаването. За уреждане движението на морските съдове морското ведомство издало указ, според който корабите били длъжни да се придържат вляво. По-късно това правило се разпространило и по автомобилните пътища, а също така се разпространило по всички страни, намиращи се под влиянието на Британия. Някои се придържат и досега до него.   По различно време в много страни било прието лявостранното движение, но на различни етапи от развитието си в тези страни било преминато към нови правила.    При някои лявото движение останало по практически съображения – например съседството с държави с ляво движение и по-евтините за внос автомобили с десен волан.    Една от последните страни, при които е отпаднало лявото движение, е Швеция. Това се случва през 1967 година. Подготовката за реформата започва през 1963 г., когато шведския Парламент създава Държавна комисия за преход към дясностранно движение, която има за цел да разработи и приложи пакет от мерки за гарантиране на прехода. На 3 септември 1967 година в 4:50 ч. всички превозни средства трябвало да спрат, да преминат от другата страна на пътя и в 5:00 да продължат да се движат.\r\nНа първо време след прехода бил въведен и специален режим за ограничение на скоростта на движение.   На туристите, които идвали в страната с необичайното за тях движение, се препоръчвало от съображения за сигурност да не шофират самостоятелно, а да прибегнат до услугите на специални водачи.\r\nизточник: sibir.bg   ", "date": "2018.07.16", "title": "Вижте защо в някои държави по света движението е обратно "}
{"url": "https://www.actualno.com/europe/mej-vtori-referendum-za-brekzit-njama-da-ima-news_685194.html", "text": "  Втори референдум по въпроса за излизането на Великобритания от Европейския съюз няма да бъде проведен при никакви обстоятелства. Това заяви британският премиер Тереза Мей.     „Британското общество гласува за излизане от ЕС. Втори референдум няма да има при никакви обстоятелства“, каза тя, цитирана от Ройтерс, предаде БГНЕС.   Противниците на излизането на Великобритания от ЕС настояват за провеждането на ново допитване по въпроса за Брекзит, обръщайки внимание на това, че британците са взели решението за напускане по емоционални причини.\r\nОфициалните преговори между Лондон и Брюксел за условията, по които Обединеното кралство ще напусне Съюза, започнаха на 19 юни 2017 г. в белгийската столица. Година по-рано 51,9% от жителите на острова се обявиха срещу оставането в ЕС. Преговорите за Брекзит трябва да продължат до ноември 2018 г., след което постигнатото споразумение трябва да бъде одобрено от Европарламента и Уестминстър. Самият Брекзит ще се състои на 29 март 2019 г., след което ще настъпи преходен период. Той ще продължи до 31 декември 2020 г.    ", "date": "2018.07.16", "title": "Мей: Втори референдум за Брекзит няма да има"}
{"url": "https://www.actualno.com/crime/razbiha-shema-za-proizvodstvo-na-skimirashti-ustrojstva-news_685203.html", "text": "  Четирима души бяха арестувани и обвинени за изработката на скимиращи устройства за събиране на информация от кредитни и дебитни карти и изготвяне на неистински платежни инструменти. Те са арестувани при спецакция в Пловдив, съобщиха от пресцентъра на МВР.     Според събраните до момента доказателства групата е била активна от януари 2017 г., като в селище недалеч от Пловдив оборудвали и „цех” с напълно затворен цикъл, посочват от силовото министерство.   На 13 юли 2018 г., при операцията на ГДБОП и Специализираната прокуратура по задържането им са открити компютри с програми за обработка и съхранение на информация, изтеглена неправомерно от банкови карти, пластики, лайсни с микрокамери и захранващи батерии за събиране на данни, слотове и клавиатури за банкомати, ПОС-терминали с батерии, платки с различни накрайници и множество други веществени доказателства.\r\nВ същото помещение са открити и голямо количество български и чужди документи (паспорти, лични карти, талони за автомобили, бланки на визи и стикери). Открити са и заготовки за лични документи, без нанесени на тях имена и други данни, както и без поставени снимки.    Двама от арестуваните са с парични гаранции от по 70 000 лв., а другите са със съответно 100 000 лв. и 150 000 лв.   Работата по случая продължава.", "date": "2018.07.16", "title": "Разбиха схема за производство на скимиращи устройства"}
{"url": "https://www.actualno.com/music/cacao-beach-club-startira-serijata-ot-partita-spice-zaedno-s-franky-rizardo-news_685223.html", "text": "  Този уикенд в предстои откриването на серията от партита, наречени . Новата концепция на клуба събира артисти и фенове за вечер, изпълнена само и единствено с хаус и текхаус музика. По този повод, на , зад пулта ще се качи един от най-ярките представители на холандската хаус музика . Българското участие по време на вечерта ще бъде в лицата на      Franky Rizardo безспорно е един от най-харесваните холандски артисти. Стартира кариерата си със седмичното радио предаване FLOW, създавайки бранд, който дава тласък на дийп хаус музиката в Холандия и продължава да бъде неразделна част от хаус средите по света. През годините участията му се простират до някои от най-посещаваните международни клубове, а музиката му е подкрепяна от имена като Steve Angello, Fedde le Grand, Erick E. и много други. Създателят на хитовото парче Funky Noise е част от Defected от 2010г. насам, издавайки сензационни релийзи за влиятелния лейбъл, всички от които демонстрират разнообразния му стил и освежаващ звук. Проектите и колаборации на Rizardo не спират дотук, защото през 2015г. основава и собствения си лейбъл LTF Records – платформа, предназначена за издаване не само на личната му музика, но и тази на потенциални, изгряващи артисти.\r\nПрез 2017г. Franky Rizardo продължава да работи на пълни обороти и да развива успешно запазения си стил. През изминалата година той издаде парчета не само за Defected Records, но и за други ключови лейбъли като Saved Records и Circus Recordings. Без почивка холандският талант стартира 2018-а година с препълнен график, включващ събития като We Are FSTVL, Defected Croatia, Tomorrowland, Mysteryland и Cacao Beach Club.      ", "date": "2018.07.16", "title": "CACAO BEACH CLUB стартира серията от партита SPICE заедно с Franky Rizardo"}
{"url": "https://www.actualno.com/society/mvr-shte-kontrolira-granicata-za-ogranichavane-na-chumata-news_685211.html", "text": "   Засега експертите не са категорични как точно е станало това.     Какви са мерките, които ще бъдат предприети, ето какво разясни вътрешният министър Валентин Радев:    ", "date": "2018.07.16", "title": "МВР ще контролира границата за ограничаване на чумата"}
{"url": "https://www.actualno.com/football/nahlulite-na-terena-po-vreme-na-finala-na-svetovnoto-sa-ot-pussy-riot-snimki-video-news_685147.html", "text": "  Руската протестна група Pussy Riot пое отговорност за нахлуването на няколко души на терена на стадион \"Лужники\" в Москва по време на финала на Световното първенство по футбол.     \"В момента имаме четирима членове на Pussy Riot на терена\", написа групата във Facebook страницата си по време на второто полувреме. По-късно Олга Курачова, една от членките, заяви пред Reuters, че е била сред тези четирима и после е била задържана в полицейски участък.   Мачът бе прекъснат за малко, докато охраната изведе нахлулите три жени и един мъж, облечени в полицейски униформи. Веднага след това в пространството между играещите и трибуните бяха разположени поне два пъти повече стюарди.    От Pussy Riot заявяват, че акцията им е била протест с искане за освобождаване на политически затворници, свобода на словото и спиране на арестите на участници в политически митинги.       Pussy Riot станаха известни с протест пред най-голямата катедрала в Москва през 2012 г., когато трите участващи в него дами бяха арестувани. Задържането и делото срещу тях привлякога медийното внимание на цял свят.    ", "date": "2018.07.16", "title": "Нахлулите на терена по време на финала на Световното са от Pussy Riot (СНИМКИ, ВИДЕО)"}
{"url": "https://www.actualno.com/burgas/syvetnik-predlaga-evin-i-adamov-plaj-v-burgas-news_685148.html", "text": "   Това е само част от предложението на общинския съветник Живко Табаков.     Зам.-областният координатор на Движение „България за гражданите“, който е и негов общински шеф в Бургас, предлага общината да участва в процедура по безвъзмездно предоставяне, наем или концесия на плажна ивица „Атанасовска коза – 2“.   За целта председателят на постоянната комисия по туризъм към ОбС  Живко Табаков е депозирал докладна записка в местния парламент.\r\n„През последните няколко дни в публичното пространство тече усилена дискусия как да бъде решен казусът с „голите хора” по плажовете в Бургас. Едно от исканията на Гражданската инициатива „Не на голите на плажа” е да бъде регламентирана зона за нудисти, достатъчно отдалечена от градския плаж, добре оградена и означена с предупредителни табели“, е посочил вносителят.    По думите му нудизмът в България действително не е регламентиран със зако За нудистите няма изрични забрани със санкции, защото в Закона никъде не е посочено как трябва да изглежда външния вид на човек, който посещава плаж.    Той припомня, че създаването на нудистки плаж не е революционна идея за Бургас, а през 70-те и 80-те години на миналия век „Евиният” плаж привличаше стотици посетители – български и чуждестранни. Много жени и днес ползват този плаж за лечебни цели.    „През последните няколко години обаче „Атанасовска коса – 2”, на чиято територия се разполагаха въпросните плажове, не се стопанисва, няма условия за нормално плажуване, а старите бетонни ограждения на „Евиния” плаж са разрушени в голямата си част. Доколкото ми е известно, преди две години е бил направен опит „Евиният” плаж да бъде запазен, но безуспешно“, заявява още съветникът.\r\nДругите му аргументи са, че нудистки плажове - „Евин” и „Адамов”, има по цял свят и те са част от палитрата на предлагане в туристическия бизнес, при това по цени се равняват на най-скъпите курорти.\r\n„Не виждам пречка Община Бургас да помисли в посока отново да предоставя такава услуга в рамките на плаж „Атанасовска коса – 2” - още повече, че преди няколко месеца Общината сама обяви, че желае да стопанисва плажната ивица. Вариант е ивицата да бъде разделена на няколко зони, така че да бъде управлявана по най-рационалния начин, като тази промяна бъде направена от съответното ресорно министерство“, допълва Табаков.   Конкретните му предложения са община Бургас да участва в процедура за безвъзмездно предоставяне на плажна ивица „Атанасовска коса – 2” от държавата.\r\nПри отказ от държавата да я предостави, да се заложат 40 000 лв. от бюджета на община Бургас за участие в процедура по предоставяне под наем или концесия на плажната ивица.   ", "date": "2018.07.16", "title": "Съветник предлага \"Евин\" и \"Адамов\" плаж в Бургас"}
{"url": "https://www.actualno.com/curious/jitejski-mydrosti-ot-konfucij-news_685154.html", "text": "Не убивай комар с меч. Давай наставления само на този, който търси знания, след като е открил своето невежество. Не се променят само най-мъдрите и най-глупавите. Как можем да знаем какво е смъртта, когато не знаем още какво е животът. Когато думите губят смисъла си, хората губят свободата си. Най-голямата грешка е да не поправяш старата си грешка. Трудно ще срещнеш човек, който отдал три години на учението, да не желае да заеме висок пост. Покоят е благоденствие.Конфуций, мъдрост, мъдри мисли, мъдрец Човекът е човек, когато е закусил. Чух и забравих. Видях и запомних. Преживях и разбрах.", "date": "2018.07.16", "title": "Житейски мъдрости от Конфуций "}
{"url": "https://www.actualno.com/lovech/v-selo-ribarica-kanjat-na-praznik-na-narodnija-obichaj-i-avtentichnata-nosija-news_685139.html", "text": "  Кметство Рибарица и Община Тетевен канят на „Празник на народния обичай и автентичната носия”, съобщиха от пресцентъра на Община Тетевен.     На 21 и 22 юли 2018 г. село Рибарица за XI път ще бъде домакин на един вълнуващ празник, изпълнен с много настроение. Събитието има конкурсен характер, а участниците ще се оценяват от професионално жури.    ", "date": "2018.07.16", "title": "В село Рибарица канят на празник на народния обичай и автентичната носия"}
{"url": "https://www.actualno.com/goodnews/bylgarka-specheli-svetovnata-titla-v-trojnija-skok-za-devojki-news_685155.html", "text": "        Тя се окичи със златния медал на първенството по лека атлетика в Тампере (Финландия) с резултат от 14,18 метра, постигнати във втория опит.   Това е първа световна титла за България в тази възрастова група от 2006 година насам, когато Тезджан Наимова триумфира на 100 и 200 метра в Пекин.\r\nБългария има общо 12 златни, пет сребърни и седем бронзови медала в 32-годишната история на световните първенства в тази възрастова група.    Начева изпревари с 23 сантиметра втората в класирането - Мирели Сантос от Бразилия.   ", "date": "2018.07.16", "title": "Българка спечели световната титла в тройния скок за девойки"}
{"url": "https://www.actualno.com/analysis/sreshtata-putin-trymp-v-helzinki-edin-spektakyl-bez-sydyrjanie-news_685126.html", "text": "        Не си струва те да се вълнуват. Няма никакви съмнения, че Путин може да манипулира Тръмп съвсем не като свой агент, както предполагат някои теоретици на теорията на конспирацията. Дори ако Путин има някои неща за Тръмп, както някои смятат, той няма да се облагодетелства, огласявайки този компромат – в резултат Путин би получил само още една враждебна администрация, начело с Тръмп или без него.\r\nВъпреки това Путин ще пристигне добре подготвен, имайки ясна представа какви интереси могат да го обединят с американския президент, независимо от това, че нито на единия, нито на другия сега ще се удаде да се сдобие с някакви конкретни резултати.   Въпросът, по който между двамата лидери би могло да има взаимно разбиране, е Сирия. Тръмп иска да изтегли американските войски оттам колкото се може по-бързо, но без при това да отстъпва територия на иранските отряди или на проиранската „Хизбулла“. Путин също иска американците да си отидат, за да може неговият клиент - президентът на Сирия Башар Асад - да контролира по-голяма територия, включително богати на петрол райони, в които той да може да заработи пари за възстановяване на страната си.    Но Путин не иска (а е възможно и да не може) да изтласка иранците от Сирия, независимо от това, че лидерите на Израел и Саудитска Арабия, с които Русия си сътрудничи в някои сфери, са го помолили да направи това. Без поддръжката на Иран, режимът на Асад е много вероятно да падне, а Путин не иска да изпраща своите войски, за да го поддържат. Помагайки на Асад, Иран гарантира, че в Сирия ще се запазят руските военни бази. Освен това Русия няма какво да предложи на Иран в замяна на неговото изтегляне от Сирия.\r\nПутин може да подкрепи предложението за ограничаване влиянието на Иран в Сирия в замяна на отстъпки от страна на САЩ по Украйна – например срещу признаването на Крим за част от територията на Русия (Тръмп вече намекна, че е възможно той да помисли по този въпрос). Само че на Путин му е известно, че Тръмп не може официално да признае легитимността на това завземане на територия без одобрението на Конгреса. Путин също така не очаква никакви отстъпки от САЩ по Източна Украйна, която стана още една от причините за въвеждане на американски и европейски санкции против руски компании и граждани. Специалният представител на Тръмп по въпросите на Украйна Курт Волкър неотдавна каза, че според него Русия се е подготвила за дълга борба.       По такъв начин вместо те да обсъждат жизнеспособно споразумение за Сирия, Путин вероятно ще обещае на Тръмп някаква сделка, условията по която той не възнамерява да изпълни – руският лидер вече няколко пъти е използвал тази тактика в преговорите със САЩ за Сирия и на преговорите с Франция и Германия за Украйна. Тръмп обича да обявява сключени от него сделки, а Путин има какво да му предложи за Сирия – възможно е това да е нова версия на зоните за деескалация, където няма да има ирански бойци.\r\nОще една сфера на общи интереси е подкопаването на Евросъюза, особено позициите на правителството на канцлера Ангела Меркел. За Тръмп това е въпросът за победа в търговската война и укротяването на тези, които той смята за любители на живота за чужда сметка. За Путин това е способ да се избави от санкциите: Меркел остава един от немногото убедени привърженици на антируските санкции в същото време, когато по-консервативните правителства в Италия, Австрия и Унгария биха предпочели да отменят санкциите и да възобновят бизнеса с Русия.\r\nТръмп и Путин едва ли ще имат възможност да постигнат консенсус по въпроса за отслабване позициите на Москва. Руският лидер иска да построи „Северен поток-2“, защото този газопровод ще се отрази негативно на обема продажби на втечнен природен газ от САЩ. За Путин този газопровод не е разменна монета, а ключов елемент на неговата енергийна стратегия.\r\nМакар Путин и Тръмп да ги обединяват пренебрежителните отношения към Европа, на тях не им е необходимо да се договарят за общ план за действие. И двамата могат да продължат да поддържат крайнодесните политически сили вътре в Евросъюза, без при това да сключват някаква сделка помежду си: техните некоординирани дейстния нанасят също такива щети, каквито биха могле да нанесат съвместните им усилия.   Възможно е главен приоритет на Путин да е отстраняването на санкциите, които пречат на руския капитал да се движи свободно. Икономическата система, която той построи, изисква достъп до чужди пазари и Кремъл никога не се е притеснявал да си купува влияние на Запад. Съществуват добри доказателства за това, че бизнесът на Тръмп в сферата на недвижимте имоти е извлякъл ползи от този източник на пари.   Но Путин разбира, че Тръмп не може открито да се стреми към отмяна на руските санкции и че най-вероятно Конгресът ще му попречи да направи това. Всичко, на което може да се надява руският лидер, е неофициален меморандум, засягащ нови мерки, включително санкции против европейски компании, финансиращи „Северен поток-2“.\r\nТръмп и Путин имат общи интереси и цели, само че на тях ще им бъде доста трдно да ги оформят официално или дори да ги облекат във формата на неофициални договорености, коит двете страни ще изпълняват. В най-добрия случай резултат от тази среща на върха ще бъде някакво неясно споразумение за ограничаване влиянието на Иран в Сирия, което Русия не може да въплъти в реалността, в замяна на пак толкова обтекаемо неофициално обещание за въздържане от въвеждане на нови, по-твърди санкции, което Тръмп няма да може да изпълни.", "date": "2018.07.16", "title": "Срещата Путин-Тръмп в Хелзинки – един спектакъл без съдържание"}
{"url": "https://www.actualno.com/society/rykovoditeljat-na-babh-ne-moje-da-ima-karantina-ne-e-sigurno-news_685099.html", "text": "  Правилата не са европейски, а световни и трябва да се правят по един и същ начин, за да може да се вярва на отговорния национален орган ( ) при международна търговия. Действително, липсваше информация, но беше възможно някои стопани да укрият животни и да не ги заварим на място. Това заяви ръководителят на БАБХ д-р Дамян Илиев пред Нова телевизия. Не можем да се съобразим и да приемаме мерките емоционално, подчерта той и наблегна, че става въпрос за принцип, който да не позволи заболяването да се разпространи в страната.      . Трябва да сме сигурни, че вирусът не може да излезе – при карантина в стопанства такава гаранция не може да се даде. Една от най-сигурните лаборатории в Англия изпусна шап и болестта се разпространи по животни, напомни той.   Илиев каза и, че .  Той добави, че бил обиколил оградата по границата и тя била сигурна, но въпреки това е възможно да стане нещо. . Избиват се и стадата, които са били контактни със стада, в които има болни животни, поясни Илиев междувременно в ефира на bTV и уточни, че . По думите му с действията си Агенцията е спасила бизнес за над 1 млрд.    Относно пробите по стадата, Илиев заяви, че било достатъчно да има положителни проби, за да се установи наличие на вирус, а не всички проби ( ) да са положителни. Той даде и хронология – на 19 юни е установено огнище във Воден, от френската лаборатория CIRAD пратили потвърждение на 23 юни, а заповед от БАБХ за вземане на мерки в село Воден била издадена на 25 юни. , коментира още Илиев. Директорът на БАБХ призна, че е имало дисбаланс по отношение на информацията, подавана към хората.    Няма как по презумпция да твърдим, че животните са болни. Оказва се, че всички заповеди, които са за унищожаване на животните, са от преди 9 юли, заяви в  предаването \"Тази сутрин\" Марияна Иванова от фондация \"Четири лапи\". Тя обясни, че .    Според Явор Гечев от Фондацията това е най-голямата грешка на БАБХ - . Те убиват де факто държавността, защото липсва доверието в тях като институция. .​ В европейската директива никъде не пише, че трябва масово да се избиват животни в радиус от 3 км, поясни Гечев. По думите му държавата се опитва да осигури бизнес на фирмите, които се занимават с унищожаване на трупове на животни. Действало се е много прибързано и е можело тези животни да не бъдат унищожени, каза още експертът.    Междувременно на петия ден от недоволството на животновъдите, блокадата към кошарата на баба Дора става все по-голяма. Нейното стадо е единственото оцеляло. Засега. Баба Дора каза, че е горда българка и няма да се предаде. По думите ѝ заради подкрепата на толкова много хора, трябва да бъде силна. Жената подчерта, че не вярва на властите, които давали фалшиви надежди на хората.", "date": "2018.07.16", "title": "Ръководителят на БАБХ: Не може да има карантина, не е сигурно"}
{"url": "https://www.actualno.com/europe/velikobritanija-shte-razrabotva-svoi-iztrebiteli-news_685224.html", "text": "  Британският министър-председател Тереза Мей обяви програма за ново поколение изтребители. Проектът ще е на стойност 2.3 милиарда евро и е съвместна разработка с италианската компания „Леонардо”, която ще проектира новите изтребители.     „Днес мога да обявя, че правителството ще се присъедини към „Би Ей И Систем”, „Леонардо”, „Ем Би Ди Ей” и „Ролс-Ройс” за да финансира следващата фаза на технологичната инициатива за бъдещ изтребител”, заяви Мей, цитирана от БГНЕС.   Най-рано техническа информация за модела и неговите спецификации може да бъде потвърдена през 2020 г., преди да бъде взето окончателно решение по проекта, което трябва да се случи до 2025. Целта е до 2035 г. да има работещи самолети готови за полет.\r\nТова е част от плана на Обединеното кралство за развиването на въздушните и космическите сили на страната след излизането му от ЕС. Част от това е и построяването на собствен космодрум в Шотландия.    ", "date": "2018.07.16", "title": "Великобритания ще разработва свои изтребители"}
{"url": "https://www.actualno.com/society/direktoryt-na-babh-prizna-che-stadoto-na-baba-dora-njama-da-ocelee-news_685100.html", "text": "   . Това призна в ефира на bTV директорът на Българската агенция по безопасност на храните д-р Дамян Илиев в коментар за евтаназията на дребно-преживните животни в региона заради заболяването африканска чума.         Стадото на баба Дора беше единственото пощадено през почивните дни, когато мнжество животни бяха евтаназирани в Ямболко по указания на властите. На петия ден от недоволството на животновъдите обаче, блокадата към кошарата на баба Дора става все по-голяма.\r\nЖената каза в предаването \"Тази сутрин\", че е горда българка и няма да се предаде. По думите ѝ заради подкрепата на толкова много хора, трябва да бъде силна. .    ", "date": "2018.07.16", "title": "Директорът на БАБХ призна, че стадото на Баба Дора няма да оцелее"}
{"url": "https://www.actualno.com/art/milen-nikolov-rusokastron-moje-da-se-prevyrne-v-obekt-ot-ranga-na-carevec-i-trapezica-news_685085.html", "text": "  \"Крепостта Русокастрон може да се превърне в обект от ранга на Царевец и Трапезица.\" Това каза директорът на регионалния исторически музей – Бургас Милен Николов. Русокастрон е  българска крепост на българските царе, само около 40 години е била във владение на византийците. Тя е изключително грижливо  изградена, с много усилия и средства, което си личи от огромните количества хоросан, влагани във всички градежи.     Разкопките по крепостта започват през 2006 година през западната крепостна стена. В последствие са разкрити основите на една средновековна църква, локализирани са и други постройки. През 2009-2010 година са проучвани водоснабдителни съоръжения кула-кладенец в северния склон на крепостта. Това е едно съоръжение, което достига от северната крепостна стена и достига до Русокастренска река, допълни още Милен Николов. През 2014 година продължава това проучване и през 2016 година започват мащабни разкопки, при които са открити четири кули – две ранни византийски и две средновековни. През 2017 година разкопките са съсредоточени в цитаделата на крепостта – разкрити са южната стена и каменна сграда със зидани каменни стълбове, които са поддържали втория етаж. Дебелината на стените е 2,5 м и сградата е била с представителни функции, най-вероятно се касае за дворцова сграда, обясни още експертът. Открито е огромно количество монети, най-много на българските царе, византийски златни монети и икона от слонова кост, открита през 2017 година, изработена в Константинопол през Х век. Този вид произведения на изкуството са се правили единствено за членовете на императорското семейство. Иконата може да се види в регионалния исторически музей в Бургас.    Директорът на РИМ-Бургас информира, че предстои максимално отваряне на нови терени, които да се проектират за консервация и реставрация, за да се превърне обекта в туристически, тъй като има изключителни дадености. Крепостта е монументална и внушителна и се ползва с голям интерес от страна на българските туристи, идват и руснаци, поляци, англичани. \"Има дадености обектът да превърне в обект от ранга на Царевец и Трапезица и това е смисълът, за да помогнем това да се случи\", каза още Милен Николов. Според кмета на Община Камено Жельо Вардунски, на чиято територия се намира крепостта, има интерес от туроператори към нея, което би довело до оживяване на региона. Той призна, че инфраструктурата е в лошо състояние, но има амбиции да се подобри. Предстоят и действия във връзка с повишаване на популяризирането на обекта, като поставяне на табели по близките пътища.    Разкопките на крепостта са чудесен пример за добро и ползотворно сътрудничество в триединство между Община Камено, Регионален исторически музей - Бургас и Фондация \"Русокастрон\", подчерта Вардунски. Разкопките започват именно по инициатива на Фондация \"Русокастрон\", с която общината сключва договор за започване на арехологическата работа. Кметът на община Камено е юридически член на Фондацията, която осигурява логистична подкрепа за разкопките и поема обслужването на археолозите. Днес от Фондация \"Русокастрон\" съдействат с техни средства организирането на културни мероприятия в местността на крепостта и в региона с цел популяризирането на други исторически обекти в района, като читалището в Камено, възстановяване на камбанарията на църквата в града и други. Крепостта Русокастро е изградена в V в. на стратегическа височина – природен феномен, която контролирала най-важните пътища в Североизточна Тракия - между севера и юга, от всички източни проходи на Стара планина и Северното Черноморие към Босфора и Константинопол. Най-ранните писмени данни за съществуване на селище тук идват от един епиграфски паметник от VІ в. с посветителен надпис за византийския пълководец Юстин. Според българския историк проф. Бешевлиев вероятно той е правнук на византийския император Юстин І / 518-527г/, водил най- тежките войни с аварите.\r\nЗа първи път името на Русокастро се споменава от арабския географ Ел Идриси в неговата „География на света” , като голям и многолюден град. С това име градът влиза и в описанията на византийските летописци, свързани главно с историческите събития през ХІV в. , , предвождана от император Андроник. Крепостта е разрушена при османските походи през 1443 г. Тя е една от най-големите крепости в  Югоизточна България, която ІХ-Хвек охранява  старобългарската граница Еркесия.   В крепостта се намирал манастира \"Св. Георги\", чието създаване се отнася още в V-VІ в. Върху останките му през 2007 г. е възстановена манастирската църква \"Св.Георги Победоносец\" с дарения на  фондация \"Русокастрон\".    Светилището \"Русина дупка\" е било създадено през  ІІ-ро хилядолетие преди Христа от траките. То било посветено на Богинята-майка. Народната традиция в  селото е запазила стари песни и легенди свързани със страшен змей, който живеел в пещерата. Той се влюбил в хубавата мома Руса/ Русалия и я отвлякъл в пещерата. Нейните сълзи се стичали по скалата и напълнили малко кладенче, което и до днес се счита за лековито.   ", "date": "2018.07.16", "title": "Милен Николов: Русокастрон може да се превърне в обект от ранга на Царевец и Трапезица"}
{"url": "https://www.actualno.com/education/mnogo-vakancii-prez-sledvashtata-uchebna-godina-maturite-za-vii-i-xii-klas-na-razlichni-dati-news_685076.html", "text": "   .      . Това предвижда  новият график за учебното време, представен от МОН и цитиран от в. \"Монитор\".   Още преди да са започнали, на учениците им предстои почивка, тъй като 15 септември е събота и учебната година ще стартира на 17-и. Следващият почивен ден е 24 септември (понеделник), който е почивен заради 22 септември (събота), и така се получават последователи неучебни дни. Октомври ще мине само в учене, но след това ноември започва с 6 дни почивка. В нея влизат Денят на народните будители, който е официално неучебен, а след него е и първата ваканция – есенната, която е от 2 до 6 ноември включително.\r\nСлед това е така чаканата от учениците коледна ваканцията. И тази година тя ще е в рамките на 11 дни, но ще започне и свърши ден по-рано спрямо миналогодишната. Коледната ваканцията е от 22 декември до 1 януари. Така всички празнуващи Нова година из курортите в страната и чужбина ще трябва да се върнат максимално най-бързо от почивките си. За да не се стига до това, от Синдикат \"Образование\" предлагат на министерството коледната ваканция да бъде удължена до края на седмица.    С края на първия срок идва и междусрочната ваканция, която тази година от 2 февруари (събота) до 5 февруари (вторник). Март месец също започва с допълнителен ден почивка заради 3 март. 2019 година националният празник се пада неделя, затова и 4-ти ще бъде неучебен. Така се събират отново 3 последователни дни за почивка.   Април и май месец са изпълнени с неучебни дни. От 30 март (събота) до 7 април (неделя), или общо 9 дни, е пролетната ваканция на учениците. В края на месеца е и Великден, покрай който има още 4 почивни дни – от 26-и до 29-и. Учениците ще се върнат само за ден на училище – 30 април, тъй като 1 май ( Ден на труда) отново е официално неучебен и неработен ден. След още два дни учене им предстоят 3 дни почивка – 4, 5, 6 май (от събота до понеделник). На 21 и 23 пък са държавните зрелостни изпити, които е обявени за неучебни. Почивните дни май се допълват от 24 май - петък, който обаче е присъствен за учениците. . В новия график е заложено по време на външното оценяване на седми клас всяко училище да решава как ще се организира денят за останалите випуски от 8-и до 11-и клас.    Според проекта последният учебен ден на XII-и клас е 15 май, на учениците от I-ви до IV-ти клас - 31 май, V-и и VI-и клас ще приключат на 14 юни, а от VII-и до XI-и клас ще завършат на 28 юни.   След обсъждане на новия график той ще бъде въведен във действие със заповед на министъра на МОН.", "date": "2018.07.16", "title": "Много ваканции през следващата учебна година, матурите за VII и XII клас на различни дати "}
{"url": "https://www.actualno.com/europe/v-rusija-potvyrdiha-che-sa-namerili-ostankite-na-imperator-nikolaj-ii-news_685094.html", "text": "  Молекулярно-генетичен анализ е потвърдил, че откритите през 1993 и 2007 година тленни останки край град Екатеринбург принадлежат на членовете на руското царско семейство Романови, предаде БГНЕС.     \"Съгласно изводите от молекулярно-генетическата експертиза, 7 от 11-те открити останки съвпадат с тези на императорското семейство – майка, баща, четири дъщери и син. Резултатите от съпоставките с генните профили на живите роднини от рода Романови, както по бащина, така и по майчина линия, потвърждават, че останките принадлежат на Николай II и неговото семейство“, съобщиха от Следствения комитет на Русия.   Следствието по делото за смъртта на руското царско семейство започна преди 25 години.\r\nНа 17 юли се навършват 100 години от разстрела на руското императорско семейство в Екатеринбург от болшевиките.    ", "date": "2018.07.16", "title": "В Русия потвърдиха, че са намерили останките на император Николай II"}
{"url": "https://www.actualno.com/society/zapochvat-pyrvite-sykrashtenija-na-miniori-ot-podzemnija-rudnik-bobov-dol-news_685146.html", "text": "   Това каза изпълнителният директор на мините инж. Харалампи Златанов. На трудовата борса отиват 400 миньори.     Почти на всички работещи в рудник \"Бобов дол\" са връчени предизвестия като повечето са излезли в отпуск, а след края на отпуската ще се регистрират в бюрото по труда в Дупница, казаха миньори. Някои са получили предизвестията си докато са били на смяна, на двеста метра под земята.   Инспекцията по труда ще се произнесе за десетина трудоустроени в рудника, които са под защита на клаузи от закона. Същевременно 14 от предвидените за съкращение миньори ще заминат за София за заседанието в парламента в сряда или четвъртък, когато депутатите ще разгледат внесеното от инициативна група и от омбудсмана Мая Манолова предложение за промени в закона, така че 82 от миньорите, които имат необходимия стаж и възраст, да могат да се пенсионират. Миньорите се надяват да получат и предвидените при съкращение обезщетения в законовия срок.\r\nВ рудник \"Бобов дол\" са останали да работят само около 20 души, които демонтират кабели и двигатели от производствените мощности, извършват консервация по самия рудник.    ", "date": "2018.07.16", "title": "Започват първите съкращения на миньори от подземния рудник \"Бобов дол\""}
{"url": "https://www.actualno.com/balkani/erdogan-v-turcija-shte-izchezne-vsjaka-kletka-na-feto-news_685136.html", "text": "  Турският президент Реджеп Тайип Ердоган се закани, че Турция ще изтрие всяка клетка на Фетхуалистката терористична организация (ФЕТО), която е обвинена, че стои зад опита за преврат в страната, извършен на 15 юли преди две години, предаде БГНЕС.     Ердоган държа реч на приема в президентския дворец „Бештепе“ в Анкара, на който присъстваха близки на загиналите и участници в съпротивата срещу преврата. Според него, също като Кюрдската работническа партия (ПКК) и „Ислямска държава“, организацията на мюсюлманския проповедник Фетхуллах Гюлен полага усилия да навреди на единството и бъдещето на Турция.   „Всяко дете, което не познава собствената си религия, националност, език или държава, е потенциална цел на терористичните групи“, заяви турският лидер. „Няма да забравим и няма да позволим да бъде забравен 15 юли“, каза Ердоган     ", "date": "2018.07.16", "title": "Ердоган: В Турция ще изчезне всяка клетка на ФЕТО"}
{"url": "https://www.actualno.com/curious/luboven-horoskop-za-16-20-uli-news_685111.html", "text": "        Тази седмица има вероятност да се изправите пред много истини и факти. Помислете дали вашите фантазии и нереални очаквания не ви задържат в едни взаимоотношения, които нямат романтично бъдеще. Фокусирайте се върху събитията и бъдете оптимистично настроени. Не летете в облаците, защото така или иначе не е привично за един здраво стъпил на земята човек като вас.     През новата седмица ще се чувствате сякаш партньорът ви не подкрепя вашите цели в кариерата през тази седмица. В действителност той може да се почувства пренебрегнат и затова да проявява ревност.     Въпреки че обикновено сте доста свързани със семейството, тази седмица в търсене на любовта и романтиката може да реализирате някакво пътуване, което не сте очаквали. Имате фантазии, които се страхувате да споделите със своя партньор. Бъдете търпеливи и не изпитвайте неудобство да разговаряте за вашите желания. Ще се радвате на романтика и хармония с любимия човек, нещо, което ви е липсвало през последните няколко седмици. Не позволявайте на малките проблеми да развалят тази хармония.   Не бързайте в действията и не насилвайте нещата. Изчакайте края на седмицата, когато и двамата ще бъдете по-готови да се отдадете на любовта. Планирайте романтична среща. Чувствате се неуверени и недооценени. Любовта ви очаква, стига да повярвате, че заслужавате да я имате. Вашето семейство може да има по-голямо влияние в любовния ви живот от обичайното, особено ако ви предстои да представите половинката си. Може да се почувствате така, сякаш ваш роднина се опитва да провали романтичните ви перспективи. С невероятна лекота ще общувате с половинката. Възможно е да изпитвате някаква несигурност по отношение на това дали да споделите вашите мисли с него, но не се колебайте, а говорете.    Любимият човек ще ви накара да се почувствате наистина невероятно и отново ще ви напомни колко специални сте за него. Възможно е ваш близък приятел да се опита да попречи на щастието ви. ще се чувствате много по-уверени и привлекателни и това няма да остане незабелязано от половинката ви.", "date": "2018.07.16", "title": "Любовен хороскоп за 16-20 юли"}
{"url": "https://www.actualno.com/europe/es-gotvi-obshti-pravila-evropejskite-migracionni-centrove-ot-zakrit-tip-news_685222.html", "text": "   Това съобщи говорител на Европейската комисия.     Според информацията новите правила ще отчитат необходимостта държавите, в които центровете са разположени, да бъдат подкрепени. Говорителят нарече закритите центрове, от които мигрантите не могат да излизат, \"контролирани\". По този въпрос ЕК очаква да има напредък през октомври.   Новите правила предвиждат още в закритите центрове мигрантите да изчакват решенията по молбите им за убежище и онези от тях, които не получат закрила, да бъдат връщани там, откъдето са дошли.\r\nСъщевременно от съобщение на ЕК стана ясно, че за малко два кораба на \"Фронтекс\", с общо 450 мигранти, им е бил отказан достъп до италианска земя ( ) и такъв е разрешен чак след като Германия, Франция, Испания, Португалия и Малта са се съгласили да приемат по 50 души, но без да има уточнение дали това представлява нарушение на европейското право. Беше единствено подчертано, че в италиански води се следват инструкциите на италианските власти. Италианският премиер лично е наредил корабите да бъдат приети.    ", "date": "2018.07.16", "title": "ЕС готви общи правила европейските миграционни центрове от закрит тип"}
{"url": "https://www.actualno.com/society/majkite-na-deca-s-uvrejdanija-izlizat-na-novi-protesti-news_685153.html", "text": "   . Това стана известно по време на заседание в социалното министерство с участието на омбудсмана Мая Манолова, съобщи БНТ.     Манолова е дошла да заяви несъгласието си с текстовете в закона, тъй като се \"имитирало дейност, в която тя нямало да участва\". Според обществения защитник поправките не помагат на хората с увреждания.   Майките на деца с увреждания също бойкотират днешното заседание на работната група, която обсъжда новия закон. Причината е, че част от текстовете в новия проектозакон са , за който майките протестират от години.\r\nЗаради това те отказват да вземат участие в оставащите до края на месеца работни срещи.    Отсега започва и подготовката на - срокът, до който трябва да бъдат внесени трите важни закона за хората с увреждания.   Протестиращите например настояват оценяването степента на увреждания и нужди на даден човек да бъде изведено от Агенцията по социално подпомагане. В проектозакона обаче е заложено същото старо положение.\r\nОсвен това те искат да се спре субсидирането на национално представителните организации на хора с увреждания и да се предостави отчет за дейността им в момента.    В днешното заседание на работната група трябва да вземе участие омбудсманът Мая Манолова, която обеща да посредничи за приемането на всички искания на протестиращите майки.", "date": "2018.07.16", "title": "Майките на деца с увреждания излизат на нови протести"}
{"url": "https://www.actualno.com/plovdiv/do-47-mln-lv-sa-prihodite-ot-noshtuvki-na-turisti-v-plovdivsko-news_685084.html", "text": "  До 4,7 милиона лева достигат приходите от нощувки на туристи в Пловдивска област, сочат последните данни от месец май. Това каза за Радио „Фокус“ – Пловдив Валентин Точев, главен експерт в Териториално статистическо бюро – Юг. По думите му реализираните приходи от нощувки на чужди граждани през май са 2,3 милиона лева, а от български – 2,4 млн. лева. В сравнение със същия отчетен период на 2017 година е регистрирано увеличение на приходите от нощувки като цяло с 22,2 %, съответно от чужденците с 20,6 %, а от български граждани с 23,7 %.     \"Общата заетост на леглата в местата за настаняване през май е 31,4 %, като тя е най-висока в местата за настаняване с 4 и 5 звезди – 44,3 %, следвана от тези с 3 звезди – 31,8 % и с 1 и 2 звезди – 19 %. Като цяло заетостта на леглата се увеличава спрямо май 2017 година с 0,4 %. При местата за настаняване с 4 и 5 звезди увеличението е с 3.9 процентни пункта, при тези с 1 и 2 звезди – с 0.1 процентни пункта, докато при останалите с 3 звезди има намаление с 2.2 процентни пункта\", обясни Валентин Точев.   По думите му, данните сочат още, че най-много туристи от Франция, Испания, Турция, Гърция, Италия и Германия са пренощували в Пловдивска област през месец май. Средният брой реализирани нощувки от чужденците във всички места за настаняване в областта през май е 2,4.\r\n\"Пренощувалите лица в местата за настаняване през май увеличават броя си спрямо същия месец на 2017 година – общо 44 900 души. Относителният дял на българите е 68,1 % от всички пренощували лица, като по-голямата част от тях (74,8 %) са нощували в хотели с 3 или 4 и 5 звезди и са реализирали средно 1,8 нощувки. Пренощувалите чужденци са 14 300, като 63,1 % от тях са нощували в хотели с 4 и 5 звезди и са реализирани средно 2,6 броя нощувки\", обясни Точев. Той посочи, че през месец май в областта са функционирали 191 места за настаняване с над 10 легла – хотели, мотели, къмпинги, хижи и други места за краткосрочно настаняване.    \"Броят на стаите в тях е 4 900, а на леглата – 9 300. В сравнение с май 2017 година общият брой на местата за настаняване се увеличава с 7,3 %, а леглата в тях с 2,7 %\", каза още Точев.   ", "date": "2018.07.16", "title": "До 4,7 млн. лв. са приходите от нощувки на туристи в Пловдивско"}
{"url": "https://www.actualno.com/europe/kurc-poiska-prekratjavane-na-pregovorite-na-es-s-turcija-news_685103.html", "text": "  \" \". Това заяви австрийският канцлер Себастиян Курц пред гръцкото издание Kathimerini, цитирано от БГНЕС.     Курц подчерта, че , включително и по време на австрийското председателство на ЕС. \"Гарантирането на искрени перспективи и ценостен път към ЕС за Западните Балкани е в интерес на политическите и икономическите ползи на ЕС, включително и в областта на сигурността\", отбеляза още Курц.   Дипломат №1 на Австрия подкрепи договора за разрешаване на спора за името между властите в Скопие и Атина.    ", "date": "2018.07.16", "title": "Курц поиска прекратяване на преговорите на ЕС с Турция"}
{"url": "https://www.actualno.com/cite/spazvaneto-na-zakonite-v-republika-bylgarija-e-izkluchitelno-opasno-neshto-news_685097.html", "text": "  Това заяви главният архитект Здравко Здравков, който коментира поредният протест срещу в столичния квартал \"Младост\".     Пред Нова телевизия Здравков беше категоричен, че теренът, на който се строи, никога не е бил предвиден за озеленяване и това е лесно доказуемо по план. Още от 1990 година от двете страни на бул. \"Александър Малинов\" е предвидено застрояване, защото това е смесена многофункционална зона, стана ясно от думите на главния архитект.   ", "date": "2018.07.16", "title": "Спазването на законите в Република България е изключително опасно нещо"}
{"url": "https://www.actualno.com/asia/amerikanskijat-dyrjaven-sekretar-e-atakuval-kndr-zaradi-jadrenoto-razoryjavane-news_685092.html", "text": "  Според неназовани дипломатически източници, държавният секретар на Съединените американски щати Майкъл Помпео е обвинил КНДР в използването на неизвестен досега секретен обект за обогатяване на уран, предаде БГНЕС. Информацията е на японската медия Yomiuri, като е цитирана и статия от 13 юли в изданието The Diplomat.     Помпео е отправил тези обвинения по време на визитата си в Пхенян в началото на юли. Американският държавен секретар счита, че тайният обект се намира в непосредствена близост до севернокорейската столица, в град Чолима, на 20-30 километра източно от нея.   Според експерти описаният от Помпео обект функционира от най-малко 10-15 години, а капацитетът му вероятно е два пъти по-голям от вече известния атомен център Йонбен с мощност 5 мегавата, построен през 1986 година. Специалистите са на мнение, че само Йонбен е достатъчен за производството на суровина за поне няколко ядрени заряда.\r\nНа сателитни фотографии, направени през зимата, ясно се вижда, че покривът на секретния център в Чолима никога не е затрупан от сняг. Последното е доказателство за наличието на мощности, които произвеждат огромно количество топлинна енергия.    На 7 юли Помпео проведе официално двудневно посещение в Пхенян. След края на визитата му от КНДР изразиха съжаление за неотстъпчивата позиция на САЩ. В официалното заявление се подчертаваше, че най-краткият път към премахването на атомното оръжие от Корейския полуостров са поетапните и взаимни отстъпки, а не изискваното от Вашингтон бързо и пълномащабно атомно разоръжаване на Северна Корея.   ", "date": "2018.07.16", "title": "Американският държавен секретар е атакувал КНДР заради ядреното разоръжаване"}
{"url": "https://www.actualno.com/cosmos/velikobritanija-shte-si-stroi-kosmodrum-v-shotlandija-news_685090.html", "text": "  Космическата агенция на Обединеното кралство възнамерява да изгради собствен космодрум в Шотландия, съобщава BBC, цитирана от БГНЕС.     Избраният терен се намира в близост до Съдърланд, край северните брегове на Шотландия. За целта вече са отпуснати 2,5 млн. английски лири за предварителни проучвания като най-вероятно американската самолетостроителна и авиокосмическа компания \"Локхийд Мартин\" ще бъде основен партньор.   Британците са оптимистично настроени и планират да започнат изстрелвания от площадката още през следващото десетилетие.\r\n\"Решението за строежа на първия британски космодрум е невероятна новина за региона и за Шотландия като цяло. Космическият сектор е във възход и ние бихме желали този регион да бъде готов да се възползва от икономическите ползи, които подобна фантастична инициатива ще създаде\", заяви Шарлът Райт, изпълнителен директор на шотландската правителствена агенция (HIE), натоварена с реализирането на проекта.    \"Локхийд Мартин\" не крият плановете си, в случай на реализация на проекта, да преместят изстрелванията на своята ракета \"Електрон\" от Нова Зеландия в Шотландия. Ще бъде разработен и британски вариант на ракетата, част от която ще се произвежда в Обединеното кралство.   Лондон обмисля от повече от десетилетие въпроса за изграждането на собствен космодрум и вече промени законодателството, за да направи проекта възможен.      ", "date": "2018.07.16", "title": "Великобритания ще си строи космодрум в Шотландия"}
{"url": "https://www.actualno.com/business/syvetnik-na-zemedelskija-ministyr-kaza-kakvi-shte-sa-obezshtetenijata-za-afrikanskata-chuma-news_685102.html", "text": "   . Това каза доц. д-р Янко Иванов, съветник на министъра на земеделието и храните Румен Порожанов и бивш ръководител на Ветеринаро-медицинската служба. Националната овцевъдна и козевъдна асоциация обаче иска по-големи обезщетения - ето какви.     До края на деня или утре парите за село Воден ще бъдат наредени, като регистрираните земеделски производители ще могат да ги получат по банкови сметки, а другите могат да ги получат в кметството, добави Иванов, който не пожела да коментира, че една патица струвала 250 лева, а за овца се давали 190 лева. И уточни, че няма нужда от протести предвид организацията за голям протест.\r\nМалко странно ми е, че се провеждат митинги в заразена зона, заяви експертът. И посочи, че африканската чума е трансгранична болест, която изисква трансгранични мерки. Подходите за такива болести са три – първо, превенция чрез ваксинация, но в Европа няма ваксина и съответно не е правена превенция. Вторият подход е унищожаване на всички болни и контактни животни, като не се правят проби на всички животни, достатъчно е да се установи вирус в поне една проба. Не стана ясно какъв е третият подход, тъй като водещият на сутрешния блок на Нова телевизия Виктор Николаев прекъсна съветника на земеделския министър.   Според Иванов европейската директива е адекватна, но той не беше категоричен, че е разумно да се унищожат и здрави животни. Колкото по-бързо приключим с този случай, толкова по-скоро ще може фермите пак да бъдат населени с животни, заключи доцентът.    В ефира на БНТ заместник-министърът на земеделието Цветан Димитров заяви: \" \". Заместник-министърът обясни, че долните граници на обезщетенията за стокова овца започва от 190 лв, за агне 140 лв, за шиле 160 лв. За животни под селекционен контрол достига до 300 лв. Помощта de minimis ще бъде увеличена до 42 лв. Има извънредни обстоятелства, за които фермерите не носят вина, така че за 2018 г. те ще получат субсидиите си в пълен размер, допълни още Димитров.\r\nПо думите му Агенцията по безопасност на храните е спазила правилата за контрол и ако има грешка, тя е била чисто комуникативна с хората.", "date": "2018.07.16", "title": "Съветник на земеделския министър каза какви ще са обезщетенията за африканската чума"}
{"url": "https://www.actualno.com/society/prognoza-za-vremeto-16-uli-ponedelnik-news_685080.html", "text": "  Днешният 16-ти юли се очертава като много слънчев. Следобед е възможно да има увеличение на облачността на североизток, както и превалявания там. Ще има и умерен северозападен вятър. Максималните температури ще са между 28° и 33°, в София 27°-28°. Атмосферното налягане ще бъде близко до средното за месеца. През деня ще се задържи почти без промяна. Такава е прогнозата за времето на Националния институт по метеорология и хидрология (НИМХ) при БАН , съобщи за Агенция \"Фокус\" дежурният синоптик Христо Христов. Атмосферното налягане е и ще се задържи близко до средното за месеца.     Над Черноморието ще бъде предимно слънчево. Следобед над северното крайбрежие ще има временни увеличения на облачността, но само на отделни места там ще превали краткотрайно. Ще духа до умерен северозападен вятър. Максимални температури на въздуха 28-32°. Температурата на морската вода е 25-26°. Вълнението на морето ще бъде 1-2 бала.   Над планините също ще бъде предимно слънчево. Следобед ще има купести облаци, но само на отделни места ще превали. Ще духа умерен до силен северозападен вятър. Максималната температура на височина 1200 метра ще е около 22°, на 2000 метра – около 14°.\r\nПрез следващите дни обаче времето пак ще стане променливо. Преди обяд ще бъде предимно слънчево, следобед и преди полунощ ще се развива купеста и купесто-дъждовна облачност. На много места из страната ще има краткотрайни валежи и гръмотевични бури. В планинските райони има условия за значителни валежи. Възможни са градушки.    В средата на седмицата ще бъде и ветровито. Температурите ще бъдат в по-широки граници, максималните ще са от 22°-25° в районите с валеж, до 30°-33° в районите с повече слънчеви часове.", "date": "2018.07.16", "title": "Прогноза за времето - 16 юли (понеделник)"}
{"url": "https://www.actualno.com/politics/frenskijat-poslanik-u-nas-prezidentyt-makron-vinagi-e-vjarval-v-bylgarija-news_685114.html", "text": "  Франция и всички наши партньори смятат, че българското председателство беше реалистично и се отличи с два много успешни приоритета – цифровата икономика и Западните Балкани. Това заяви в ефира на bTV н. пр. френският посланик в Република България Ерик Льобедел.     По думите му президентът Макрон винаги е вярвал в България и я е оценявал като партньор. Посланикът подчерта, че Шенген в момента не се развива добре и се нуждае от реформи, и България трябва да бъде част от този нов блок, защото участието ѝ като външна граница е много важно.\r\nСпоред Франция България изпълнява всички критерии, за да стане част от ERM2 и в последствие да се присъедини към еврозоната.\r\nЛьобедел подчерта, че няма „План Макрон“, а просто има обединение между 12 страни, които искат работата, условията на труд и почивка на превозвачите да са едни и същи и по този начин защитават интереса си. Френският посланик счита, че са се постигнали решения около пакета „Мобилност“, така че да всички да се удовлетворени.        Посланикът е категоричен, че с Русия трябва да се води диалог, запазвайки ценностите и твърдостта. По думите му Макрон вероятно е говорил за Украйна, за Иран и Сирия с руския президент. Според него днешната среща с Тръмп ще продължи в същата посока.\r\nЛьобедел коментира, че американският президент предпочита двустранните отношения и не харесва много комуникацията с големи обединения като ЕС, НАТО. Така има по-голям шанс да налага сила в решенията, които се взимат, подчерта той.        Посланикът каза, че вчера до късно са празнували в посолството за победата на Световното.\r\nПо думите му титлата е развълнувала не само Франция, а цяла Европа, а още от 1998 г. са я очаквали. Льобедел коментира, че в първото полувреме са доминирали хърватите, но са допуснали грешки, с което са дали предимство на Франция във второто полувреме. Присъствието на президента Макрон и подкрепата на 60 млн. французи, както и присъствието на хърватския президент, допринесоха за силния дух на футболистите, подчерта дипломатът. ", "date": "2018.07.16", "title": "Френският посланик у нас: Президентът Макрон винаги е вярвал в България"}
{"url": "https://www.actualno.com/health/izkustvoto-protiv-pusheneto-pred-ndk-news_685070.html", "text": "  Провокативни и въздействащи художествени творби, посветени на последствията от тютюнопушенето, на студенти от Националната художествена академия ще бъдат представени на изложба в градинката пред Националния дворец на културата, в близост до бул. \"Патриарх Евтимий\" и ул. \"Проф. Фритьоф Нансен\".     Официалното откриване на изложбата е от 19:00 часа (16.07.18). По време на събитието Коалицията за живот без тютюнев дим ще обяви началото на нова кампания срещу токсичните тютюневи послания и в подкрепа на общественото здраве.   Изложбата е резултат от творчески конкурс за студенти, посветен на Световния ден без тютюнопушене на Световната здравна организация. Темата е \"Тютюн без сърдечни заболявания\". Конкурсът е организиран от Коалицията за живот без тютюнев дим и Националната художествена академия.\r\n\"Изключително щастлива съм, че има млади хора, които се интересуват от проблемите, свързани с тютюнопушенето, и успяват да предадат емоциите си по такъв впечатляващ начин във форми и цветове. Надявам все по-често да чуваме младежките гласове\", заяви д-р Гергана Гешанова, председател на Коалицията за живот без тютюнев дим.    Селектираните творби ще бъдат изложени в градинката пред НДК до 30 юли.", "date": "2018.07.16", "title": "Изкуството против пушенето - пред НДК"}
{"url": "https://www.actualno.com/asia/izrael-s-novi-udari-sreshtu-sirija-news_685087.html", "text": "  Военновъздушните сили на Израел са извършили ракетно нападение по позиции на Сирийската арабска армия (САР), предаде сирийската държавна информационна агенция САНА, цитирана от БГНЕС.     Ракетите са изстреляни по военни цели в Северна Сирия, в близост до летището в Нейраб.   Според сирийски официални източници са нанесени единствено материални щети, няма загинали или ранени.\r\nОфициален представител на САР окачестви нападението като \"пореден акт на агресия\". \"Това представлява отчаян опит да бъде оказана подкрепа на терористичните групировки, които търпят поражение от сирийските войски в провинциите Дераа и Кунейтра\". Припомняме, че точно от Дераа тръгнаха протестите срещу управлението на Башар Асад и дойде отговорът на сирийския диктатор, който опита да ги потуши със сила, което предизвика реакция на въоръжен отпор, а след това в действията се намесиха ислямисти, видели възможност да реализират амбициите си.    ", "date": "2018.07.16", "title": "Израел с нови удари срещу Сирия"}
{"url": "https://www.actualno.com/asia/rusija-shte-kani-talibanite-na-pregovori-za-bydeshteto-na-afganistan-news_685088.html", "text": "  Правителството на Руската федерация възнамерява да покани представители на радикалното ислямистко движение \"Талибан\" на преговори за бъдещето на Афганистан, предаде БГНЕС.     Според специалния пратеник на руския президент Владимир Путин за Афганистан Замир Кабулов, талибаните ще бъдат поканени на разговори в рамките на т.нар. \"Московски формат\", които ще се проведат в края на лятото.   \"За да има изобщо някакъв положителен резултат от поредната среща в рамките на този формат, талибаните трябва да започнат диалог с афганистанското правителство или с по-широк спектър от афганистанския политически спектър\", заяви Кабулов.\r\nСпоред него, главният проблем се корени във факта, че талибаните възприемат настоящата власт в Кабул като \"незаконно марионетно правителство, наложено от американците. Те не желаят да разговарят с него, а искат да преговарят директно с американците\".    Високопоставеният дипломат подчерта, че основната цел на \"Московския формат\" е да спомогне за започването на диалог между афганистанските власти и талибаните. \"Ако не поканим талибаните, подобен диалог няма как да се състои. Надяваме се те да приемат тази покана\".   В т.нар. \"Московски формат\" участват представители на Афганистан, Индия, Казахстан, Киргизия, Китай, Пакистан, Русия, Таджикистан, Туркмения и Узбекистан. Последният кръг преговори се състоя през април 2017 година.", "date": "2018.07.16", "title": "Русия ще кани талибаните на преговори за бъдещето на Афганистан"}
{"url": "https://www.actualno.com/sofia/vyvejdat-promeni-v-dvijenieto-v-sofija-zaradi-stroeja-na-metroto-news_685091.html", "text": "  Временно се затваря за движение участък от бул. „Пенчо Славейков“ в столицата във връзка строителството на третия диаметър на столичното метро, съобщиха от Столична община.     От днес до 16 септември се забранява влизането на пътни превозни средства както следа:\r\n1. По бул. „Пенчо Славейков“ при кръстовището с ул. „Свети Георги Софийски“. Движението ще се извършва двупосочно чрез обход по ул. „Свети Георги Софийски“ и между бул. „Пенчо Славейков“ и ул. „Константин Иречек“ и по съществуващата пътна връзка.\r\n2. По южната половина от пътното платно на ул. „Свети Георги Софийски“ в участък от около 50м преди бул. „Пенчо Славейков“ и по южната половина от пътното платно на бул. „Прага“ в участък от около 20 м след бул. „Пенчо Славейков“. Движението ще се извършва двупосочно в по една пътна лента по северната половина от пътното платно по ул. „Свети Георги Софийски“ и по бул. „Прага“ в същия участък.    3. По крайните две пътни ленти от източната страна на пътното платно на бул. „Пенчо Славейков“ между ул. „Разслатица“ и съществуващата временна пътна връзка.   4. От 04:30 часа днес до 24:00 часа на 16 септември се възстановява маршрутът на автобусна линия 604 в посока гара „Искър“ по бул. „Пенчо Славейков“ надясно по ул. „Свети Георги Софийски“, наляво по бул. „Акад. Иван Евстатиев Гешов“, наляво по бул. „България“ по маршрута си.\r\n5. Променя се маршрутът на автобусна линия 72 в посока хотел „Плиска“ – по ул. „Свети Георги Софийски“ надясно по съществуващата пътна връзка, надясно по бул. Пенчо Славейков“ и по маршрута си. В посока Западен парк автобусите от линия 72 ще се движат по бул. „Пенчо Славейков“, наляво по съществуващата пътна връзка, наляво по ул. „Свети Георги Софийски и по маршрута си.    6. Тролейбусите от линии 2, 8 и 9 ще се движат по ул. „Свети Георги Софийки“ към бул. „Прага“ и от там към ул. „Свети Георги Софийски“.", "date": "2018.07.16", "title": "Въвеждат промени в движението в София заради строежа на метрото"}
{"url": "https://www.actualno.com/sofia/poreden-protest-sreshtu-zastrojavane-v-mladost-news_684423.html", "text": "  Днес, 16 юли, от 19:00 часа Инциативен комитет \"За Зелен Младост\" организира протест на живеещите в блокове 323, 324А, 325 в ж.к. \"Младост 3\", като и във Facebook. Причината е позната - застрояване.     Според организаторите, ще се строят 7-етажна сграда със смесено предназначение плюс 8-етажна сграда. \"За Зелен Младост\" твърди, че теренът, предвиден за 7-етажната сграда, е бил заграден преди две седмици. Около 40% от този урегулиран поземлен имот беше общинска, казват от инициативния комитет, като заявяват, че тя била продадена чрез решение № 593 на Столичния общински съвет от 11.09.2014 с \"любезното съдействие на печално известната кметица от ПП ГЕРБ - Цвета Авджиева\". \"С доклад вх. № СО-0815-13(7)/10.07.2014 г. г-жа Авджиева е предложила да се продаде общинска земя на Стилиян Койчев Георгиев, Управител в Съвета на директорите на  \"Пазари Запад\" ЕАД\", добавят от \"За Зелен Младост\".\r\nИсканията на протеста са:\r\n- незабавно спиране на строителните дейности.       - на инвеститора да му бъде предложен равностоен общински терен на безконфликтно място.\r\n- отпадане на предвидените върху общински терен 8-етажна сграда и два търговски обекта.\r\n- запазване на парка в сегашния му вид и включването му в Зелената система на Столична община.    Междувременно новият кмет на \"Младост\" арх. Румен Русев заяви пред БГНЕС, че ще се строят две сгради, а не четири, както твърдят организаторите на протеста.   \"При нас е внесено предложение за строеж на една сграда. Тя е с височина 21 метра т.е. 7 етажа. На първия ще се разполагат магазини, а на останалите 6 етажа ще има апартаменти. Съседната сграда, за която все още няма издадено разрешение за строеж, ще бъде триетажна\", заяви Русев. Той подчерта, че в плана за изменение на застрояването в района са предвидени само две сгради, които ще са на калкан.\r\nПред Нова телевизия главният архитект Здравко Здравков обясни, че още от 2013 година терените са предвидени за застрояване. Той се върна чак до 1990 година, като от тогава от двете страни на бул. \"Александър Малинов\" било позволено застрояване, защото това е смесена многофункционална зала, имало намерение да се строят младежки дом и игрална зала, но инвеститорът, който сега строял, обжалвал и спечелил. Никога този терен не е бил предвиден за озеленяване, категоричен беше архитектът.\r\nВъв Facebook профила на арестуваната и обвинената в получаване на подкуп бивша кметица на района Десислава Иванчева моментално беше пуснато опровержение: \"Всъщност сградите, които ще се строят в близост до съоръженията в парка са цели пет, а не четири, както предполагахме досега. Информацията на снимката е извлечена от официалния сървър на \"ГИС-София\" ЕООД, фирмата, която поддържа и управлява информационната система на кадастралните, регулационните и застроителните планове за територията на Столична община\". Няма обаче никакво обяснение защо арх. Русев говори за триетажна сграда, а протестиращите - за осеметажна, що се отнася до втората сграда.    ", "date": "2018.07.16", "title": "Пореден протест срещу застрояване в Младост"}
{"url": "https://www.actualno.com/healthy/kakvo-se-sluchva-sys-stradashtite-ot-autizym-v-bylgarija-kogato-ostanat-sami-news_685045.html", "text": "  Най-големият страх на майката на дете с аутизъм е: \"Какво ще стане когато мен няма да ме има, защото докато съм аз активна, всичко е наред. Аз съм неговата закрила, мога да си позволя да му осигуря асистент, мога аз да съм му асистент. Аз съм неговата закрила, аз съм неговото продължение на ръцете, на краката, на речта, но когато мен няма да ме има какво се случва?\" Това каза пред БГНЕС Владислава Цолова, която е председател на Сдружение \"Аутизъм Днес\" и на Фондация Стъпка за невидимите деца на България\".     Владислава е майка на почти 18-годишен младеж с аутизъм. Той е диагностициран, когато е на 4 годинки - през 2004 година. Тогава майката за първи път чува за аутизма и започва да чете какво представлява.   \"Първото смислено нещо, което прочетох, за да се опитам да вникна в неговата същност, как се чувства той, беше - нали ви се е случвало да спорите с някой и да се сетите какво е трябвало да кажете чак след като се разделите? В този момент вие сте имали аутизъм. Ако вашето дете е диагностицирано с аутизъм, той се чувства така всеки един момент и вашата цел с помощта на вашето обкръжение, на терапевтите тези моменти, в които е неадекватен, да стават все по-редки\", сподели тя.\r\nУ нас няма статистика колко са децата в аутизъм, затова се позоваваме на световната. Владислава Цолова каза, че според данни на Autism Society of America към 2018 година 1 на 48 деца страда от някакво разстройство от аутистичния спектър, миналата година съотношението е било 1 на 58, през 2010 година – 1 на 150, преди 20 години - 1 на 10 000.    \"Концентрацията расте със скоростта на епидемия. Причините са много. Доказан е генетичният произход, нищо повече не е доказано\", обясни Цолова. Ако преди много години някакъв човек е минавал за луд, затварян в институции, особено в соцлагера, сега се обръща внимание на тези хора, диагностиката е много прецизна вече и в България. Тя обясни, че диагностика се прави в клиниката по детска психиатрия \"Св. Никола\" в Александровска болница, отнема много малко време, просто записването е близо година по-рано.   \"В България няма изследвания и затова ние се позоваваме на световната статистика. И смятаме, че в България също е вярно това, че 1 на 48 деца страда от някакво разстройство от аутистичния спектър, което варира от много леко до много тежко”, обясни Цолова. Тя обясни още, че огромно предизвикателството е в едно семейство да има дете с разстройства от аутистичния спектър. \"За майката на дете с аутизъм е предизвикателство и промяна на гледната точка на очаквания към детето и борба. Най-големият страх на родители, на майката на дете с аутизъм е: Какво ще стане когато мен няма да ме има, защото докато съм аз активна, всичко е наред. Аз съм неговата закрила, мога да си позволя да му осигуря асистент, мога аз да съм му асистент. Аз съм неговата закрила, аз съм неговото продължение на ръцете, на краката на речта, но когато мен няма да ме има какво да се случва\", посочи Цолова.\r\nТя припомни, че 2015 година открили първия Център по приложен поведенчески анализ за деца с аутизъм в Горубляне, в сграда, предоставена от Столична община. Такъв център в момента изграждат в Плевен. През ноември миналата година откриват Център за работа с деца \"Витоша\".    ", "date": "2018.07.16", "title": "Какво се случва със страдащите от аутизъм в България, когато останат сами?"}
{"url": "https://www.actualno.com/celebrate/chestvame-sv-mychenica-ulija-devica-news_684809.html", "text": "  Св. Юлия била родом от Картаген. Произхождала от бележит род. Родителите й били християни и й дали християнско възпитание. Когато персийците покорили Картаген, те отвлекли много народ. И малката Юлия била между пленниците. Купил я някой търговец езичник в Сирия. Много настоявал търговецът да се отрече тя от Христовата вяра и да стане едноверна с него. Юлия не се съгласила и той я оставил на мира. Веднъж търговецът отишъл на остров Корсика по работа, като взел със себе си и Юлия. Жителите на острова имали тогава голям езически празник. Като видели, че Юлия не взема участие в поклонението на идолите, и като узнали, че е християнка подложили я на ужасни мъки и най-после я разпнали на кръст. На кръста Юлия предала Богу душата си. Това станало през ІV век.             ", "date": "2018.07.16", "title": "Честваме Св. мъченица Юлия девица"}
{"url": "https://www.actualno.com/asia/prodyljavat-protestite-v-irak-chetirima-zaginaha-drugi-128-sa-raneni-news_685095.html", "text": "  Продължават масовите протести в Южен Ирак, предизвикани от прекъсването на електроенергията, предаде Анадолската агенция, цитирана от БГНЕС.     В Басра протестиращите са влезли в схватка със силите за сигурност при опита си да проникнат в сградата на местния парламент. В резултат на сблъсъка двама души са загубили живота си, а други 35, включително 16 души полицаи, са били ранени.   Освен в Басра, електричеството е прекъснато и в провинциите Мутана, Майсан и Ди Кар, където също има масови демонстрации по този повод и опити за превземане на държавни и общински сгради.\r\nДве са жертвите на сблъсъците в провинция Мутана, а ранените сред силите за сигурност са повече от 50. В Майсан няма жертви, но ранените са 24. В Ди Кар полицията е предотвратила опита на протестиращите да превземат сградата на местния парламент, при който са ранени 12 от демонстрантите и седем от иракските сили за сигурност.    Припомняме, че уличните протести започнаха през миналата седмица в богатата на петрол южна иракска провинция Басра, но скоро след това се разраснаха към редица други градове. Жителите на столицата Багдад също излязоха на улицата.   Освен преодоляване на проблемите с водо и електроснабдяването, демонстрантите искат подобряване условията на живот, справяне с безработицата и корупцията.     ", "date": "2018.07.16", "title": "Продължават протестите в Ирак - четирима загинаха, други 128 са ранени"}
{"url": "https://www.actualno.com/goodnews/vse-poveche-deca-poseshtavat-detskite-otdeli-na-bibliotekata-vyv-veliko-tyrnovo-news_685082.html", "text": "  Все повече деца посещават детските отдели на регионална библиотека „П. Р. Славейков“ през лятото. Това съобщи за Радио „Фокус“ – Велико Търново зам.-директорът на великотърновската библиотека Калина Иванова. По думите ѝ децата се включват активно в кампанията „Ела в библиотеката“. Инициативата има за цел провокира и мотивира в децата желание за четене през лятната ваканция.     \"И двата детски отдела са натоварени през летните месеци. Осезаемо се усеща активност сред децата. Хубавото е, че освен задължителните за училище заглавията, която трябва да прочетат през летните месеци, те постепенно започват да се интересуват и от странична литература. Нека децата бъдат по-активни, тъй като през месец октомври ще бъдат излъчени най-активните читатели. Те ще бъдат наградени за това, че през лятото са били много активни в четеното\", посочи Калина Иванова. Преносима игрова конзола ще получи победителят в кампанията. Класираният на второ място ще се радва на четец за електронни книги, а за трето място наградата е таблет. Кампанията се провежда под патронажа на председателя на Общински съвет – Велико Търново Венцислав Спирдонов. Тя стартира на 1 юни и ще продължи до 15 септември.   През изминалата година кампанията също се проведе от 1 юни до 15 септември. В рамките на три месеца и половина за децата бяха организирани различни забавления в детските отдели на библиотеката – обмяна на информация за интересни книги, прожектиране на филми, представяне на различни светове и култури. Над 450 деца се включиха в инициативите. Чрез тази капания се увеличи броят на новорегистрираните читатели в библиотеката с близо 1000. В рамките на три месеца и половина двата детски отдела на библиотеката бяха посетени общо 5000 пъти, като бяха раздадени около 10 000 книги. През месец октомври на официална церемония във фоайето на библиотеката бяха връчени награди на най-четящите деца през лятото, осигурени от спонсори.", "date": "2018.07.16", "title": "Все повече деца посещават детските отдели на библиотеката във Велико Търново"}
{"url": "https://www.actualno.com/crime/priblijen-do-ivancheva-biznesmen-moje-da-ja-prati-v-zatvora-news_685074.html", "text": "  Бизнесменът Стефан Дичев, който е считан за много близък до обвинената в получаване на подкуп бивша кметица на „Младост” Десислава Иванчева, ще свидетелства по делото срещу нея и заместничката ѝ Биляна Петрова, твърди в. „ ”, позовавайки се на свои източници.     Според една от версиите на разследването Дичев, за когото има информация, че е бил задържан заедно с Иванчева, Петрова и бившия кмет на „Младост” Петко Дюгеров, но само за денонощие, и който според различни слухове е бил нещо повече от „приближен” на Иванчева, бил мозъкът на цялата операция. Припомняме, че прокуратурата обвини Иванчева, че поискала 500 000 евро от строителния предприемач Александър Ваклин. Фирмата на Дичев – „Проект Сити Билд”, била тази, която била посочвана от Иванчева като строител на детски площадки за много инвеститори, които искали да строят в „Младост” и се нуждаели от съответните разрешителни. Тази фирма и компанията „План Инвест Консулт”, която се държи от бащата на Стефан – Никола, спечелили 2 млн. лева от обществени поръчки за детски площадки през последните две години, добавя в. „24 часа”.   Стефан Дичев е още приятел и съдружник на арестувания наскор за изнудване Росен Карадашки. Той е разследван за изнудване, заплахи за убийство и източване на милиони от мебелна къща „Арон”. Дичев има дял от 250 000 лева във „Финанс холд България”, фамилията Карадашки има 570 000 лева, а бившата шефка на общинското дружество “Пазари-север” Мария Гулева – 180 000 лева.\r\nОсвен със скандалния Росен Карадашки и бившата общинарка Мария Гулева Стефан Дичев поддържа тесни контакти с много чиновници от местната власт в София, показва Facebook профилът му. Неслучайно двете фирми на баща му, които той представлява с пълномощни, работят във всички столични райони. Каква е ролята на Стефан Дичев с подкупа, и отношенията му с Иванчева, ще стане ясно, когато делото започне.    ", "date": "2018.07.16", "title": "Приближен до Иванчева бизнесмен може да я прати в затвора?"}
{"url": "https://www.actualno.com/asia/kurdite-se-iztegliha-ot-manbidj-news_685089.html", "text": "  И последните останали в Манбидж кюрдски милиции се изтеглиха от града, предаде БГНЕС.     Съставените изключително от кюрди Сили за народна самоотбрана (YPG) завзеха през 2016 година от \"Ислямска държава\" населения предимно с араби северносирийски град Манбидж. Турция обаче смята YPG за терористична организация, свързана с Кюрдската работническа партия (ПКК), и започна военна офанзива, за да изтласка кюрдските сили от Северна Сирия.   През март тази година турските сили и техните арабски съюзници превзеха северозападния бастион на YPG Африн и заплашиха да продължат към Мандбидж, където са разположени американски и френски части. За да избегнат конфронтацията, през май турските и американските власти съвместно изготвиха \"пътна карта\", съгласно която YPG трябваше изтегли силите си от града.\r\nТурските военни вече патрулират северните покрайнини на Манбидж. Анадолската агенция обаче твърди, че все още не всички кюрди са се изтеглили и процесът продължава.    Сирийското правителство протестира срещу турското нахлуване в северната част на страната, което според Дамаск представлява нарушаване на суверенитета на страната. Силите на президента на Сирия Башар Асад контролират едва около 60% от територията на страната.   ", "date": "2018.07.16", "title": "Кюрдите се изтеглиха от Манбидж*"}
{"url": "https://www.actualno.com/europe/jasno-e-koga-tochno-shte-zapochne-razgovoryt-mejdu-trymp-i-putin-news_685086.html", "text": "  Срещата на четири очи между президентите на Руската федерация Владимир Путин и на Съединените американски щати Доналд Тръмп ще започне от 13:20 часа в днес, 16 юли, съобщиха от Белия дом.     По програма , ще продължи до 14:50 часа, а от 16:50 часа е предвидена съвместна пресконференция.   По-рано от руска страна отказаха да дадат сведения за програмата с точни часове с мотива, че нямат желание да налагат каквито и да са ограничения на продължителността на преговорите.\r\nСрещата между двамата президенти ще се състои в Хелзинки. Путин и Тръмп разговаряха за първи път на 7 юли 2017 година, по време на срещата на върха на Г-20 в Хамбург. През ноември двамата се засякоха и в кулоарите на срещата на Азиатско-тихоокеанското икономическо сътрудничество във Виетнам, но до същински разговори не се стигна.    Американският президент и съпругата му Мелания вече пристигнаха във финландската столица. Тръмп вече коментира в Twitter, че каквото и да постигне при срещата с Путин, то медиите нямало да бъдат доволни. \"Дори да ми бъде даде великият град Москва като възмездие за всички грехове и злини, извършени от Русия, след години бих бил върнат към критиките, че не е било достатъчно и е трябвало да взема и Санкт Петербург. Много от нашите медии всъщност са враг на народа и всичко, което демократите знаят, е да се противопоставят и възпрепятстват. В някой момент обаче това ще бъде \"излекувано\".   По този повод съветникът на Тръмп по националната сигурност Джон Болтън сравни срещата му с Путин със срещата на Франклин Рузвелт с Йосиф Сталин, когато \"демократите не са имали нищо против\". А американският държавен секретар Майк Помпео обяви в Twitter, че подобряването на отношенията между двете държави зависи изцяло от Русия. \"Топката е в тяхно поле, САЩ ще продължат да държат Русия отговорна за нейните зловредни действия\", обяви Помпео.\r\nИ в Русия обаче не очакват срещата между двамата да доведе до някакви големи споразумения. Възможно е да има съгласие за стратегическа програма срещу международния тероризъм, евентуално двустранно споразумение за намаляване на ядрените арсенали и програма за \"изграждане на доверие\" в киберпространството, коментира създателят на \"ПИР-Центра\" Владимир Орлов.    ", "date": "2018.07.16", "title": "Ясно е кога точно ще започне разговорът между Тръмп и Путин"}
{"url": "https://www.actualno.com/actualno/futbolnijat-drijm-tijm-na-politikata-ni-news_684795.html", "text": "  Световното първенство по футбол в Русия приключи. Сълзи и радости, сополи и усмивки, истерични гърчове и еуфорични припадъци – всичко това вече е минало. Каквото било – било, ще трябва да ви топли за четири години напред.     И понеже това е много време, а сега е време за награди, отличия, играчи и отбори-мечти, нека ви представя политическият футболен отбор на България. И без това от \"истинския\" национален има какво да се желае, а премиерът ни е футболист – ще излъчим 11-те най-заслужили политици-ритнитопковци, вихрещи се на политическия терен към днешна дата. Цветан Цветанов\r\nНе може да е друг. Той винаги пази – гърба си, гърба на Бойко Борисов, гърба на парламентарната група, гърба на сигурността.     Цвета Караянчева\r\nСтожерът на парламента е призван да въведе ред! Освен това, при такива стриктни изчисления на времето – кой след колко секунди свършва, кой да е по-подходящ? В пленарна зала времето, да не си помислите нещо, ей! Цецка Цачева    Да продължим от предния ред – кой да е по-подходящ? Разбира се, бившата парламентарна класна. Каквото може Караянчева, Цачева го може по две! Валентин Радев\r\nПо-голям бек от вътрешния министър едва ли има. Въздържаме се от определения какъв точно бек е - сами ще се сетите. Ако не можете - значи сте му конкуренция за поста. Радан Кънев\r\nАмиии - все е отзад, няма какво да се лъжем. Мъчи се, старае се, опитва - а това е важно за тичането по тъча. Пък и го иска - сам прие да подсигурява в ДСБ.   Валери Симеонов\r\nНикой друг, освен Валери. При толкоз шум и бой, не може да не е той. Смел е до безумие – най-ценното качество за този пост, който изисква да си преди всичко биткаджия. Е, за някои хазартни битки бързо стана тих, но няма вечни герои. Антон Кутев\r\nЩом трябва да е ляв и щом трябва да е по-външен, той ще е. Има големи бели дробове, чак червени, така че ще му стигне да центрира остро. Атанас Атанасов\r\nВоди атаката, но само по едното крило. За толкова стигат силите, още не може да разпери две крила. Само да успее - и ще лети, лети ... Красимир Каракачанов\r\nНе за друго, ами е навсякъде и от всичко разбира. Килограмите са повечко, но усетът за тънкия пас не зависи от това. И Валери Симеонов ще успокои, за да потуши дима, и на Бойко Борисов ще подаде, за да разпали огъня - за тук е. Истинска марка \"миграция\" - превръща се в грация в миг щом е нужно. Само да внимава с колената, че колкото и да е гъвкав, ставите все някога не издържат. Корнелия Нинова\r\nАтакува от втора позиция - кой, ако не тя? Доказа, че втората природа и е първа - от СДС стигна до БСП, в социологическите проучвания е все втора. Пък и е много опасна от втора линия - като набере скорост и няма спирка! Бойко Борисов\r\nКой, ако не ТОЙ! Професионалист ли е - да! Свирят ли му съдиите дузпи - да! - ддд..., абе хайде без този въпрос. Волен Сидеров\r\nИ треньорът на французите Дидие Дешан е белокос. Не че Волен ще е политически Дешан, но поне да се хванем за нещо, да помечтаем. То заради мечти Сидеров е там, където е сега. Румен Радев\r\nПослушните са на тези постове. В цивилизованите държави де - в нашата ги слагат по-напред, пък отзад им дърпа някой конците.  ", "date": "2018.07.16", "title": "Футболният дрийм тийм на политиката ни"}
{"url": "https://www.actualno.com/politics/djambazki-proveri-bejanskija-centyr-v-harmanli-njamalo-nishto-opasno-news_685069.html", "text": "  Няма проблем в бежанския център в Харманли и приток на нелегални мигранти там. Това признаха от ВМРО, след като заместник-председателят им Ангел Джамбазки и колегата му български депутат Александър Сиди посетиха центъра.     В Харманли стана ясно, че . Според Джамбазки това \"определено е лоша преценка и груба грешка на ръководството\".   ВМРО констатира, че към момента там проблем няма, но и Джамбазки, и Сиди подчертаха, че партията иска преразглеждане на Дъблинското споразумение и няма да допусне нова вълна от мигранти в България. Според Джамбазки новата заплаха е поток бежанци от Африка, което се подценявало към момента от европейските институции. Във Facebook пък се появиха призиви Джамбазки да коментира как така отборът стана с толкова играчи от африкански произход.\r\nДжамбазки и Сиди отидоха и до ямболското село Шарково, заради протеста на животновъдите. Те установиха, че  има пропуски в процедурите, които институциите е трябвало да проведат, съобщават от ВМРО, без да уточняват какви са пропуските.    ", "date": "2018.07.16", "title": "Джамбазки провери бежанския център в Харманли, нямало нищо опасно"}
{"url": "https://www.actualno.com/africa/desetki-nigerijski-voenni-izcheznaha-sled-napadenie-na-boko-haram-news_685093.html", "text": "  Около 70 военни от нигерийската армия са в неизвестност след нападение на радикалната ислямистка групировка „Боко Харам“ в Североизточна Нигерия, предаде Риа Новости, цитирана от БГНЕС.     Атаката на джихадистите е извършена в събота в района на град Бама. Тогава под обстрел е попаднал военен конвой от най-малко осем товарни автомобили. Сред безследно изчезналите са и петима офицери от нигерийската армия.     ", "date": "2018.07.16", "title": "Десетки нигерийски военни изчезнаха след нападение на \"Боко Харам\""}
{"url": "https://www.actualno.com/society/ivan-bakalov-da-izbiesh-jivotnite-zaradi-10-zarazeni-ovce-e-vse-edno-da-izbiesh-cjal-grad-zaradi-10-bolni-ot-grip-news_685128.html", "text": "  \"Заразата с чума не е нещо, за което трябва да си упражняваме патоса във Фейсбук. Всеки казва нещо, твърди нещо, дори специалисти не казват истината, а така с ах и ох сме за никъде\". Това написа във Фейсбук журналистът Иван Бакалов.     \"По принцип няма как да има доверие към действията на българските служби по заразата с чума. Това са натегачи, за които е по-важно какво ще каже партията или Съветския съюз. Няма да потъсят прагматично решение да спасят каквото е възможно, а ще побързат да наемат рецидивисти да избиват животни, с което ще оставят съмнения за правотата си.\r\nА приетите в ЕС или от СЗО стандарти за избиване на животни са съвсем отделен въпрос. Те са приети да гарантират безопасност. Може да са прекалени, но не е въпросът да ги отменяме в БГ.\r\nВсе пак, за сравнение - да избиеш животните в цял регион, заради заразени десетина овце, е все едно да избиеш цял град и околните селища, заради заразени с опасен грип десетина души. Няма разлика. В единия случай става дума за животни, в другия - за хора. Къде сте защитници на кучетата и прочее любители на животните?...    Във Великобритания през 90-те избиха добитъка заради болестта \"луда крава\", причинена от изкуствените хранителни добавки за тревопасни животни, направени от костно брашно от кости от трупове на същите тези животни.\r\nИзкланият добитък тук-там вместо в екарисажи, замина тайно за износ и пристигна в загубени страни като България, по документи като внос от Аржентина. Понеже по това време в България бяха вече изклали добитъка, поради земеделската реформа на СДС, няколко години наред всички колбаси у нас се правеха със замразено месо от заклан заради \"луда крава\" добитък. Така че поколението, родено през 80-те е израсло с такива колбаси. И въобще, който много го е страх от такива неща, да не яде месо като мен\", допълни Бакалов в .", "date": "2018.07.16", "title": "Иван Бакалов: Да избиеш животните заради 10 заразени овце, е все едно да избиеш цял град заради 10 болни от грип"}
{"url": "https://www.actualno.com/analysis/germanija-se-pita-predizvikva-li-trymp-es-sys-sreshtata-si-s-putin-news_685068.html", "text": "  Днес, 16 юли, предстои срещата между американския президент Доналд Тръмп и руския му колега Владимир Путин. И в Германия внимателно ще следят хода на разговорите. Германците се вълнуват от три въпроса: бъдещето на НАТО, статутът на Крим и съдбата на \"Северен поток 2\".     Интересен факт е, че представителят на федералното правителство на Германия за сътрудничеството между руското и германското общество Дирк Визе отказа коментар за срещата Тръмп - Путин. В същото време той, както и много други германски политици и експерти, ще следи много внимателно какво ще се случи в Хелзинки.   През последните месеци Германия многократно беше обект на нападки от страна на Тръмп. На този фон най-малките признаци, че американският лидер е успял да постигне взаимно разбирателство със своя руски колега могат още по-силно да опънат нервите на официален Берлин.     Членството на Германия в НАТО е крайъгълен камък на политиката на Берлин в областта на сигурността. По тази причина пренебрежителните изказвания на Тръмп за Северноатлантическия алианс и критиката по адрес на германските власти за недостатъчните, според него, разходи за отбрана предизвикват тревога в Берлин.\r\nВ Германия подозират, че времето за срещата на Тръмп с Путин – само няколко дни след провелата се среща на върха на НАТО (11-12 юли) – не е избрано случайно. \"Това е опит да се провокира ЕС\", заяви германският политолог Щефан Майстер в интервю за вестник „Франкфуртер Алгемайне Цайтунг“. \"Основният въпрос се състои в това доколко благонадежден ще се окаже американският президент и ще даде ли на Путин някакви обещания без тяхното предварително съгласуване с партньорите от НАТО\", уточнява експертът.   Тръмп многократно е намеквал, че е готов да съкрати американското военно присъствие в Европа. Така стопанинът на Белия дом се опитва да окаже натиск върху членовете на НАТО и да ги принуди да отделят повече пари за отбрана. Както отбелязва директорът на берлинския Център за източноевропейски и международни изследвания Гвендолин Засе това е спомогнало за охлаждането на отношенията между ЕС и САЩ. .    \"Остава да се надяваме, че на срещата на върха на НАТО съюзниците на Тръмп са очертали границата, която той не трябва да пристъпва в своите отношения с Русия\", заяви в интервю за Deutsche Welle експертът на ПГ на \"Зелените\" по Източна Европа Ребека Хармс. Путин води \"дългосрочна агресивна и антиевропейска политика\", опитвайки се да вбие клин между Вашингтон и неговите европейски партньори, смята Хармс.\r\nСходно мнение споделя и политологът Щефан Майстер. Според него продължаващото отслабване на трансатлантическите връзки отговаря на интересите на Кремъл. \"Москва иска да сключи сделка със Запада и да играе нова роля в осигуряването на европейската безопасност. Кремъл има интерес Америка да се дистанцира от Европа\". Берлин се страхува от такъв сценарий на развитие на събитията.    Един от ключовите показатели колко далеч ще бъде готов да отиде Тръмп е въпросът за признаването на Крим като част от Русия. Докато Германия е заела ясна позиция, осъждайки присъединяването на полуострова към Руската Федерация, американският президент до момента е направил противоречиви изказвания по тази тема. Например, на 12 юли по време на срещата на НАТО в Брюксел Тръмп нарече въпроса за статута на Крим \"интересен\". В случай че Тръмп направи отстъпки на Путин, в Германия и останалите страни от ЕС ще оценят неговите действия като предателство.\r\n\"Ако президентът Тръмп – а на фона на неговите изявления именно от това трябва да се страхуваме – признае Крим като част от Русия, то той ще предаде не само правата на Украйна, но и сигурността и суверенитета на европейските страни\", заяви Ребека Хармс. Тя е подкрепена от директора на ZoiS Гвендолин Засе. \"ЕС никога няма да приеме подобна сделка. В същото време това ще стане победа за Путин, защото той ще успее да докаже, че единството на Запада е само илюзия\", резюмира експертът.   Още един въпрос, представляващ интерес за германците, е строителството на газопровода \"Северен поток 2\", който ще свърже директно Русия и Германия. Заради тази сделка Доналд Тръмп нарече ФРГ \"заложница\" на Русия и изрази мнението, че \"Германия се намира под пълния контрол\" на Москва. При това съществува предположението, че Вашингтон би желал да увеличи доставките на собствен природен газ за Германия.   В същото време има и мнение, че със своето поведение Тръмп по-скоро се опитва да демонстрира, че не се намира в тесни отношения с Кремъл. В САЩ, както и преди смятат, че Русия му е помогнала да победи на президентските избори през 2016 година. \"Той критикува Русия от тактически съображения, защото американците го обвиняват в сговор с Путин\", заяви в интервю за Reuters директорът на Германското дружество за външна политика Даниела Шварцер.\r\nМеждувременно някои хора в Германия частично споделят позицията на Тръмп. \"Такива индивидуални проекти, като \"Северен поток 2\", се осъществяват въпреки всеобщите усилия за осигуряване на безопасността, защото тръбопроводът е стратегически проект, насочен към усилването на влиянието на Кремъл\", констатира Ребека Хармс. Би било интересно да се наблюдава как Тръмп, който направи на пух и прах Германия, ще коментира тази тема на срещата с Путин.  ", "date": "2018.07.16", "title": "Германия се пита - предизвиква ли Тръмп ЕС със срещата си с Путин?"}
{"url": "https://www.actualno.com/america/sasht-moje-da-iztegljat-belite-kaski-ot-sirija-news_685096.html", "text": "  Вашингтон смята да обсъди със своите съюзници варианта за евакуация от Сирия на членовете на неправителствената организация „Белите каски“, предаде телевизия CNN, цитирана от БГНЕС.     Темата може да бъде поставена и по време на днешната среща на Доналд Тръмп с президента на Руската федерация Владимир Путин.   Сирийската арабска армия завзема все повече територия и западните съюзници се безпокоят за безопасността на невъоръжените доброволци спасители, известни като „Белите каски“.\r\nНеназовани източници от Държавния департамент на Съединените американски щати са заявили за телевизионния канал, че ще бъдат проведени консултации с Обединеното кралство, Франция и Канада за съдбата на около хиляда доброволци и техните семейства, включително варианта за пълната им евакуация.    Според една от възможностите „Белите каски“ ще бъдат прехвърлени в други държави като Канада, Великобритания или Германия. Тръмп вече е обсъдил този въпрос с представителите на държавите от НАТО по време на срещата на върха мината седмица. Вашингтон е бил убеден от своите съюзници в необходимостта от съвместни действия с Израел и Йордания за предоставяне на коридор за евакуацията на „Белите каски“.           ", "date": "2018.07.16", "title": "САЩ може да изтеглят \"Белите каски\" от Сирия"}
{"url": "https://www.actualno.com/varna/nad-760-razreshitelni-za-naemane-na-nepylnoletni-lica-sa-izdadeni-vyv-varna-news_685083.html", "text": "  Над 760 разрешителни за наемане на непълнолетни лица са издадени от Инспекцията по труда във Варна на работодатели в града и областта за летния сезон. Това каза в интервю за Радио „Фокус“ – Варна инж. Иван Иванов, директор на Инспекцията по труда във Варна.     Той отбеляза, че и тази година във Варна има тенденция за увеличаване на поисканите разрешителни за наемане на непълнолетни лица, като търсенето на тази категория работници също се увеличава. По данни на инж. Иванов за периода до началото на месец юли през миналата година са били издадени 617 разрешителни, като тази година за същия период ръстът е с около 150.   Инж. Иван Иванов допълни, че непълнолетните кандидатстват най-често за обслужващ персонал в сферата на услугите.\r\n\"Наемат се непълнолетни за помощник-сервитьори на шведска маса, за пиколо, рецепционисти. Около 10% от издадените разрешителни са за търговски работници на щандове за сувенири или за произведения на изкуството в комплексите\", каза още инж. Иван Иванов. Инспекцията по труда традиционно проверява работодателите, наели непълнолетни лица.    ", "date": "2018.07.16", "title": "Над 760 разрешителни за наемане на непълнолетни лица са издадени във Варна "}
{"url": "https://www.actualno.com/blagoevgrad/bansko-gotvi-oshte-interesni-sybitija-prez-ljatoto-news_685130.html", "text": "        Откриването му беше в Скопие, на 30 юни фестивалът се проведе в София. Банско е една от спирките му между четири-пет града в България и толкова в Македония.   На 25, 26 и 27 юли в курортния град има друг фестивал „Кино под звездите“. На площада в Банско ще се представят най-добрите планинарски филми.\r\n„Това са приключенски филми, в които се разказва за автентични експедиции до Хималаите, до Северния, до Южния полюс, в пещери. Те са подходящи за хора, които харесват приключенските филми и високия адреналин“, каза градоначалникът.    След него започва международният джаз-фестивал – най-големият летен музикален форум в България, от 4 до 11 август.   „За него мисля, че няма какво да говорим. Почти всички в България са чували за този успешен формат. След това предстои \"Опера на открито\" в края на юли. В началото на септември предстои „Cocd Cola Happy Enerji Tour“ в Банско. Лятната програма завършваме на 8 септември, когато е Балканският фестивал. Тази година в две вечери ще има сръбска и гръцка звезда. Така, че тя е наистина много богата“, обобщи Икономов.\r\nКметът припомни, че в началото на лятото се състоя театралният фестивал в града, когато в продължение на 7 дни банскалии се насладиха на поредица от шест постановки, една от които за деца.    „Преди това беше фестивалът \"Фолклорна магия\" за автентично фолклорно творчество. Правим го за първи път и аз бях изключително приятно изненадан от голямото желание на самодейците, имаше и професионални изпълнители. Получи се нещо хубаво. Хората в града също са доволни“, добави Икономов.", "date": "2018.07.16", "title": "Банско готви още интересни събития през лятото"}
{"url": "https://www.actualno.com/kustendil/v-kustendil-obsyjdat-novi-turisticheski-atrakcii-news_685132.html", "text": "        Местната администрация обяви общественото обсъждане по темата заради предстоящото кандидатстване за безвъзмездна помощ от Оперативна програма „Региони в растеж“.   Целта на срещата със заинтересованите страни е да се идентифицират проектни идеи, които да са насочени към развитието на конкурентноспособни туристически атракции, допринасящи за диверсификация на туристическия продукт, намаляване на териториалната концентрация и по-равномерно разпределение на ползите от туризма на територията на Община Кюстендил.\r\nНа срещата за бъдещето на туризма в района, планирана за четвъртък от 14 часа, са поканени хотелиери, ресторантьори, туристически фирми.    ", "date": "2018.07.16", "title": "В Кюстендил обсъждат нови туристически атракции"}
{"url": "https://www.actualno.com/chronicles/rodena-e-pasha-hristova-video-news_684807.html", "text": "  Паша Христова е българска естрадна певица от 60-те и 70-те години на миналия век, известна с песните „Една българска роза“, „Повей, ветре“, „Янтра“, „Остани“, „Бяла песен“, „Ах, този дивен свят“ и др.     Парашкева Христова Стефанова е родена на 16 юли 1946 г. в град София. Израства в кв. Княжево. Корените ѝ са от село Варана, община Левски, където живели баба ѝ и дядо ѝ. Родителите ѝ се преместват в София и там се ражда Паша. След завършване на гимназия започва работа като чертожничка в комбинат „Балканкар“ – София. Завършва школата за естрадни певци и постъпва в Ансамбъла на строителни войски като солистка. Нейният първи успех е на Фестивала на забавната песен в Сочи, Русия, през 1967 г., където е удостоена със златен медал и първа награда.   През 1967 г., заедно с Борис Гуджунов пее като солистка в „Оркестър София“ – тогава един от най-популярните състави в българската музика. Двамата заедно пеят по концерти и гастроли в Русия, Чехия, Унгария, Сърбия, Германия. За своите шест творчески години записва около 60 песни за фонда на Радиото.\r\nЗа нея пишат музика композиторите Николай Арабаджиев, Чеслав Ниемен, Димитър Вълчев, Йосиф Цанков, Александър Йосифов, Светозар Русинов, Морис Аладжем, Зорница Попова и др.    Печели международна слава и много награди от конкурси. Между тях: награда на фестивала „Златният елен“ в Брашов, Румъния, първа награда за изпълнение заедно с Мария Нейкова и Мими Иванова „Яворова пролет“ (по музика на Светозар Русинов) на радиоконкурса „Пролет“. През 1970 г. се представя на фестивала \"Златният Орфей” и получава голямата награда за песента „Повей, ветре“ (по музика на Йосиф Цанков) и първата награда за „Една българска роза“ (по музика на Димитър Вълчев). През 1971 г. Паша Христова получава Голямата награда за изпълнители на международния фестивал в Сопот, Полша, за песента си „Ах, този дивен свят“. Това е едно от най-големите международни признания за български естраден певец.\r\nНа 21 декември 1971 г. загива при самолетна катастрофа на летище „София“. Причините за катастрофата и преките виновни не са точно установени.        Търсенията на Паша Христова са многопосочни – балади, популярни песни, политически песни.\r\nГласът ѝ е специфичен – с огромен гласов диапазон и възможности за драматизъм до най-фините нюанси на нежното музициране.    Заедно с оркестър „София“, Мария Нейкова, Борис Гуджунов, фолклорен ансамбъл „Аура“ и народната певица Янка Рупкина, Паша Христова трябва да замине за дните на българската култура в Алжир. Самолетът, с който пътуват, Ил-18, е току-що излязъл от ремонт на оборудването за контрол на хоризонталното положение на самолета – въжетата, с които се управляват елероните, подвижни части в краищата на крилете, с които се коригира хоризонталното положение на самолета. Ремонтът изглежда не е бил извършен съобразно техническите изисквания – проведеното разследване непосредствено след инцидента достига до извода, че въжетата на елероните са били погрешно свързани, факт, който обаче свидетелства също, че на етапа на проектиране на самия самолет не е била предвидена конструктивна защита, предотвратяваща подобна грешка. Когато машината набира скорост за излитане и се отделя от пистата, се появява силен страничен вятър, който я накланя на една страна. Вместо да коригира положението на самолета в хоризонталната плоскост, като парира силата на вятъра, командата на пилотиращия увеличава наклона на самолета заради обратното свързване на елероните. При удара на крилото в пистата корпусът на самолета се пречупва на две, и целият самолет избухва в пламъци, като единият двигател се откъсва от корпуса. От 73-мата човека на борда загиват 30. Спасяват се част от пътуващите в опашната част на самолета. Сред оцелелите са Борис Гуджунов, който е със счупени крайници, и Янка Рупкина – с леки изгаряния. \r\nНа 23 декември 1971 г. Паша Христова е изпратена от многобройни почитатели в Ритуалната зала на Централните софийски гробища. Погребана е в католическия парцел 23.   Преди трагедията новогодишната програма за посрещането на новата 1972 г. е заснета с активното участие на певицата. Само няколко дни след трагедията цялата страна опечалено наблюдава жизнерадостното участие на Паша.\r\nТворческият потенциал на Паша Христова и песните ѝ не са забравени и днес. Посмъртно е удостоена със званието „заслужил артист“ (1972), а през 2000 г. песента ѝ „Една българска роза“ е обявена за песен на столетието.   През 1996 г., по повод 50 години от рождението на Паша Христова, БНТ заснема документалния филм „Спри, мое време“ с режисьор Нушка Григорова в памет на певицата и загиналите музиканти от оркестър „София“. През 2006 г. се навършват 60 години от рождението на Паша Христова. Появява се поредният биографичен филм – „Мистерията Паша“ на Емил Дилчев и оператора Валентин Николов, излъчен по bTV. В края на същата година, 35 години след жестоката катастрофа, журналистите Миролюба Бенатова и Емил Дилчев стигат до засекретени документи по разследването на катастрофата и за първи път става ясно каква е официалната версия за инцидента на летище София през 1971 г. – неправилно свързване на въжетата на елероните. Подобни факти са споменати и в документалния филм на БНТ от 1991 г. „Оцелелите. 20 години по-късно...“ За престъпната небрежност има обвинени пет лица от техническия екип на авиобазата. До съдебен процес обаче не се стига. Показателна е резолюцията на Главната прокуратура по онова време – да не се стига до дело. Причината е финансова. Самолетът е бил застрахован за близо 1 милион долара и при доказана вина на лицата застрахователната компания е щяла да си вземе сумата обратно от държавата. През 2009 г. по повод 50 години Българска национална телевизия в специален юбилеен сайт обявява 50 любими песни от „Златният Орфей“. След гласуване „Една българска роза“ на Паша Христова печели най-много гласове и отново заема първото място сред любимите на няколко поколения българи популярни песни. През 2006 г. БНТ продуцира филма „Музикални следи“ по повод 60 години от рождението на Паша Христова. През 2010 г. БНТ излъчва филма „Здравей, обичам те“ с автор и режисьор Олег Ковачев по повод 40 години от голямата трагедия.  ", "date": "2018.07.16", "title": "Родена е Паша Христова (ВИДЕО)"}
{"url": "https://www.actualno.com/music/pityr-bens-s-koncert-v-bylgarija-news_685124.html", "text": "        Билетите за шоуто влизат в продажба от 18 юли, сряда, в мрежата на Eventim (www.eventim.bg) и партньорите им в цялата страна - магазинитe Office 1 Superstore, OMV, Български пощи, Технополис. Цената на билетите в зала „България“ започва от 40 лева.\r\nВсеки фен може да използва и опцията на Eventim Print at Home, която дава възможност да се отпечатва закупеният електронен билет вкъщи.\r\nПитър Бенс започва да свири на пиано на 2 годишна възраст, на 7 пише първата си композиция, а на 11 създава първия си албум, повлиян от Моцарт и Шопен. След класическото образование в академия „Ференц Лист“ в Будапеща, Унгария, музикантът се премества в САЩ, където завършва пиано и композиране на филмова музика в престижния музикален колеж Бъркли в Бостън. Питър от малък се увлича и от рок и поп музиката и особено вдъхновение за него представлява творчеството на Майкъл Джексън. Харесва също така и страхотната кино музика. За щастие, докато учи в музикалният колеж Бъркли в Бостън, се запознава с Джон Уилямс, един от кумирите му в света на музиката и автор на саундтрака към филма Star Wars! Това го подтиква да започне да прави импровизации на известни парчета и през 2015 г.пуска първото си видео в нета, което го превръща в истинска сензация.    Днес Питър Бенс е безспорно най-бързият пианист в света (според книгата на рекордите Гинес)! Техниката и скоростта на изпълнение са наистина зашеметяващи, а българската публика ще може да се убеди в това на 29 октомври в зала „България“! Началото на концерта е 20 часа!", "date": "2018.07.16", "title": "Питър Бенс с концерт в България"}
{"url": "https://www.actualno.com/prasspress/severna-makedonija-nadhitri-vsichki-predjavi-pretencii-nad-vsichki-severni-neshta-news_685165.html", "text": "  Наглед компромисното склоняване на Македония да смени името си на Северна Македония се оказа двоен блъф от страна на югозападните ни съседи.     Най-древната държава в света, дала ни оперното пеене, програмата за предпране и дюнера с пържени картофи, както и самите пържени картофи, вече има легалното право да заяви за своя собственост всички северни работи.\r\nПоради липсата на място от паметници македонците не желаят да прибират тези работи в къщите си, а биха предпочели да ги обложат с такса.\r\nДо нашата редакция дойде информация за 10 северни неща, към които Северна Македония ще предяви претенции до броени часове:     Всеки пътешественик, решил да покори фамозната въображаема точка на планетата ни, вече ще трябва да има македонска виза. По 50 денара на минута гледане (колкото е билетчето за градския транспорт в София). Хърватската поп-фолк фурия ще носи на Северна Македония по 100 денара с всяко гледане на неин клип в YouTube.     Транзитните такси от цялата тръба за руски газ ще отиват в Скопие. А скоро май ще има и Северен Поток - 2. Благодат. Засега се обмисля такса само за улова на всяко кило риба, но океанът е голям и може да се сетят за фосилните горива. Мексиканците ще трябва да дават процент от това, което успеят да откраднат от американците и канадците. Ето, че ще се поставят тол-такси и там. На македонски - патарина. Една Корея, към която се очаква да завали златният дъжд на бай Доналд Тръмп.   Дядо Коледа ще разнася подаръци с македонск винетка. Македонците не са се отказвали и преди от това, че нещо е фикция, така че нищо чудно да наложат такса за транзит на белите бродници, щурмували вала в последния сезон. Самуил Петканов ", "date": "2018.07.16", "title": "Северна Македония надхитри всички, предяви претенции над всички северни неща*"}
{"url": "https://www.actualno.com/society/ochertava-se-v-bydeshte-vodata-da-e-po-evtina-za-socialno-slabite-news_685078.html", "text": "  Определено количество вода да струва по-евтино за социално слабите. Това предвижда обсъжданият в момента нов специализиран закон за ВиК сектора, в който ще бъдат разписани и правилата за осигуряване на услугата за социално слабите потребители, научи \"Монитор\".     Според председателя на Българската асоциация по водите (БАВ) Иван Иванов това не е нова идея, но за пръв път се подготвя нормативно.   \"В документа трябва да се заложат всички идеи, целящи да бъдат защитени всички хора, които не могат да плащат по-високата цена. Различни са механизмите за да се направи това. Единият е да се задържат цените на нивото на социалната поносимост, но в такъв случай няма да могат да се събират достатъчно средства за инвестиции. Другият е да се осигуряват социални помощи. Третият е солидарният, като в цената за всички да има процент, който да се отделя именно за инвестиции. Тези суми да се събират в държавен фонд и от там да се разпределят за влагане във ВиК проекти\", обясни Иванов.\r\nПо думите му време е дебатите по проблема да се възобновят и новият закон да стане един от приоритетите на правителството.    ", "date": "2018.07.16", "title": "Очертава се в бъдеще водата да е по-евтина за социално слабите"}
{"url": "https://www.actualno.com/viewpoint/chuma-ot-nepravopodobni-istini-news_685160.html", "text": "  Мерките по избиване на дребнопреживни животни в Ямболско предизвикаха невиждан в най-новата история на България отпор, като истерията във Facebook достигна до нива, достойни поне за обсъждането на Истанбулската конвенция. За разлика от конвенцията обаче, която поне лесно може да бъде намерена и прочетена, при сегашния случай в пространството почнаха да се появяват твърде много документи и твърде много потвърждения, че съществуват документи, чрез който се оправдават коренно различни подходи по отношение на кризата. В следващите редове ще опитам да обобщя на практика необобщимото.      Това е най-безспорното нещо в този казус. И не може да бъде иначе, когато ръководителят на отговорния орган (Българска агенция по храните – БАБХ) д-р Дамян Илиев сам признава, че подопечната му агенция не е действала адекватно що се отнася до обяснение и информационно разяснение. Нещо повече – Илиев не само признава, той всъщност защитава тази позиция, защото ако не било иначе, фермери щели да почнат да крият животни, да ги извеждат от районите, в които има огнища и дори да ги продават. Когато държавата казва такова нещо, това означава, че тя не разполага с механизми за адекватен контрол – нещо много страшно, на което много малко хора ще обърнат внимание.     Държавната версия – т.нар. африканска чума е била установена на 19 юни в село Воден, четири дни по-късно е била потвърдена от френската специализирана лаборатория CIRAD, а два дни след това е била издадена заповед на БАБХ да се вземат съответните мерки в село Воден. От вируса нямало друго спасение, освен болните животни и тези, които са били в контакт с тях, да бъдат избити. Това категорично каза точно Илиев, чиято подпопечна агенция има разписано специално какво да се прави в случай на зараза с чума. Ръководството е наследство от времето на Националната ветеринаромедицинска служба, когато е издадена също такава , с едно голямо изключение обаче – в по-старото ръководство е посочено конкретно място в България, където да се търси лабораторно потвърждение (Национален диагностичен научноизследователски ветеринаромедицински институт \"Проф. д-р Георги Павлов\"), в новото ръководство това място вече го няма – можете и сами да се сетите защо!\r\nИ в двете ръководства обаче пише, че „чумата по дребните преживни животни-деца може да бъде изкоренена с комбинация от карантини, ограничение на движението на животни, приемане на евтаназия на заразените и изоставени животни и почистване плюс дезинфекция на заразените помещения“. Изброени са и съответни дезинфектанти. НО, при констатиране на заболяването, „всички животни от възприемчиви видове в стопанството се умъртвяват на място, без отлагане“. Следва създадване на предпазна зона с радиус минимум 3 километра, която да е част от надзорна зона с радиус минимум 10 километра. Никъде обаче не пише, че трябва да има умъртвяване на всички възприемчиви животни в тези зони – единствено в стопанства с доказани случаи на болни животни.\r\nУчудващо, в ръководството е написано, че ваксини могат да защитават дребните преживни животни, но в България ваксинацията не била опция за ликвидиране и контрол на епизоотия т.е. широкомащабно разпространение на инфекциозно заболяване. С други думи, в самото ръководство има противоречащи си текстове! Пред bTV Дамян Илиев заяви, че ръководството било за случаи, в които няма такъв голям риск от разпространение на вируса – само че никъде в официалния документ не пише такова нещо!    Моментално, в подкрепа на съмнението, че поголовното избиване не е единствена опция, в профила си във Facebook, че при заразяване се използва хиперимунен серум върху контактните, но здрави животни. Пасков е завършил Висшия институт по зоотехника и ветеринарна медицина (Тракийския институт), има създадена в Русия компания и прилага собствен софтуер по ветеринарни въпроси. Софтуерът е известен с името АНДИАГ и се ползва за диагностика на болести – при общо въведени 1374 сиптома в програмата, тя може да даде диагноза измежду 662 болести, като с компютърен алгоритъм на база посочените симптоми се изкарва най-вероятната диагноза за конкретен случай. Пасков, обаче, има и политически амбиции – опитва се да стане кмет на Димитровград през 2015 година, с подкрепата на \"Атака\", като обяснява, че се познава с Волен Сидеров и 3 седмици преди същинската фаза на кампанията е бил извън страната \"по семейни причини\", което наложило да се обърне към \"Атака\" за помощ – за организиране на инициативен комитет, събиране на подписи и плащане на държавни такси. През 2016 година Пасков е независим кандидат за президент.\r\nДвама специалисти, имащи образование и експертиза, говорят тотално различно за едно и също нещо и при всеки има основание да се съмняваме в думите му! Само че в случая с БАБХ говорим за противоречия в официални документи, а в случая с д-р Пасков говорим за твърдение на база експертизата му - дали и други ветеринари, които не работят в държавни институции и нямат политически амбиции няма да потвърдят?! А браншновата Национална овцевъдна и козевъдна асоциация за размера на обезщетенията, а не толкова да се пазят здрави  животни.\r\nКогато на сцената добавим и лидерът на БСП Корнелия Нинова, с публикуваната заповед на Илиев в нейния Facebook профил, нещата стават още по-сложни. Защото Нинова твърди, че заповедта е издадена на 4 юли, а протоколът с лабораторните резултати бил от 9 юли. Илиев, обаче се защитава, че това било решението за райониране и рестрикциите на зоните. А в заповедта пише, черно на бяло, че се обявяват за огнища на чумата село Крайново, село Странджа и село Шарково, където следва да бъдат „принудително убити по хуманен начин всички дребни преживни животни“, на база Решение за изпълнение на Комисията 2018/954/ЕК от 4 юли, 2018 година, съгласно лабораторни резултати с протокол от изпитване от 9 юли, 2018 година. И въпросът е – КАКВО Е ТОВА РАЗМИНАВАНЕ В ДАТИТЕ?!     Как болестта дойде в България? Досега отговорът на БАБХ е, че имало огнища и в Турция, но нищо повече. Няма информация какво правят в Турция. Няма информация дали има сътрудничество между отговорните органи в двете държави, в какво се изразява то, а ако няма – защо няма. Всъщност Дамян Илиев досега единствено казва пред медиите, че можело всякак да е станало – включително заради нелегална търговия с животни.\r\nВместо това обаче вече има достатъчно други теории – една от най-идиотските е, че дошли бежанци, преспали в един обор с малолетни овчици и козички и ги заразили, да не уточнявам по какъв път. Появи се и теория как този регион бил предвиден за зона за 150 000 бежанци, които ще ни връщат Германия и Франция заради тайно споразумение между Ангела Меркел и Бойко Борисов. Разбира се, няма обяснение защо Меркел подписва каквито и да е споразумения от името на Франция и кога Еманюел Макрон ѝ е делегирал такива права. Цитиран като източник на материала е германският вестник Neue Osnabrücker Zeitung, но без да бъде давана връзка към публикацията. 1. Защо в пише, че като мярка против чума може да има карантина, а не се прилага?\r\n2. Каква точно заповед е заповед RD11-1245, която Корнелия Нинова размаха и защо там има разминаване в датите?\r\n3. Какво гласи Решение за изпълнение на Комисията 2018/954/ЕК от 4 юли 2018 година?\r\n4. Как дойде болестта в България?\r\n5. Какво ще бъде направено, за да не дойде пак? И за финал – едно от най-страшните неща в цялата ситуация е, че нито един фермер не опита да обжалва заповедите на БАБХ в съда. И че всъщност при такива случаи първо се търсят медиите - социални и/или конвенционални, а не точно съдът. Просто е защо - защото няма държава.  ", "date": "2018.07.16", "title": "Чума от (не)правоподобни истини"}
{"url": "https://www.actualno.com/europe/dvama-zaginali-pri-praznenstvata-vyv-francija-news_685161.html", "text": "        Хулигани са потрошили витрините на няколко магазина по  \"Шанз-Елизе\", като са се опитали да проникнат и в супермаркет, от който да откраднат алкохол.\r\nЗа да разпръсне вандалите, полицията е използвала сълзотворен газ. Сблъсъци е имало и около Триумфалната арка, където органите на реда са разпръснали тълпи с водно оръдие. Арестувани са били седем човека.       С фатален край са завършили . В Анси 50-годишен привърженик е загинал, след като е счупил врата си след скок непосредствено след последния съдийски сигнал. В Сен-Феликс 30-годишен фен, който е излязъл да празнува успеха, се е блъснал с колата си в дърво и е загинал на място.\r\nПразненства след триумфа в Москва е имало в Марсилия, Лион, Нант, Лил и други френски градове. Полицияа съобщава за безредици и в Марсилия и Лион.", "date": "2018.07.16", "title": "Двама загинали при празненствата във Франция"}
{"url": "https://www.actualno.com/europe/protesti-belejat-sreshtata-na-putin-i-trymp-v-helzinki-news_685158.html", "text": "  Няколко протестни действия се провеждат във финландската столица в навечерието на срещата на Владимир Путин и Доналд Тръмп. Протестите са концентрирани в центъра на града, съобщава ТАСС от мястото на събитието.     Младежкото крило на финландската правителствена Национална коалиционна партия провежда протест в парка Еспланада, който се намира в близост до президентския дворец, където Путин и Тръмп ще се срещнат по-късно, предаде БГНЕС. Активистите настояват американския лидер да промени търговската си политика, по-специално да преразгледа решението за налагане на вносни мита върху стомана и алуминий. Демонстрантите развяват плакати с надпис: \"Направи така, че Америка отново да търгува.\"   Друга акция се провежда от организацията за защита на правата на човека \"Амнести интернешънъл\" на площада до централната железопътна гара. Участниците са издигнали няколкометров лозунг: \"Направи човешките права отново значими“.\r\nЧленове на \"Грийнпийс\" пък са окачили на 64-метровия купол на църква в столицата огромно червено знаме с надпис с бели букви: \"Стоплете нашите сърца, а не нашата планета.\" Организацията съобщи, че е получила разрешение от църковната енория за това.    Полицията в Хелзинки съобщи, че само в понеделник в града са планирани 13 акции.   ", "date": "2018.07.16", "title": "Протести бележат срещата на Путин и Тръмп в Хелзинки"}
{"url": "https://www.actualno.com/america/trymp-obama-e-bil-najasno-s-ruskata-namesa-v-izborite-i-ne-e-protivodejstval-news_685177.html", "text": "  Президентът на САЩ Доналд Тръмп не пропуска случай да се заяде с предшественика си Барак Обама. Този път той изтъкна аргумента, че Обама е знаел от тайните служби информацията, че има руска намеса в изборите, но умишлено не е взел мерки. Причината - бил уверен в победата на Хилъри Клинтън, която бе издигната от Демократическата партия.     Ето какво написа Доналд Тръмп на страницата си в Twitter:   \"Президентът Обама си е мислил, че Клинтън ще спечели изборите и когато е бил информиран за руската намеса не е предприел нищо. Заявил е, че това просто не може да бъде и няма голямо значение. А когато спечелих аз, това веднага се превърна в много значимо нещо и започна лов на вещици, начело с агента на ФБР Питър Стржок\".         ", "date": "2018.07.16", "title": "Тръмп: Обама е бил наясно с руската намеса в изборите и не е противодействал"}
{"url": "https://www.actualno.com/curious/superhranata-kojato-ubiva-rakovite-kletki-news_685228.html", "text": "        Хинапът е известен в България и като жожоба, финап, барбарошка или китайска фурма и се категоризира като една от най-модерните суперхрани, заради множеството полезни вещества, които съдържа.\r\nПлодовете на хинапа са с високо съдържание на витамин С – около 15-18 пъти повече, отколкото в цитрусите и над 200 пъти повече от ябълките.\r\nБогати са също на витамините А, B2 и P, протеини, флавоноиди, сапонини, танини и киселини. От минералите съдържат най-много калций, желязо и фосфор.        Плодовете на хинапа имат свойството да убиват раковите клетки на белия дроб, гърдата и простатата, сочат данни от проучване,    Те причиняват \"вътрешен стрес\" на туморите, според изследователи от Кралското общество по химия. Резултатите са публикувани след множество експерименти в лаборатории.    Изследователите смятат, че екстрактите от плода на хинап могат да се използват при лечение на рак в традиционната китайска медицина.\r\nВъпреки това екипът, извършил изследването, заявява, че са необходими допълнителни проучвания, за да се определи как това растение причинява смъртта на раковите клетки.          ", "date": "2018.07.16", "title": "Суперхраната, която убива раковите клетки"}
{"url": "https://www.actualno.com/prasspress/menda-napravo-gi-ubivam-news_685166.html", "text": "  Събра Менда отбор мислители – цял един мозъчен тръст, който да напрегне мозъчни гънки и да реши бюджетна математическа задача като ония за басейните с тръбите: как да пълним и да точим басейна, така че да си остане хем пълен, хем не много чист, че в мътната вода да ловим шарани и да си дърпаме банските в невидимост!     Събраха се значи мислителите и така дълбоко се замислиха, че въздухът около тях запращя от електрически импулси.\r\nВсички палеха цигара от цигара и димът над главите им се сгъстяваше, приемайки формата на г-н Пеевски.\r\n- Давайте да го вдигаме тоя акциз на бездимните цигари! – каза Менда Стоянова, бюджетар и д-р хонорис кауза на Музикалната академия в Пловдив. – Давайте да вдигаме акциза, пък ще кажем, че парите отиват за системата, дето убива децата... Ъъъ, пардон, обратното, ама вие ме разбрахте.    И Менда запя като Гери-Никол с Голямата дупара: „Направо ги убивааааааам!”\r\nБаце я шляпна по дупарата и се намръщи държавнически:\r\n- Ще го вдигнем тоя акциз и пак ще гракнат: #КОЙ, Благой от Хидрострой, майка му, леля му, Булгарташак...    - Трябва да го пълним с нещо тоя бюджет. Само с крадене и сватбарско раздаване не става – обясни Менда.\r\n- Колеги, искам да участвам, но не мога – обясни Цецерон и стана. – отивам в Щатите да ми инсталират малко драйвери – и той се чукна по темето. – Ще участвам в това, което имаме като Трансатлантическа конференция на мозъчните тръстове.\r\nЦецерон си взе папките и препусна, а останалите нагънаха още по-силно мозъчните си гънки.\r\n- Дайте да разрешим пушенето в заведенията и ще натъчем бюджета като бременна булка! Това е възрожденско и демографско! – предложи Валери Симеонов.\r\n- На тебе да чакаме, ще напълним корема на бюджета, кога цъфнат потурите! – възрази Менда. – Аз предлагам нашият Лидер да обявява през половин час, че вдигаме и сваляме акциза, докато хората се объркат..       ", "date": "2018.07.16", "title": "Менда: направо ги убивам!*"}
{"url": "https://www.actualno.com/crime/turski-syd-otnovo-se-seti-za-nashi-granichni-policai-zaradi-incident-sys-zaginal-news_685164.html", "text": "   . Тримата продължават да са служители в системата на МВР. Обвинението на турския наказателен съд е за убийството на турски рибар преди 10 години, предаде БГНЕС.     На 17 април 2008 година при сблъсък с турски бракониери на калкан, нарушили морската ни граница, Михаил Цонков произвежда неволно изстрел от служебното си оръжие - това е твърдението на българския граничар. Ситуацията се разиграва в българска акватория, а на смяна с Цонков са Живко Петков, Николай Костов и Николай Петков. Тогава турските рибари плуват с малка жълта гемия и не се подчиняват на заповедта, произнесена на три езика от българските граничари. В архивите пише, че бракониерите опитали да потопят патрулния катер, като го надупчили с канджи. Последвал ръкопашен бой.   В средата на юни т.г. четирима български гранични полицаи получиха нови призовки от турския съд. Тогава делото бе насрочено за днес в Бургаския районен съд.\r\nДнес близките на загиналия турски рибар искат възмездие. За тежка присъда срещу българите настоява и турската прокуратура. .    В началото на миналата година ексграничарят Михаил Цонков и тримата му колеги получиха обвинителен акт и призовки, но заради липса на доказателства те отказаха да дават обяснение. Този път Първи тежък наказателен съд на град Къркларели е приложил множество доказателствени книжа и настоява от обвиняемите да бъдат взети защитни показания.\r\n\"Касае се за един много сериозен обем съдебни книжа. Какво точно съдържат те тепърва защитата ще се запознава. Спомняте си, че миналата година действително бяха поканени да дадат обяснения, но тогава нямаше никакви приложени доказателства, ние това и пледирахме пред другия районен състав, който разглеждаше делото\", заяви адвокат Росен Кожухаров.   Днес съдът отложи делото с мотив, че защитата на Цонков и колегите му трябва да се запознаят с приложените доказателства. На 16 октомври обаче адвокатите Кралев и Кожухаров ще трябва да предоставят обяснителни становища, а четиримата обвиняеми да дадат своите показания за случая.    \"Очаквам този път и държавата да се намеси окончателно, да решим този казус, защото не може всяка година през пет-шест месеца да бъдем подложени на този тормоз, който е психически и всякакъв\", сподели бащата на Михаил Цонков, Пенчо.\r\n10 години след случая, разтревожени са и четиримата обвиняеми.\r\n\"Няма как да не сме разтревожени всички – и семейства и приятели, дори и гражданите, които ни подкрепят, но ще разберем какво ще бъде, когато се запознаем с документите\", коментира Михаил Цонков.   \"Неприятно, но е факт. В крайна сметка, ние, когато е станало събитието, сме си гледали работата”, каза Николай Костов.\r\n\"Използвам медиите да благодаря на госпожа Мая Манолова и целия неин екип, които се отзоваха на нашата колективна жалба”, допълни и другият обвиняеми Николай Петков.   ", "date": "2018.07.16", "title": "Турски съд отново се сети за наши гранични полицаи - заради инцидент със загинал"}
{"url": "https://www.actualno.com/europe/voenen-samolet-se-razbi-v-rumynija-news_685231.html", "text": "        Самолетът ИАР 99 Соим (IAR 99 Soim) е паднал в окръг Бакъу, Северозападна Румъния, по време на тренировъчен полет. Той излетял от база на НАТО в Бакъу.   Министърът на отбраната Михай Фифор заяви пред телевизия Антена 3, че все още няма много информация за станалото. Министърът и началникът на Генералния щаб генерал Николае Чука са отпътували към мястото на инцидента.\r\nГоворител на Окръжния инспекторат за извънредни ситуации в Бакъу каза, че пилотите са открити живи и здрави, и са отведени в гарнизона.    Инцидентът става по-малко от 10 дни след катастрофата на румънски МиГ-21 по време на авиошоу на 7 юли, при която загина пилотът. Заради тази катастрофа военният министър забрани полети с този тип стари съветски изтребители до откриването на причината за станалото.   Самолетът ИАР 99 Соим е учебно-боен, като може д аизпълнява робята на лек щурмовак за въздушна подкрепа. Произвежда се в Крайова.", "date": "2018.07.16", "title": "Военен самолет се разби в Румъния"}
{"url": "https://www.actualno.com/society/betina-joteva-se-pohvali-che-e-osydila-deputata-ot-bsp-aleksandyr-simov-news_685167.html", "text": "  Известната от близкото минало журналистка и член на СЕМ Бетина Жотева успя да осъди също известния като журналист от \"Дума\" и сега депутат от БСП Александър Симов за обида. Обещетението е 7000 лева, а искът беше за 23 000 лева.     Делото стана факт заради поредица от постове във Facebook и различни медии (например \"Ретро\" и \"Поглед инфо\"), насочени спрямо Жотева заради случая с Къдринка Къдринова. Епитетите, използвани по адрес на члена на СЕМ, варират: \"Охооо, човек може откровено да заподозре, че Жотева търси начин да тъпче с токчета интернета\", \"Съскащата се опитва да предизвика съчувствие. Чак да му се догади на човек\", \"Тази жена е бедствие. Колкото по-бързо хвърли оставка, толкова по-добре за всички в тази държава\", \"Бетина Жотева, съскащият фюрер на компанията\", \"Жотева да хленчи за агресията е все едно член на Ислямска държава да чете лекции за човешките права\".   Припомняме, че на Къдринова заради въпрос относно Радио България. Симов обаче твърди, че въпросните материали не са негови и всъщност няма доказателства, че той е пускал каквото и да е срещу Жотева през личния си профил във Facebook и че въобще той поддържа този профил. Симов отрече и да е писал каквото и да е в каквито и да е медии, тъй като те взели текстове без да го питат.\r\nЖотева сама съобщи за успеха си на първа инстанция - в личния си профил във Facebook.    ", "date": "2018.07.16", "title": "Бетина Жотева се похвали, че е осъдила депутата от БСП Александър Симов"}
{"url": "https://www.actualno.com/society/proverka-kolko-chisti-sa-plajovete-po-chernomorieto-news_685133.html", "text": "        В зависимост от нивото на замърсеност плажовете се категоризират на лоши, задоволителни, добри и отлични. Тази година 13 плажа по родното Черноморие могат да се похвалят с международния екосертификат „син флаг”. За сравнение - в Гърция това лято те са 519.   Първа спирка – северният плаж в Бургас. Взета е проба и от централния плаж в Поморие. Следва централният плаж в Лозенец. Преди три лета замърсяването на водата там с пъти надвишаваше нормите, заради което беше затворен, а къпането – забранено. Освен в Лозенец, нови пречиствателни станции вече има край Поморие, Созопол и Несебър. Миналото лято проблем се появи и на къмпинг „Каваците” край Созопол. Проби бяха взети и от един от плажовете с най-много туристи – този в „Слънчев бряг”. През последните лета туристи се оплакаха от остра миризма по част от ивицата в курорта.\r\nТествано бе и качеството на морската вода на север. Първо - край Аспарухово. Преди дни туристите сигнализираха за замърсяването на водата на плажа с фекални води от спукана канализация в тоалетна на плажа. . От четири години експертите определят качеството на водата там като „лошо”. През последните лета плажът е многократно затварян.    Освен със замърсяванията, морето има проблем и с местата, където реките се вливат в него. Такива са районите на Шкорпиловци, Иракли, Ахелой, Приморско, Китен и Резово. Там цветът му се променя, а температурата на водата рязко спада. Преди дни зрители сигнализираха за вливане на замърсени води в морето и на плажа „Кабакум”.   При централния плаж на „Златни пясъци” пречиствателната станция беше безпомощна да поеме отходните води от многобройните хотели в курорта. Преди години тръбата системно се пукаше и фекалиите се изливаха директно в морето. Замърсявания по Северното Черноморие има и на плажовете „Българево” и „Галата”, където стоят корабите на рейд. Пристанищата също замърсяват водата. Проверени бяха и плажовете по ивицата на курорта „Св. Св. Константин и Елена”.\r\nВзетите проби от водата от най-посещаваните плажове по Черноморието бяха изпратени в лаборатория. Пробите се завеждат по уникален секретен номер. При всяка една от тях се измерва концентрацията на бактерии, предизвикващи стомашно-чревни инфекции и алергии. За да се измери най-прецизно количеството им, всяка проба се разбърква и разрежда няколко пъти. Проби от водата се взимат на всеки две седмици от близо 100 плажа по Черноморието по график, изготвен още в началото на сезона.    ", "date": "2018.07.16", "title": "Проверка: Колко чисти са плажовете по Черноморието?"}
{"url": "https://www.actualno.com/sofia/novi-obvinenija-v-lyji-kym-stolichna-obshtina-zaradi-priema-v-detskite-gradini-news_685098.html", "text": "  В опит за заблуда относно броя приети с хронични заболявания деца в детски градини в София обвини неправителствената организация Национален инициативен комитет за качествена и иновативна образователна система (НИККИОС).      . Комитетът е убеден, че в първата таблица няма деца с по няколко диагнози, а се говори само за деца с хронично заболяване, като не се уточнява дали болното дете страда от едно или повече заболявания. . Ако има деца с дублирани заболявания, разликата ще е по-голяма, убедени са от НИККИОС, които добавят, че \"няма информация от какво са болни\" въпросните 960 деца.    – първата отчита броят на приетите деца по хронично заболяване, а втората – брой приети деца по хронично заболяване, но с обобщение \"водеща диагноза по Международната класификация на болестите\". Разликата идвала, защото имало деца с ТЕЛК – нещо, което НПО-то не приема категорично и счита, че ТЕЛК също трябва да попада в списъка с хронични заболявания.\r\nОт Столична община казват и, че деца се приемат на основание решение на ТЕЛК или протокол от лекарска консултативна комисия (ЛКК). .    Припомняме, че според НИККИОС и други неправителствени организации всъщност , по който детските градини да действат. . По регламент избран от Столична община, дори децата да имат протокол от ЛКК, то заболяването трябва да е включено в списъка с хронични заболявания, категорични са от НИККИОС. Организацията показва и писмо от зам.-кмета по образование на Столична община Тодор Чобанов към директорите на детски градини – да се спазва списъка по Наредба 39/2004.    , казват от неправителствената организация.", "date": "2018.07.16", "title": "Нови обвинения в лъжи към Столична община заради приема в детските градини"}
{"url": "https://www.actualno.com/crime/dojivotna-prisyda-za-german-kostin-news_685225.html", "text": "   Той бе осъден на доживотен затвор без замяна.     Решението не е окончателно и подлежи на обжалване.   През октомври 2016 г. съдът върна обвинителния акт на прокуратурата заради \"съществени нарушения\", а в началото на 2017 г. стана известно, че държавното обвинение ги е поправило и делото може да започне.", "date": "2018.07.16", "title": "Доживотна присъда за Герман Костин"}
{"url": "https://www.actualno.com/society/zapochna-plashtaneto-na-kompensacii-za-umyrtveni-jivotni-news_685235.html", "text": "        Преведени са 304 817 лв.   В съответствие с нормативната уредба, обезщетението е изчислено на килограм тегло, но не по-малко от 190 лв. за една коза или овца. За животните под селекционен контрол стойността е не по-малко от 250 лв. на животно.\r\nВ село Кости са преведени обезщетения за 474 животни в 6 ферми, а във Воден - 1056 животни в 20 ферми.    Парите на регистрираните земеделски производители ще бъдат налични по банковите им сметки най-късно утре - на 17 юли. На същата дата останалите стопани ще могат да получат компенсациите си в брой в кметствата на населените места.   Предстои разплащането по протоколите за евтаназираните животни от останалите засегнати населени места от община Болярово.\r\nМеждувременно стана ясно, че председателят на парламента свиква извънредно заседание на председателския съвет на Народното събрание за утре (17 юли) в 9 часа.    На заседанието ръководствата на всички парламентарни групи ще бъдат информирани във връзка със случаите на чума по животните в страната. Заседанието се свиква по молба на Оперативния щаб, който координира борбата с чумата по животните.", "date": "2018.07.16", "title": "Започна плащането на компенсации за умъртвени животни"}
{"url": "https://www.actualno.com/society/karajancheva-shte-poseti-bosija-v-doma-mu-news_685232.html", "text": "   Това каза на брифинг председателят на парламента след като стана ясно, че протестиращият Николай Колев-Босия няма да дойде за уговорената с нея среща.     По-рано днес Босия, който вече 34-и ден гладува в знак на протест срещу корупцията в системата на транспорта, даде кратка пресконференция в БТА, за да затвърди исканията си за оставка на ресорния министър Ивайло Московски и разпускане на парламента.   \"Трябва да има отговорно отношение, а аз имам такова. С мен ще бъде екип на правителствена болница, за да може когато се договорим с него, да го поеме\", обяви тя.\r\n\"Поканих и министър Валентин Радев да отидем до дома му, защото доколкото знам има някакви сигнали, които иска да се разгледат, макар че Инспекторатът в МВР вече ги е разгледал\", коментира Цвета Караянчева.    \"Днес отправих официална покана на Николай Колев, защото смятам, че животът е над всичко и гладната му стачка трябва да спре. На няколко пъти съм водила кореспонденции с него и съм му обяснявала, че това което можем да направим от НС, не удовлетворява исканията му“, посочи председателят на парламента.   \"Ще предложа на Николай Колев да направим Временна комисия в парламента. Той да изложи всички факти и обстоятелства, които има. В комисията ще участват и негови хора, и неправителствения сектор. В рамките на месец ще излезем със съответните заключения\", заяви Караянчева.\r\n\"Това мога да му предложа. За исканията за оставки на министри и за разпускане на парламента мога да кажа, че няма нищо по-демократично от изборите. Този парламент е избран от над 2,5 млн. български граждани и е призован да работи за тях\", каза още тя.    ", "date": "2018.07.16", "title": "Караянчева ще посети Босия в дома му"}
