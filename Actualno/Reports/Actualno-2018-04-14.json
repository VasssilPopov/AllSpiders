{"url": "https://www.actualno.com/bgfootball/gol-ot-korner-i-ludogorec-vze-shampionska-pobeda-na-gerena-news_669657.html", "text": "  Левски допусна четвърта поредна загуба в Първа лига и пети пореден мач няма победа в шампионата. \"Сините\" отстъпиха на лидера в класирането Лудогорец с 0:1, като попадението, дело на Клаудиу Кешеру, падна в 83-ата минута на двубоя.  Забележителното е, че голът беше от корнер и бе вкаран директно от изпълнителя на статичното положение - Кешеру. Жалкото за вратаря и капитан на отбора домакин - Божидар Митрев, бе, че преди това той спаси дузпа, изпълнена от същия футболист на разградчани.   Сега Лудогорец отново дръпна на преследвача си ЦСКА с 6 точки и вече има 75 пункта. Левски е четвърти, на 4 точки от желаното трето място.   Как се разви двубоят можете да прочетете в .", "date": "2018.04.14", "title": "Гол от корнер и Лудогорец взе шампионска победа на \"Герена\""}
{"url": "https://www.actualno.com/smolyan/bivsh-systezatel-i-trenior-po-volejbol-v-smoljan-e-sred-jertvite-na-vakarel-news_669654.html", "text": "  49-годишната Антоанета Орлова – бивш треньор на волейболния клуб \"Смолян\", а преди това звезда във волейбола на областния град е сред жертвите на зверската катастрофа на АМ \"Тракия\" при Вакарел вчера (13 април).  Родопчанката се качила на автобуса от Стара Загора. Смятала да пътува в друг час, но променила решението си и за зла участ се качила на този, който впоследствие катастрофира.   Тя, съпругът ѝ Владимир Орлов и близо 40 ентусиасти преди 13 години създадоха волейболния клуб \"Смолян\" с президент Христо Богомилов. Владимир Орлов, който е родом от бившите съветски републики, пое тогава тренировките на юношите, а Антоанета стана наставник на момчетата.   Самата Антоанета преди години по-рано бе сред звездните състезатели на волейболния клуб \"Родопа\". Двамата със съпруга ѝ живеят в Габрово, но Антоанета била в Стара Загора от началото на годината, където работи за създаване на детско-юношеската школа, казаха нейни близки. В момента тленните ѝ останки още са в София, където извикали съпруга ѝ да разпознае тялото.", "date": "2018.04.14", "title": "Бивш състезател и треньор по волейбол в Смолян е сред жертвите на Вакарел"}
{"url": "https://www.actualno.com/society/novinite-naj-vajnoto-za-denja-14-april-news_669619.html", "text": "      САЩ, Франция и Великобритания извършиха въздушни удари по Сирия. Повод за нанасянето на удара е инцидентът от 7 април в град Дума, където според мнението на Запада е било използвано химическо оръжие. Военният министър на САЩ , че президентът на Сирия Башар Асад не е бил цел на ракетния удар. Той обяви и че няма човешки жертви на атаката.   По информация от началника на генералните щабове на американската армия ген. Джоузеф Дънфорд САЩ Русия за началото на авиоударите, за разлика , която е известила руснаците.\r\nСирия успешно от 103 изстреляни от САЩ и съюзниците, обяви от своя страна началникът на Главното оперативно управление на Генералния щаб на руската армия генерал-полковник Сергей Рудской. , че целите, които са били набелязани, са унищожени. Изтекоха и на атаката.     Европейският съюз разглежда налагането на нови санкции на Сирия, включително включването в черния списък на още хора за разработването и използването на химическо оръжие. Иначе - генералният секретар на НАТО Йенс решението на САЩ, Великобритания и Франция за нанасяне на удари по Сирия. Британският министър-председател Тереза Мей също излезе за ударите в Сирия, според нея ударите са били успешни и законни.\r\n\"Русия по най-сериозен начин осъжда нападението над Сирия, където руски военни помагат на законното правителство в борбата с тероризма\". Това Владимир Путин.    \"Зад всичко това стоят онези, които претендират за морално лидерство в този свят, заявяват за своята изключителност\", на руското външно министерство Мария Захарова. И страните извън ЕС коментираха ударите срещу Сирия, като заеха разнообразни позиции. Впечатление направи , която се припокрива с позицията на Русия. А в Съвета за сигурност на ООН . Многократно сме изразявали категоричната си позиция против използването на химическо оръжие, това е военно престъпление. Така външният ни министър Екатерина Захариева изрази българската позиция за ракетните удари на САЩ, Франция и Великобритания в Сирия. Захариева заяви, че България разглежда военната операция като еднократен удар, еднократна операция и това трябва да остане така.\r\nСъщевременно обаче председателят на парламентарната група на \"Обединени патриоти\" , че случилото се е нарушение на международното право и поиска да бъде свикан КСНС.   Загинали са двама души, а по предварителни данни бусът е \"самокатастрофирал\". Относително стабилно е състоянието на останалите за лечение в болничните заведения на столицата ранени след катастрофата край Вакарел. Междувременно един от членовете на ръководството на \"Юнион Ивкони\" Георги Атанасов коментира, че , като опитва да задължи пътниците да си сложат коланите. Стана ясно, че жената имала шофьорска книжка от 2010 година насам и сега била с редовни документи, след като през 2016 година ѝ взели книжката за 10 месеца заради шофиране след употреба на алкохол. Часове по-късно от прокуратурата и тя поиска постоянна мярка \"задържане под стража\" на шофьорката - Цвета Таскова. \"Ако на мястото на катастрофата имаше мантинела, може би автобусът нямаше да се обърне в канавката\". Това заяви Владимир Тодоров, председател на УС на Българската асоциация на пострадали при катастрофи. \"Много хора подминаха автобусната катастрофа на магистрала \"Тракия\" вчера. Спрях веднага, жена ми се обади на 112. Слязох от колата, видях, че под автобуса има друга кола – тази, която го е ударила.\" обясни очевидецът на катастрофата край Вакарел Николай Либезчийски. Писмо на съветника на премиера на Великобритания Тереза Мей по въпросите за национална сигурност Марк Седуил, адресирано до генералния секретар на НАТО Йенс Столтенберг, сочи за липса на доказателства за участието на Русия в инцидента с отравянето на експолковника от ГРУ Сергей Скрипал и дъщеря му в Солсбъри. Това се казва в получен в ТАСС късно вечерта на 13 април коментар на посолството на Русия в Лондон, съобщава руската информационна агенция. Материалът на ТАСС обаче е в противовес на публикуваното от един от най-авторитетните британски вестници - The Times. В специален материал британският вестник е публикувал пълният текст на писмото.\r\nСъщевременно руският външен министър , че в пробите от Солсбъри било открито вещество, използвано от САЩ и Великобритания за направа на химически оръжия. Той внуши и, че пробата нарочно е манипулирана, но думите му противоречат на официалното заключение на ОЗХО. Законопроектът предоставя на руското правителство пълномощия за въвеждане на редица мерки с икономически и политически характер. Така например един от текстовете е за ограничаване на внос на стоки, произведени в САЩ като лекарства, алкохол, цигари, селскостопански стоки. Друг текст засяга одиторските услуги – забрана или ограничение и изпълнение на дейности по оказване на услуги по държавни поръчки, включително и от държавни структури на одиторски и юридически дружества, в чийто капитал пряко или косвено участват организации, намиращи се под юрисдикцията на САЩ или други държави. Третият текст касае влизането на американски граждани в Русия.", "date": "2018.04.14", "title": "Новините: Най-важното за деня, 14 април"}
{"url": "https://www.actualno.com/society/postojanna-mjarka-za-zadyrjane-na-jenata-shofirala-kolata-pri-katastrofata-kraj-vakarel-iska-prokuror-news_669638.html", "text": "  Жената, шофирала лекия автомобил, който участва при катастрофата на автомагистрала „Тракия“ е задържана за 72 часа. В понеделник ще й бъде поискана постоянна мярка за задържане. Това съобщи на брифинг наблюдаващият прокурор Мирослав Ангелов във връзка с тежкия пътен инцидент край Вакарел, който стана в петък, 13 април.  „Огледът продължи няколко часа, разпитани са 26 свидетели, бройката е възможно да е нараснала. Направени са проби за алкохол на водачите на двете превозни средства. Те са отрицателни. Взети са мерки да бъде запазен багажът на пострадалите. Иззет е огромен брой документация от фирмата, свързана с досието на автобуса. Той е нов, на около година и няколко месеца (трудов договор на водача, дежурства). Разпитан е важен свидетел пред съдия. Извършено е освидетелстване на водачите от лекия автомобил. Изготвени са съдебномедицинските експертизи на 6 аутопсии“, заяви Ангелов, цитиран от „Фокус“. По думите му са взети справки на двамата водачи. „И двамата имат провинения. Водачката на лекия автомобил има тежко провинение, свързано с употреба на алкохол отпреди около две години. Другият водач е бил с по-леки провинения. Лекият автомобил няма техническа неизправност. С оглед на това взех решение да бъде задържана за 72 часа и в понеделник ще бъде искана постоянна мярка за задържане. Повдигнато й е обвинение за причиняване на пътнотранспортно произшествие с пострадали на повече от две лица, в случая на 6 лица и пострадали“, каза още той.   Ангелов уточни, че направените тестове за наркотици също са отрицателни.   Прокурорът призова преките очевидци на инцидента да се обадят на телефон 0886 88 25 31. Важно е да разберем истината, каза той, като уточни, че това е дежурен телефон.\r\nЗадържаната жена е от Плевен. Пътникът, пътувал с 29-годишната жена по думите на прокурора би трябвало да е освободен.       „Възможно е автомобилът да е ударил предна лява гума на автобуса, така че да го завърти надясно“, обясни още Ангелов и добави, че след това автобусът неминуемо е отишъл в канавката, каквото и да е искал да направи водачът на превозното средство. Засега няма друга хипотеза за друг участник в пътнотранспортното произшествие. Очакват се експертизите. „Възможни са няколко версии в зависимост от мястото на удара“, коментира още прокурор Мирослав Ангелов.", "date": "2018.04.14", "title": "Постоянна мярка за задържане на жената шофирала колата при катастрофата край Вакарел иска прокурор "}
{"url": "https://www.actualno.com/asia/pentagonyt-zadadenite-celi-v-sirija-sa-unishtojeni-news_669642.html", "text": "  Ударите с ракети срещу Сирия от страна на САЩ, Великобритания и Франция са унищожили всички зададени цели. Това съобщи на специален брифинг за журналисти в Пентагона официалният говорител на Министерство на отбраната на страната Дейна Уайт, съобщават международните агенции.  \"Не искаме конфликт в Сирия, но не може да допуснем подобни груби нарушения на международното право“,  цитира думите на Уайт AFP. \"Ударихме успешно всяка цел. Ударите бяха оправдани легитимни и пропорционални\", каза още тя.   Генерал-лейтенант Кенет МакКензи заяви от своя страна, че три обекта, които са били \"фундаментални компоненти от химическата инфраструктура на режима\", са успешно ударени, с общо 105 ракети. Операцията е била \"прецизна, съкрушителна и ефективна\", заяви той, като добави, че .   Според официалното армейско издание на американските военноморски сили  (ВМС) Navy Times, МакКензи е уточнил в подробности кои са трите ударени  обекта от западните съюзници.\r\n1. , който се намира в непосредствена близост до Дамаск. Центърът е ударен с 57 крилати ракети \"Томахоук\" и 19 ракети \"въздух-земя\" JASSM-ER, изстреляни от бомбардировачи B-1, като е обстрелян само от сили на САЩ, твърди генералът. .       2. , който е разположен западно от Хомс. Той е бил обстрелян съвместно от САЩ, Франция и Великобритания. Изстреляни са 9 ракети \"Томахоук\", 8 британски крилати ракети Storm Shadow от изтребители \"Торнадо\" и \"Тайфун\", както и 5 френски ракети, 2 от които са еквивалента на Storm Shadow – SCALP. САЩ счита, че .\r\n3. , който се намира на около 7 километра от склада. Този обект е ударен само от френски ракети – 7 SCALP. И при този обект, и при предишния ракетите са изстреляни от изтребители \"Рафал\", защитавани от изтребители \"Мираж\". , каза Маккензи.\r\nГенерал МакКензи отбеляза още, че нито един \" \". Той каза и, че сирийската ПВО е изстреляла 40 ракети в опит да бъдат защитени обектите, както и че е възможно за по-прецизно насочване да са използвани радарните системи на руски комплекси С-400 \"Триумф\". Въпреки това, обаче, по думите на американския генерал това по никакъв начин не е попречило на западните съюзници.       \"Нашата единствена цел (в Сирия) остава Ислямска държава, а не участие в сирийската гражданска война“, е отбелязала още Дейна Уайт, уточнява ТАСС. По думите ѝ, \"тази операция не означава промяна на политиката на Съединените Щати\". Уайт отбеляза, че Русия е започнала кампания по дезинформация във връзка със събитията в Сирия, като за ден броят на интернет троловете е нараснал с 2000%.\r\n\"Руската кампания за дезинформация вече започна. За последните 24 часа увеличението на руските тролове е 2000%\", е заявила тя, според руската агенция.\r\nПрипомняме, че по-рано бяха цитирани твърдения на Русия за прихванати 70 от 103 изстреляни ракети, като всичко това било сторено от ПВО на Сирия, без руска намеса. Били използвани руски ракетни комплекси \"Бук\", \"Оса\" и \"Квадрат\".", "date": "2018.04.14", "title": "Пентагонът: Зададените цели в Сирия са унищожени"}
{"url": "https://www.actualno.com/asia/bashar-asad-e-zajavil-che-e-po-reshen-ot-vsjakoga-da-se-bori-s-terorizma-v-sirija-news_669636.html", "text": "  В телефонен разговор с иранския президент Хасан Рохани, сирийският президент Башар Асад е заявил, че е по-твърдо решен от всякога да се бори с тероризма в Сирия след ракетните нападения тази нощ на САЩ, Великобритания и Франция срещу сирийски военни обекти, съобщи Франс прес.  \"Тази агресия само засилва решителността на Сирия да продължи да се бори и да смаже тероризма във всяко кътче на територията\", заявил Асад според съобщение на сирийското президентство.   Рохани е уверил Асад, че Иран ще продължи да подкрепя Сирия и предупредил, че ракетните удари срещу Сирия ще доведат до разрушения в Близкия изток, съобщи иранската агенция Тасним.   Иранският върховен лидер аятолах Али Хаменей заяви, че атаката на САЩ, Франция и Великобритания срещу Сирия е престъпление и че с нея няма да се постигне нищо.\r\n\"Американският президент, британският премиер и френският президент са престъпници\", каза още Хаменей в реч, цитирана от иранската телевизия.       Междувременно от руското министерство на отбраната съобщиха, че сирийската противовъздушна отбрана е свалила 71 от 103 ракети, пуснати от силите на САЩ, Великобритания и Франция.\r\nОт своя страна САЩ, Великобритания и Франция съобщиха, че целите на операцията срещу Сирия са постигнати.       ", "date": "2018.04.14", "title": "Башар Асад е заявил, че е по-решен от всякога да се бори с тероризма в Сирия"}
{"url": "https://www.actualno.com/balkani/rojters-predsrochnite-parlamentarni-izbori-v-slovenija-shte-sa-na-3-uni-news_669628.html", "text": "  Президентът на Словения Борут Прахо обяви, че в страната ще се проведат предсрочни парламентарни избори, месец, след като лявоцентристкия министър-председател Мира Церар подаде оставка, съобщава агенция Ройтерс.  „Разпускам парламента и определям трети юни, като дата за предсрочни парламентарни избори“, заяви Прахо по време на пресконференция. Близо 1,7 млн.души имат право на глас в Словения. Те ще имат възможност да избират между 20 политически партии, които да влязат в 90-местния парламент“, уточнява „Фокус“.      ", "date": "2018.04.14", "title": "Ройтерс: Предсрочните парламентарни избори в Словения ще са на 3 юни"}
{"url": "https://www.actualno.com/asia/erdogan-e-potvyrdil-pred-mej-che-ankara-osyjda-izpolzvaneto-na-himicheski-oryjija-news_669630.html", "text": "  Важно е да не се ескалира напрежението в ситуацията около Сирия. Това е подчертал турският президент Реджеб Ердоган в телефонен разговор с британския министър-председател Тереза Мей.  Политическото решение е единственият път за постигане на траен мир и сигурност за народа на Сирия, е заявил още Ердоган, като е добавил, че употребата както на конвенционални, така и на химически оръжия трябва да бъде спряна. Турският лидер, според БНР, отново е потвърдил позицията, че . Тереза Мей от своя страна е информирала Ердоган за военната операция срещу арабската държава.   Междувременно министър-председателят на Турция Бинали Йълдъръм заяви, че Турция разглежда бомбардировката като „положителна стъпка“, но е необходимо да се направи много повече за постигане на траен мир.   Вицепремиерът и говорител на турския кабинет Бекир Боздаг заяви, че разположената в Турция военновъздушна база Инджирлик не е била използвана за въздушния удар. Той също така потвърди информацията, че Анкара е била предварително уведомена за него.\r\nОт своя страна пресслужбата на НАТО съобщи, че посланиците от Алианса се събират на извънредно заседание в Брюксел днес следобед. САЩ, Великобритания и Франция ще съобщят на съюзниците си подробности за обстановката в Сирия. Предвижда се след срещата генералният секретар на НАТО Йенс Столтенберг да направи изявление.       По-рано днес ЕС призовава всички държави, особено Русия и Иран, да използват влиянието си за предотвратяване на нова употреба на химическо оръжие, най-вече от сирийския режим. Това се посочва в изявление на върховния представител на ЕС по външната политика и сигурността Федерика Могерини. От името на ЕС тя призовава всички страни в конфликта, особено поддръжниците на режима в Дамаск и неговите съюзници, да въведат незабавно прекратяване на огъня и да осигурят достъп на лекари и коридори за медицинска евакуация.", "date": "2018.04.14", "title": "Ердоган e потвърдил пред Мей, че Анкара осъжда използването на химически оръжия"}
{"url": "https://www.actualno.com/africa/trymp-okachestvi-udaryt-po-sirija-kato-perfekten-s-postignati-celi-news_669635.html", "text": "  Тръмп съобщи за постигане на поставените цели при удара в Сирия, извършен съвместно с Франция и Великобритания на страницата си в Twitter.  „Ударът през изминалата нощ бе перфектен“, пише Тръмп, цитиран от Ройтерс. „Благодаря на Франция и Обединеното Кралство за мъдростта и мощта на въоръжените им сили. По-добри резултати не би могло да има. Мисията е изпълнена!“, цитира думите на американския президент и ТАСС. По-нататък Тръмп за пореден път съобщава за увеличение на мощта на американските въоръжени сили, благодарение на увеличението на военните разходи, планирани от администрацията.   „Аз съм толкова горд от нашите прекрасни въоръжени сили, които скоро, след като бъдат разходвани одобрените милиарди долари ще станат най-добрите. Нищо и никой няма да може да се сравнява с тях“.   ", "date": "2018.04.14", "title": "Тръмп окачестви ударът по Сирия като „перфектен“, с постигнати цели"}
{"url": "https://www.actualno.com/society/anton-stankov-sofijskijat-zatvor-trjabva-da-byde-izvaden-ot-centyra-na-stolicata-news_669625.html", "text": "  Държавата трябва да реши дали ще допусне публично-частно партньорство при строеж на нови затвори. Това заяви за радио „Фокус“ Антон Станков, министър на правосъдието в правителството на Симеон   Сакскобурготски.  Той допълни, че системата не е гнила, но трябва да се реновира. По думите на Станков, няколко са въпросите, на които трябва да отговори държавата, сред които и извеждането на Софийския затвор от центъра на столицата. „Трябва например Софийският затвор да бъде изваден от центъра на София. Крачка, която струва минимум 20 млн. лева прогнозни цени от времето, когато аз съм бил министър. Държавата трябва да реши дали ще допусне публично-частно партньорство при строеж на нови затвори, дали ще допусне т.нар. условно „частни затвори“, т.е. Мениджмънт на затворите и управление извън държавното такова. Държавата трябва да реши ще финансира ли техниката за охрана. В момента два аспекта са много важни. Единият е т.нар. „гривни“, които са допустими и вътре в местата за лишаване от свобода, а не само при мерки за неотклонение. Тези гривни позволяват всеки един задържан лишен от свобода да бъде локализиран в позицията си. Другият аспект са мобилните връзки. Решаването на въпроса с GSM-  комуникацията е много остър, много важен“, каза той, като допълни, че използването им вътре поощрява престъпността в самите затвори. По думите му, в момента затворите възпроизвеждат престъпност. „Те възпроизвеждат и не са местата, от които лишените от свобода после излизат и не се връщат. По-скоро обратното“, добави той.   Антон Станков смята, че бягството на затворници от Софийския и Пловдивския затвори повдигат като цяло въпроси към системата за сигурност и към цялата наказателна политика. „Внасянето на оръжие в Софийския затвор е възможно единствено чрез съдействие на вътрешно лице“, категоричен бе той. Бившият правосъден министър смята също така, че не трябва да има политически оставки, заради бягството на затворници.   Ден по-рано бе съобщено, че комисията, изясняваща фактите около „бегълците“ в София е предложила да бъде потърсена дисциплинарна отговорност на 14 служители от Софийския затвор.", "date": "2018.04.14", "title": "Антон Станков: Софийският затвор трябва да бъде изваден от центъра на столицата"}
{"url": "https://www.actualno.com/curious/dneven-horoskop-za-15-april-news_669644.html", "text": "     През този ден най-добре заемете изчаквателна позиция. Времето ще ви даде възможност да прецените добре какво наистина бихте могли да приемете и какво не, но сега не е моментът за инициативи.    Днес не се колебайте да изкажете мнението си. Ако се затворите в себе си рискувате откровеността в едни, важни за вас отношения. Направете усилие да бъдете себе си, независимо какви точно сте в момента.     Днес заложете на гъвкавостта. Преди да сте се сблъскали с последиците от всичките си действия, може да сте спокойни, но се опитайте да си представите всички възможни сценарии.  През този ден е важно да не се инатите като малко дете. Това е напълно нормално и колкото по-спокойно се отнесете към ограничението, толкова по-бързо и леко ще го преодолеете.     Не бързайте да правите крайни изводи и прибързани изказвания. Оставете нещата такива, каквито са.  Пазете се от крайни емоции и не пришпорвайте събитията. Неделя е за почивка. Включително и психическа. Опитайте се да се абстрахирате от всички тревоги и терзания. Медитацията може да ви помогне.    Днес ще получите мечтаното спокойствие. Осъзнаването на ценността на специалната ви връзка ще е най-големият подарък, който сте направили за себе си. Подарете си още взаимност.   Денят може да предложи на съзнанието ви нова сфера за покоряване. Похвално е, че имате желание да се захванете, но първо помислете как точно ще го впишете във всекидневието си, което и без това е натоварено.    Бъдете себе си - така сте най-красиви. Особено когато сте с приятели. Те ви обичат такива, каквито сте, така че не се притеснявайте и бъдете себе си. Очаква ви страхотен ден! Тази неделя не отлагайте среща с приятел, само защото ви е страх да видите колко сте се променили. Хубаво е да си „сверите“ часовника и да приемете, че сте станали такива, каквито сте.    Не се изкушавайте да имате всичко, което искате. Така много бързо ще ви стане скучно. Хубаво е да имате няколко неизпълнени цели. Тази неделя няма да ви изненада с нищо особено ако вие не решите да се изненадате себе си.  Опитайте всичко, за което усещате, че имате възможност да правите. За секунда не си помисляйте, че няма да успеете.", "date": "2018.04.14", "title": "Дневен хороскоп за 15 април"}
{"url": "https://www.actualno.com/crime/myj-be-pregazen-ot-vlak-news_669645.html", "text": "  Мъж бе прегазен от влак, движещ се по жп линията Асеновград – Пловдив. Сигналът за злополуката е подаден днес към 16:30 ч. Загиналият на място е с неустановена самоличност засега. Инцидентът се е случил при жп линиите под надлез Родопи.  По първоначални данни от Полицията, става въпрос за самоубийство. Към момента движението на влака е спряно. Органите на реда извършват оглед, като се изчакват служители и на криминална полиция.   Засега няма точна информация кога движението на влаковете между Асеновград и Пловдив ще бъде възобновено. Очаквайте подробности по случая.   ", "date": "2018.04.14", "title": "Мъж бе прегазен от влак"}
{"url": "https://www.actualno.com/europe/rusija-e-gotova-sys-zakonoproekt-za-otvetni-merki-sreshtu-sasht-news_669571.html", "text": "  Русия е готова със законопроект за ответни мерки срещу САЩ, съобщава ТАСС, като се позовава на говорителя на Държавната Дума Вячеслав Володин. Законопроектът се очаква да бъде обсъден на 16 април.  Както е известно, на 6 април САЩ разшириха списъка със санкции срещу Русия. Новите санкции засегнаха 7 от най-големите руски бизнесмени, включително собственикът на \"Русал\" Олег Дерипаска и изпълнителния директор на \"Газпром\" Алексей Милер, 17 висши държавни служители, а също така и 12 частни компании, начело с \"Русал\" и две държавни структури.   Руският законопроект носи името \"Относно мерките за противодействие срещу враждебните действия на САЩ и (или) други чужди агенции\".   Законопроектът предоставя на руското правителство пълномощия за въвеждане на редица мерки с икономически и политически характер. Така например . Друг текст засяга одиторските услуги – забрана или ограничение и изпълнение на дейности по оказване на услуги по държавни поръчки, включително и от държавни структури на одиторски и юридически дружества, в чийто капитал пряко или косвено участват организации, намиращи се под юрисдикцията на САЩ или други държави. Третият текст касае . Както става ясно от текстовете, . Освен това се предвижда и .\r\nЗабранява се и допускане на технологично оборудване и програмно осигуряване от САЩ и от други страни.       Предвижда се и временно прекъсване или прекратяване на международното сътрудничество на руски юридически лица т.е. компании със САЩ или организации, които се намират под юрисдикцията на САЩ - в атомния сектор, самолетостроенето и ракетната индустрия. Предлага се също така увеличение на таксите за  обслужването на самолети от САЩ и други държави.", "date": "2018.04.14", "title": "Русия е готова със законопроект за ответни мерки срещу САЩ"}
{"url": "https://www.actualno.com/politics/dbg-reshi-da-napusne-reformatorskija-blok-i-shte-tyrsi-druga-koalicija-news_669643.html", "text": "  Националният съвет на \"Движение България на гражданите\" взе решение партията да напусне коалицията Реформаторски блок.  Няма да бъдем повече част от Реформаторите, защото част от партиите не заявиха категорично, че желаят да бъдат опозиция и на действия на прокорупционното управление на ГЕРБ и \"Обединени патриоти\", заяви председателят на ДБГ Димитър Делчев.   Ще водим разговори с политически партии, които също смятат, че този феодален модел на управление на държавата и общините трябва да бъде спрян. ДБГ, обаче, внимава да не влезе в тактическа коалиция, защото нашата цел е да работим за по-широко обединение на демократично мислещите хора, не на партийни елити, каза още Делчев. Трябва да направим нещо трето - по-добро от ГЕРБ и БСП, което да им бъде техен контрапункт, допълни той.   Според думите му бъдещото обединение трябва да си постави за задача подреждането на държавата така, че качеството на живот да е съизмеримо със Западна Европа, за да останат младите хора в България.\r\nИма категорично отстъпление от нашите евроатлантически позиции от страна  на управляващото мнозинство, което продължава да се снишава по важните  теми в международен план, каза Найден Зеленогорски,  заместник-председател на ДБГ. Половинчато беше становището по случая  Скрипал, в момента за кризата в Сирия също няма ясна позиция, а председателят на парламентарната група на един от управляващите коалиционни партньори казва, че нашият път е Евразия. Трябва да  бъдем част от позицията на ЕС и НАТО, защото тук говорим за доверие и  отговорност, добави той.       Дошло  е времето да спрем да си говорим за партийни лидерски решения, а за решения на реалните проблеми. Не е интересно дали помежду си се харесваме, а дали можем съвместно да решим проблемите на хората като ниските доходи, безработица, липса на кадри, образованието, корупцията, сигурността, добави Даниела Везиева, заместник-председател на ДБГ.\r\nНационалният съвет на ДБГ възложи на ръководството да проведе поредица от срещи с политически партии, професионални съюзи, организации и в координация с гражданското общество да набележи най-неотложните проблеми за решаване, както и да изготви политическа програма с мерки за решаването им. Беше приета и харта на принципи и ценности, които да бъдат отправна точка при осъществяването на партньорства.", "date": "2018.04.14", "title": "ДБГ реши да напусне Реформаторския блок и ще търси друга коалиция"}
{"url": "https://www.actualno.com/politics/volen-siderov-zashtiti-tezata-na-rusija-za-agresija-sreshtu-sirija-i-poiska-ksns-po-vyprosa-news_669647.html", "text": "  Нарушено ли е международното право при ударите срещу Сирия? Това е основният въпрос по отношение на случващо се  през последното денонощие, коментира председателят на \"Атака\" и на парламентарната група на \"Обединени патриоти\" Волен Сидеров. Той направи това пред партийната телевизия \"Алфа\".  Сидеров смята, че никъде не е повдигнат въпроса за международното право, включително и устава на ООН към тези удари и посочва, че генералният секретар на ООН Антонио Гутериш косвен казал, че атаката е извършена в нарушение на устава на ООН. Няма доказана с международна експертиза химическа атака в град Дума, а ракетният удар се оправдава точно с химическа атака, казва националистът. Той попита и щяло ли да има среща на върха на ЕС, която да обсъди вероятното нарушение от страна на САЩ, Великобритания и Франция.   \"В случая вече само Франция е член на ЕС, но все пак имаме член на ЕС, който е участвал в бомбено нападение над суверенна държава. Ако международното право не е спазено в този случай, то такива нападения се наричат агресия. Тогава световното обществено мнение трябва да изрази отношение дали това е агресия и ако да,  то тогава какво става? Всяка държава, която реши, че може да наказва друга държава и е по-силна от нея, може да изпраща ракети ли? Така излиза\", допълни председателят на \"Атака\". Той се надява президентът Радев да свика КСНС, за да се обсъди точно този въпрос. В Съвета да бъдат поканени и най-добрите специалисти по международно право, съветва Сидеров.   \"Това, че си голяма страна със силна икономика и мощ не означава, че може да изпращаш ракети, където решиш\", категоричен е Сидеров.\r\nЛидерът на \"Атака\" смята и, че има достатъчно данни, сочещи, че случилото се в Дума било инсценировка. Като аргумент той даде войната в Ирак, а не конкретни данни от Сирия. \"Там също беше посочена причината за нападението -  притежаването на химическо оръжие за масово унищожение. После се оказа, че такова няма и от Вашингтон чухме само \"сори\". Само, че това \"сори\" струваше стотици хиляди животи. Не е добре, ако това се повтори в Сирия. На ход са държавниците, които трябва да определят дали тези удари имат правно основание или са агресия”, заключи Сидеров.       ", "date": "2018.04.14", "title": "Волен Сидеров защити тезата на Русия за агресия срещу Сирия и поиска КСНС по въпроса"}
{"url": "https://www.actualno.com/crime/pytnicheski-bus-katastrofira-na-am-trakija-pak-ima-jertvi-news_669648.html", "text": "  Нов тежък пътен инцидент стана на автомагистрала „Тракия”. На 297 км на автомагистралата в посока София пътнически бус е излязъл от платното и е самокатастрофирал, съобщи bTV.  На място са загинали двама мъже. Най-малко осем души са ранени и се превозват към близките болници. Изпратени са линейки от Карнобат и Бургас.   В спешното отделение на ямболската болница са приети най-тежките случаи. Повечето са с черепно-мозъчни травми.   По непотвърдена информация в буса са пътували работници, които са се прибирали от Бургас към село Хаджидимитрово до Ямбол.\r\nОт Агенция \"Пътна инфраструктура\" уточниха, че инцидентът е станал в района на село Воденичане. Движението се осъществява само в изпреварващата лента.       Само преди ден на магистралата при Вакарел тежка катастрофа отне живота на шестима, а 22 души бяха ранени. Днес е Ден на национален траур заради тежкия инцидент ден по-рано.", "date": "2018.04.14", "title": "Пътнически бус катастрофира на АМ \"Тракия\", пак има жертви"}
{"url": "https://www.actualno.com/asia/kitaj-vidja-zapadnata-ataka-v-sirija-kato-narushenie-na-mejdunarodnoto-pravo-news_669649.html", "text": "  Китайското външно министерство беше категорично, че разрешаването на кризата в Сирия може да стане само на основата на политически консенсус, предаде Reuters. Китай поиска и \"пълно, справедливо и обективно\" разследване на атаката в град Дума.  Говорител на китайското външно министерство уточни, че Пекин \"систематично\" се е противопоставял и се противопоставя на използването на сила що се отнася до полето на международните отношения и че всяка военна операция, която пренебрегва Съвета за сигурност на ООН, нарушава принципите и етичните норми на международното право.   Припомняме, че според САЩ – със 105 ракети, но , че от изстреляни 103 ракети, 71 са свалени.   ", "date": "2018.04.14", "title": "Китай видя западната атака в Сирия като нарушение на международното право"}
{"url": "https://www.actualno.com/society/sedmichna-prognoza-za-vremeto-za-16-22-april-news_669598.html", "text": "  В времето ще бъде с разкъсана облачност, валежи са слабо вероятни, а дневните температури ще бъдат около 22-24 градуса.  Във ще вали в повечето райони от страната, на места ще има и гръмотевици. Валежите ще бъдат предимно в Западна и Северна България. Дневните температури ще бъдат в широки граници – от 11 градуса по Черноморието до 22 градуса в Русе, за София около 19 градуса, съобщи БГНЕС по информация на НИМХ.   В валежите ще спрат, а температурите ще останат без съществена промяна – отново около 19-22 градуса, по-хладно по Черноморието – около 15 градуса.   В – 19 април, отново се очаква да превали и прегърми, максималните температури ще бъдат между 17 и 20 градуса.\r\nВ отново ще бъде предимно слънчево, с температури около 18-21 градуса.       В ще бъде слънчево, ще се затопли още и температурите ще достигат 22-24 градуса. Валежи не се очакват.", "date": "2018.04.14", "title": "Седмична прогноза за времето за 16-22 април"}
{"url": "https://www.actualno.com/asia/poredno-seriozno-razminavane-mejdu-rusija-i-sasht-v-syveta-za-sigurnost-na-oon-news_669651.html", "text": "  ООН не може да предостави независими потвърждения, че при ударът в Сирия в събота не са загинали хора. Това заяви на извънредното заседание на Съвета за сигурност (СС) на ООН свикано по искане на Русия заради ударите на САЩ, Великобритания и Франция срещу Сирия, генералният секретар на ООН Антонио Гутериш.  \" \", каза Гутериш, цитиран от международни агенции. Той подчерта, че инспекторите от Организацията за забрана на химическите оръжия (ОЗХО) се намират в Сирия и са готови да влязат в сирийския град Дума, където, според твърденията, защитавани от Запада, е използвано химическо оръжие.   В същото време, много вероятно е Съветът за сигурност на ООН да се размине отново с единната позиция за Сирия. Вече има данни за сериозно разминаване между представителите на Русия и САЩ и постигането на единство едва ли ще е налице в края на заседанието.    . Това заяви постоянният представител на САЩ в ООН Ники Хейли по време на заседанието. По думите ѝ, .\r\nВеликобритания е готова да работи за мирно уреждане на конфликта за Сирия под егидата на ООН. Това заяви пред журналисти представителят на страната Карън Пиърс преди заседанието на Съвета за сигурност на ООН. \"Нанесените удари (по Сирия) са ясно послание, че САЩ няма да позволят на Асад да продължи да използва химическо оръжие. ...Аз говорих днес сутринта с президента Тръмп и той каза, че ако сирийският режим отново използва отровен газ, Съединените Щати са готови да действат\", цитират думите ѝ международните агенции.        . \"Вече свикнахме, че при осъществяване на съмнителните си геополитически амбиции, страните-агресори да обвиняват съзнателно режима на сирийския президент Башар Асад за всички грехове. Напоследък се появи мода за прехвърляне на отговорността върху Русия\", каза той.\r\nПо думите му, всичко става \"по отработена схема - провокация, лъжливи обвинения, фалшива присъда, наказание\". Небензя коментира още, че \"САЩ и съюзниците продължават да демонстрират въпиещо пренебрежение към международното право, въпреки че като постоянни членове на Съвета за сигурност са длъжни да спазват твърдо Устава на ООН\".  В допълнение Небензя заяви, че САЩ, Великобритания и Франция са могли в разстояние на 24 часа да прекратят конфликта в Сирия.\r\nМеждувременно по-рано бе съобщено, че Германия и Франция смятат да инициират нов формат с привличане на влиятелни страни за търсене на политическо решение за конфликта в Сирия. Това е коментирал германският външен министър Хайко Маас. Според ТАСС той е казал, че преговори между САЩ, Франция, Великобритания и Германия за Сирия ще се състоят на 15 април в Лондон.       В началото на заседанието Русия внесе в Съвета за сигурност на ООН проект за резолюция, осъждаща нанесените тази нощ от Съединените щати, Великобритания и Франция удари по Сирия, предаде Франс прес. Текстът, с който агенцията се е запознала, изразява \"голямо безпокойство\" от \"агресията\" на западните сили срещу суверенна държава, която нарушава \"международното право и Устава на ООН\". Проектът беше разпространен малко преди Съветът за сигурност да се събере извънредно – в 18:00 часа българско време по искане на Русия.\r\nРуският постоянен представител в ООН Василий Небензя поиска гласуването по текста да се състои в края на заседанието. На практика обаче няма шансове резолюцията да бъде приета. Трите западни сили, нанесли ударите по Сирия, имат право на вето в Съвета за сигурност, а така или иначе е малко вероятно проектът да събере подкрепа от девет гласа, при каквато ще се наложи САЩ, Франция и Великобритания да го блокират.  ", "date": "2018.04.14", "title": "Поредно сериозно разминаване между Русия и САЩ в Съвета за сигурност на ООН*"}
{"url": "https://www.actualno.com/europe/lavrov-v-probata-ot-solsbyri-ima-veshtestvo-ot-zapadno-himichesko-oryjie-news_669653.html", "text": "  Независима експертиза на използваното вещество при атентата срещу Сергей Скрипал и дъщеря му Юлия в Солсбъри показвала, че в него имало следи от химическо оръжие, което било на въоръжение в САЩ, Великобритания и страни от НАТО. Това заяви руският външен министър Сергей Лавров, цитиран от ТАСС.  По думите му, експертизата била швейцарска и е направена от Швейцарския център по радиологични и химическо-бактериологични изследвания в град Шпиц. Тя е на база образци, изпратени им от ОЗХО и е завършена още на 27 март.   Лавров казва, че експертизата показала следи от веществото BZ, което било съставна част на химически оръжия втора категория съгласно Конвенцията за забраната на химически оръжия на ООН. BZ е неврно-паралитично вещество, което временно \"нокаутира\" човек, а токсичният ефект настъпва в разстояние на между 30 и 60 минути след прием. \"Рецептата\" за BZ била използвана за създаване на оръжия в САЩ, Великобритания и \"други страни от НАТО\", добави руският външен министър.   Лавров обаче посочи и, че в пробите имало вещество на отровен агент А-234 – агент, който Великобритания нарича „Новичок”, като агентът бил в първично състояние и в значителна концентрация. Освен това имало и отпадни продукти. Това вещество във висока концентрация водело до смъртносен изход и затова било подозрително, че предвид високата си волатилност т.е. бързия си разпад било в такава концентрация в пробата, която била взета, по мнението на Лавров, две седмици след покушението срещу Сергей Скрипал и дъщеря му.\r\nПрипомняме, че използваното вещество при атаката срещу Скрипал е \"изключително чисто\" т.е. няма никакви примеси.    ", "date": "2018.04.14", "title": "Лавров: В пробата от Солсбъри има вещество от западно химическо оръжие"}
{"url": "https://www.actualno.com/europe/merkel-germanija-podkrepja-udarite-sreshtu-sirijskija-rejim-news_669621.html", "text": "  Германският канцлер Ангела Меркел, цитирана от ДПА, а също и от другите международни агенции,  заяви, че нейното правителство подкрепя ударите срещу сирийския режим и \"необходимата и уместна военна интервенция\" след предполагаемото нападение с химическо оръжие преди седмица в Дума.  \"Подкрепяме факта, че нашите американски, британски и френски съюзници поеха своите отговорности. Военната интервенция беше необходима и уместна. Международната общност осъди употребата на химически оръжия и предупреди сирийското правителство да не извършва повече нарушения\", заяви в декларация Меркел.   Преди два дни тя обяви, че Германия няма да участва във военни действия срещу Сирия, припомня AFP.   ", "date": "2018.04.14", "title": "Меркел: Германия подкрепя ударите срещу сирийския режим"}
{"url": "https://www.actualno.com/society/spasitel-ot-ada-na-am-trakija-mnogo-hora-podminaha-katastrofata-news_669594.html", "text": "  \"Много хора подминаха автобусната катастрофа на магистрала \"Тракия\" вчера. Спрях веднага, жена ми се обади на 112. Слязох от колата, видях, че под автобуса има друга кола – тази, която го е ударила.\" обясни очевидецът на катастрофата край Вакарел Николай Либезчийски, един от първите втурнали се да спасяват ранени при инцидента. Той е пътувал в кола непосредствено след автобуса и всъщност е човекът, реагирал изключително остро срещу репортера на bTV при на инцидента буквално минути след като той се случи.  \"Имаше хора, починали на място, бяха изпаднали от автобуса вдясно. Двигателите работеха, имаше теч на гориво. Счупихме предния прозорец, за да излизат хората. Намерихме шофьора, който също беше излязъл навън. Върна се да загаси двигателите, за да не стане пожар\", разказа той.   \"Спрях веднага, жена ми се обади на 112. Слязох от колата, видях, че под автобуса има друга кола – тази, която го е ударила\", обясни очевидецът.   \"Имаше хора, починали на място, бяха изпаднали от автобуса вдясно. Двигателите работеха, имаше теч на гориво. Счупихме предния прозорец, за да излизат хората. Намерихме шофьора, който също беше излязъл навън. Върна се да загаси двигателите, за да не стане пожар\",допълни още той.\r\nПо думите му е имало паника сред пътниците. \"Лошото е, че малко коли спират, много хора подминаха ситуацията. Малко се отзоваха, за да дадат първа помощ. Подмина ни дори кран, който искахме да спрем и викахме, а той можеше да повдигне автобуса, отдолу имаше заклещени хора. Наложи се да излезем на магистралата и насила да спрем товарна кола, за да издърпаме колата под автобуса\", поясни Либезчийски.       Той подчерта, че службите на място са реагирали адекватно и е създадена добра организация.\r\nЖурналистът Димитър Шумналиев, който също е станал свидетел на първите минути след катастрофата, обясни, че шофьорката на леката кола, която е блъснала автобуса, е била потресена и изпаднала в шок.", "date": "2018.04.14", "title": "Спасител от ада на АМ \"Тракия\": Много хора подминаха катастрофата"}
{"url": "https://www.actualno.com/sciencelogy/vyzmojno-li-e-s-kameri-kat-da-predvidi-dali-shte-napravim-pytno-narushenie-news_669562.html", "text": "  Камерите за улавяне на нарушенията на пътя скоро ще могат да разберат какво си мислим, как се чувстваме, какво можем да направим в бъдещ момент - и всичко това само чрез сканиране на тялото ни. Изглежда невъзможно подобен анализ да бъде избегнат, няма как просто да кажете \"не си нося личната карта!\", коментира The Independent, който поднася новината.  Твърдението за бъдещите способности на камерите идва от невролога Попи Кръм, която вярва, че технологиите ще достигнат безпрецедентни нива на познания за хората, пише БГНЕС. Телата ни излъчват различни сигнали, които могат да бъдат сканирани и анализирани от съвременни компютърни системи, а те разкриват всичко - от нашето настоящо настроение до нашето общо здраве.   Подобно на вече наличните приспособления за носене, бъдещите устройства могат да бъдат поставяни на обществени места, за да събират ценните биологични данни. Тъй като те ще са част от нашата среда, няма да бъде възможно да ги избегнем, ще има нужда от нови законови регулации, предупреждава Кръм.   Изявлението беше направено на презентация на Dolby Labs - американска компания, специализирана в изработката на аудио системи. Попи Кръм е учен, посветил последните няколко години в изучаване на човешките емоции. Тя направи презентация на тема \"Технология, която разкрива страх и други емоции\" на конференцията TED (Technology, Entertainment and Design), през тази година във Ванкувър. Там изследователката използва термовизионни камери за \"четене на мисли\", шапки за електроенцефалограма, пулсомери и сензори за реакции на кожата. Благодарение на тях публиката можеше да наблюдава как телата на доброволци и техните умове отговарят на това, което гледат на екрана пред тях.\r\nГоворейки по време на конференцията на TED, според BBC тя казва: \"Ние обичаме да вярваме, че можем да имате когнитивен контрол над това, което някой друг знае, вижда, разбира, за нашите собствени вътрешни състояния - нашите емоции, несигурност, изпитания и премеждия. Но технологиите вече могат да разграничат истинската усмивка от фалшивата.\"       \"Динамиката на нашия температурен отпечатък, показва колко упорито работи мозъкът ни, колко ангажирани и развълнувани, може би сме от разговорът който водим и дори, как реагираме на образа на огън, и когато той е истински\", подчертава ученият.\r\nСлед като данните, които споделяме на практика неволно при посещение на сайтове в интернет, се превърнаха в проблем, особено след  скандала с несигурността на Facebook, вече трябва да се подготвим за бъдеще, в което новите технологии биха могли да  събират данни за нас дори без съгласието ни.", "date": "2018.04.14", "title": "Възможно ли е с камери КАТ да предвиди дали ще направим пътно нарушение?"}
{"url": "https://www.actualno.com/asia/stefan-tafrov-ne-zapochva-nova-svetovna-vojna-news_669586.html", "text": "  \"Не започва нова световна война. Това, което не е ясно към момента е дали атакате през нощта ще са последните.\" Това заяви българският дипломат Стефан Тафров в интервю за bTV.  \"Дипломацията е безсилна по отношение на Сирия, защото има един между Запада и Русия\", коментира Тафров. Според него тези въздушни удари няма как да поправят бездействието на бившия американски президент Барак Обама.   \"Тогава беше моментът на Запада, в който по някакъв начин да отвърне, да изгони Башар Асад от властта и да прекрати страданията на сирийския народ\", коментира Тафров.   \"Атаката снощи е изцяло в туит политиката на Доналд Тръмп – нямаше как тази атака да не последва, след като той изпрати предупреждение в Twitter, нямаше как да не дойдат ракетите\", допълни Милен Керемедчиев.\r\nТой коментира, че по-важното е какво следва след тези удари.       \"Сирия се превърна в територия, на която други държави правят вътрешната си политика. Сирия не може да е гробището на света, където всеки изсипва бомби\", коментира водещият на „120 минути” Светослав Иванов.\r\n\"Това е една игра, която доста силно задоволява и Съединените щати и Русия\", допълни той.", "date": "2018.04.14", "title": "Стефан Тафров: Не започва нова световна война"}
{"url": "https://www.actualno.com/europe/spored-tereza-mej-udarite-v-sirija-sa-bili-uspeshni-news_669602.html", "text": "  Британският министър-председател Тереза Мей излезе с официално изявление за ударите в Сирия, нанесени от страната й, САЩ и Франция, съобщава The Guardian.  Министър-председателят на Великобритания Тереза Мей заяви, че в момента все още се уточняват резултатите от британските въздушни удари, но правителството е „убедено в успеха“.   Същевременно тя допълни, че атаките са били „правилни и законни“. „Те ще изпратят ясен сигнал до тези, които вярват, че употребата на химическо оръжие няма да има последствия“, допълни тя.   Според министър-председателя на Великобритания, военните действия ще облекчат по-нататъшното страдание а сирийския народ.\r\n„Не става дума за сяна на режима. Това е ограничен, насочен и ефективен удар с ясни граници“, заяви Мей и уточни, че той цели спирането на възможностите за проучване, развиване и употреба на химическо оръжия.       „Ударите снощи бяха значително по-мащабни от тези на САЩ отпреди година и целят по-голямо влияние върху възможностите и волята на режима да използва химическо оръжие“, допълни Мей, цитирана от агенция „Фокус“.       ", "date": "2018.04.14", "title": "Според Тереза Мей ударите в Сирия са били успешни"}
{"url": "https://www.actualno.com/asia/kakva-shte-e-reakcijata-na-es-otnosno-sirija-izglejda-novi-sankcii-news_669559.html", "text": "  Европейският съюз разглежда налагането на нови санкции на Сирия, включително включването в черния списък на още хора за разработването и използването на химическо оръжие, става ясно от проект за изявление на външните министри на блока, съобщи в. \"Джерусалем пост\". Засега в изявлението не се споменават никакви военни стъпки, както  призова Фадел Абдул Гани, ръководител на Сирийската мрежа за човешки  права.  Министрите се срещат в понеделник, 16 април, за да обсъдят Сирия на фона на перспективата за западни военни действия заради подозрение за химическа атака от страна на правителството на 7 април. Всеки удар рискува конфронтация с Русия, която допринесе за успехите на президента Башар Асад във войната.   Високопоставени представители на ЕС в аявиха, че \"доказателства ясно сочат към сирийския режим\" при разследването на атаката в град Дума.   Американският президент Доналд Тръмп предупреди за военни удари в отговор, а френският държавен глава Еманюел Макрон заяви, че има доказателство, че сирийското правителство е извършило атаката. Британският премиер Тереза Мей пък спечели подкрепа от министрите си, за да предприеме действия със Съединените щати и Франция, за да попречи на по-нататъшното използване на химическо оръжие от Сирия.\r\nЗасега Германия, Италия и Холандия заявяват, че няма да се присъединят към никакви военни действия. Останалата част от ЕС отказва да обсъди позицията си преди понеделнишките разговори на министрите.       Дипломати и длъжностни лица в Брюксел подчертаха, че проектостановището на министрите, подготвено предварително и видяно от Reuters, може да се промени през почивните дни в зависимост от развитието на ситуацията. Понастоящем то се позовава на съществуващите санкции на ЕС по отношение на Сирия, чийто черен списък включва 257 души за \"жестоки репресии\" на цивилни граждани, както и за извличане на ползи от или за подкрепа на режима.\r\n\"През юли 2017 година и през март 2018 година ЕС наложи допълнителни  ограничителни мерки върху сирийските високопоставени служители и учени  за ролята им в разработването и използването на химическо оръжие и е  готов да обмисли налагането на допълнителни мерки в бъдеще. ЕС ще продължи да обмисля по-нататъшни ограничителни мерки срещу Сирия, докато репресиите продължават\", се казва според проекта на текста.\r\nЕС също така ще повтори, че няма да плаща за възстановяването на Сирия без политически диалог между Дамаск и опозицията, критикува Русия, Иран и Турция за военната им намеса в Сирия и призовава за отчетност за престъпления, извършени във войната, включително за използването на химическо оръжие.    ", "date": "2018.04.14", "title": "Каква ще е реакцията на ЕС относно Сирия - изглежда нови санкции"}
{"url": "https://www.actualno.com/asia/putin-namekna-che-sasht-podkrepjat-teroristite-v-sirija-news_669593.html", "text": "  Русия по най-сериозен начин осъжда нападението над Сирия, където руски военни помагат на законното правителство в борбата с тероризма. Това заяви президентът на Русия Владимир Путин.  Той нарече удара на западните страни по Сирия \"акт на агресия срещу суверенна държава, която се намира на края на борбата с тероризма.\" \"Със своите действия САЩ още повече задълбочават хуманитарната катастрофа в Сирия, носят страдания на мирното население\", казва руският държавен глава.   Президентът на Русия намеква, че САЩ не се противопоставят на действията на терористите, \"които седем години измъчват сирийския народ, провокират бежанска вълна от тази страна и региона в цяло.\"   \"На 14 април САЩ, с подкрепата на своите съюзници нанесоха ракетен удар по обекти на въоръжените сили и гражданската инфраструктура на Сирийската арабска република. Без санкции на Съвета за сигурност на ООН, в нарушение на Устава на ООН, нормите и принципите на международното право, е извършен акт на агресия срещу суверенна държава, която се намира в края на борбата си с тероризма.\r\nОтново, както и преди година, когато САЩ атакуваха авиобазата \"Шайрат\" в Сирия, – този път в Дума, предградие на Дамаск. Руските военни експерти, посетили мястото на мнимия инцидент, не установиха следи от прилагането на хлор или друго отровно вещество. Нито един местен жител не потвърди факта за химическата атака.       Организацията за забрана за използване на химическо оръжие (ОЗХО) изпрати в Сирия свои специалисти за изясняването на всички обстоятелства. Но групата на западните страни пренебрегна цинично това, като предприе военна акция, без да дочака изводите от разследването.\r\nРусия по най-сериозен начин осъжда нападението над Сирия, където руски военнослужещи помагат на законното правителство в борбата с тероризма. .       Настоящата ескалация на ситуацията около Сирия оказва разрушително въздействие на цялата система на международните отношения. .\r\nРусия свиква извънредно заседание на Съвета за сигурност на ООН, на което да се обсъдят агресивните действия на САЩ и техните съюзници.\" ", "date": "2018.04.14", "title": "Путин намекна, че САЩ подкрепят терористите в Сирия"}
{"url": "https://www.actualno.com/society/rykovoditel-ot-union-ivkoni-shofiorite-stavat-za-smjah-ako-nastojavat-da-se-slagat-kolani-news_669572.html", "text": "   . Това заяви един от членовете на ръководството на \"Юнион Ивкони\" Георги Атанасов.  Ръководителят изрично се съгласи, че ако при вчерашната катастрофа край Вакарел пътниците са били с колани, жертвите са щели да са по-малко, а може би е нямало да има изобщо жертви.   Атанасов увери, че във фирмата имало „военна организация” – проверявали се даже проверяващите, които проверяват всеки курс. Това е първият инцидент с жертви в 25-годишната история на фирмата, каза той. И посочи, че през последната година компанията дала 20 млн. евро за автобуси.   Административно бяхме подготвени, но не знам чисто човешки дали някой може да бъде подготвен, заключи Атанасов пред Нова телевизия. И подчерта, че .", "date": "2018.04.14", "title": "Ръководител от \"Юнион Ивкони\": Шофьорите стават за смях, ако настояват да се слагат колани"}
{"url": "https://www.actualno.com/pazardjik/zaradi-praven-absurd-mestnata-vlast-v-panagursko-otricha-nezakonna-sech-na-emblematichno-mjasto-news_669561.html", "text": "   за десетки отрязани дървета в Панагюрски колонии от неназован природолюбител с описанието \"Великденски погром\" възмути много хора.  \"      \".\r\nЗа да изясни случая, се свърза както с кмета на селището Петко Стоев, така и с кмета на Панагюрище Никола Белишки.    \"Аз се интересувах по въпроса и установих, че . Не е приятна като действие, но не е незаконна. На изсичането на дървета винаги се гледа с критично око и е правилно. Аз съм проверил нещата, но няма нередности. Сечта е извършена от г-н Хаинов с разрешение на общината. Отсечени са стари борове, които влизат в парцела му. Той смята там да прави вила и трябва да се махнат, за да може да осъществи строежа. Говорих със собственика и той каза, че са му разрешили да отсече даже повече дървета, но той е сметнал, че не е необходимо. А тези, които е отсякъл, просто са му пречели за строителството и е бил принуден да ги премахне\", каза Стоев.\r\nПовече разяснения по въпросите с отсечените дървета и урегулацията на особеното селище Панагюрски колонии даде кметът на общината Никола Белишки. Той каза, че селището е новообразувано и няма землище. Той потвърди за разрешението да се отсекат въпросните дървета. Беше ходил на място да провери дали всичко е направено така, както трябва.\r\nКметът поясни, че що се касае до Вергил Димов – цялата улица, която е там, е назована на негово име. Имотът, в който са отсечени дърветата, не е на негови наследници, не е дворът на тази вида \"Не трябва да се кощунства с името му\", посочи Белишки. А Вергил Димов е инициаторът за създаването на колониите, където са били пращани ученици на лагери.     Трябва да направя едно пояснение преди това. Някога за изградените постройки стопаните им получават суперфикция през 1934  година за Отстъпено право на строеж (ОПС) на вила с парцели, които нямат регулирани граници. Платили са си да кажем 100 квадрата ОПС в далечната 1934 година. От там всеки започва произволно си загражда 1-2 дка имоти. И казва: \"Това е мое\". През 2004 година общината започва да парцелира, за да установи границите около всяка една вилна постройка. Собствениците на тези суперфикции обжалват този нов Подробен устройствен план (ПУП). Стига се до решение на Пазарджишкия окръжен съд да им се върнат границите от 34-та година. Сега, конкретно за този участък, в който е извършена сечта. Пред мен е и скицата, и планът на Панагюрски колонии, който вече е съобразен с даденото решение, влязъл е в сила със заповед на тогавашния кмет г-н Гергинеков от 22 февруари 2008 година. Там точно и ясно са очертани застроителните граници. Което означава, че там може да се строи. И там трябва да бъде почистено от наличната дървесина. Общината е дала ОПС в този парцел. Имало е процедура, която е проведена съвсем надлежно, има сключен договор с ползвателите през февруари месец. В момента те започват строителство и съответно, за да могат да строят, почистват тези дървета от обекта. Това е ПУП, който е влязъл в сила през 2008 година. Той е бил реализиран на база на решението на Окръжния съд в Пазарджик от 2004 година.    Той е общински и община Панагюрище е продала отстъпено право на строеж на Стайко Дойков и Росица Хаинова. Историята е много интересна, защото по скица ги има виличките, разположени на тази площ. Съвсем естествено е желанието на тези хора, защото те искат като дойдат от Пловдив, София или някъде другаде, да им е тихо, кротко, да са в гората и никой да не ги притеснява. Само, че общината има ангажимент да поддържа тези територии. И забележете, почти никой от тях не си е закупил терена. Разбирате ли за какво става въпрос? Защото, ако ние искаме да изградим качествена инфраструктура, трябва да имаме някакви постъпления. А как може да се получат те - като се реализират продажби на тези общински имоти. Само че няма никаква законова форма. Няма закон, нито подзаконов нормативен документ, с който аз да задължа някой от собствениците на вили да закупи този терен. А те реално ги заграждат. И казват: \"Ние сме го оградили само с храсти, то е лека преграда\". А ако приложим същото като на св. Константин над Пещера или Цигов чарк - вилите там бяха толкова нагъсто, че между тях няма огради. Тук ето как е - плащаш 100 квадрата отстъпено право на строеж и ползваш декар и половина площ, която е чисто общинска. На практика обаче общината не може да ги ползва, те се ползват от определени лица. Не може, защото като искаме да им разделим парцела, се позовават на решението на Окръжния съд. На скицата с червен пунктир са дадени застроителните граници. И не бива да се излиза от този контур. Където и да се сложи вила, после няма законово основание да разделим този парцел. Няма правно основание, на което да кажем: \"Оставяме 700 квадрата на един носител на ОПС, а другите 700 квадрата ще ги ги продадем\". Те затова са обжалвали ПУП-а, който общината е изработила, за да си запазят начертаните от тях граници през 34-та година. Собствениците на тези вили отдавна са излезли навън. Имаше хора из БТК, НЕК и са си ползвали позициите. Точно в тупик сме. Ние затова от три години назад действаме по различен начин. Не определяме за продажба отстъпено право на строеж, а петно от 600-700 квадрата и казваме: \"Ето, това място е за продажба!\". Като дойде желаещият, си купува цялото петно и вътре се разпорежда както иска. Имаме. Общ устройствен план имаме на общинския център, приет от Общинския съвет. В момента се изготвя и по отделните населени места. Това не може да стане с ОУП, защото той определя само зоните, а вече ПУП-овете, които са на следващ етап, определят регулационните граници. И пак ще влезем в съдебна битка с тези хора, защото ако доскоро са били по един или двама наследници, сега вече те имат синове и дъщери, а даже и внуци. И колкото е по-голям имотът, толкова по-добре за тях, защото те вътре може да искат да застрояват. Единственото, което законът позволява в такъв обособен парцел, е, че ако вътре има законно построена сграда, тогава собственикът може без търг и конкурс да закупи терена на цена, определена от лицензиран оценител. Но никой от тях не иска да го купи. При декар и половина площ на средна цена 50 лв./кв. метър нали се сещате кой ще поиска да я купи при положение, ?! Нито общината може да се намеси, нито е негова по закон, но той я стопанисва без да плаща. Да. Затова става така. Още повече, че там, където парцелът е малък, няма инвеститорски интерес. Не е лесно и трябва да се помисли, тъй като това е проблем не само за Община Панагюрище. И особено там, където става апетитно. Защото, както казах, през 34-та година получават тези суперфикции, през 63-та година започва разработването на рудник \"Медет\". До 87-ма година, когато \"Медет\" спира да работи, няма абсолютно никакъв интерес. Тези вили бяха западнали, смачкани. След като спря мината и стана тихо, привлекателно и спокойно, интересът се появи. Но пък не може тези зони за рекреация да бъдат само на един или двама души, защото някога си имал възможност да бъдеш близко до върховете, могъл си да заградиш два декара място и да не го платиш.  Ние точно под тях оправяме улици, улично осветление. Мен много ме съмнява, че там изобщо плащат данъци. Мисля, че плащат само такса смет. Защото по Закона за общинската собственост сграда с под 1680 лева данъчна оценка на имота е освободена. Постъпленията са никакви. Дълбоко се съмнявам, защото тези хора ще се позоват на решението на Пазарджишкия окръжен съд. А мисля, че процедурата е стигнала до ВАС и спрямо който и да се направи регулация, ще се позове на тези решения и ще ги обжалва. По същество с тези дървета няма проблем. Те са премахнати с разрешение. Проблемът специално при тези хора с имоти от декар-два е, че когато дървесината им пречи, е моя,  а става тяхна, когато някой на тях започне да им пречи.", "date": "2018.04.14", "title": "Заради правен абсурд местната власт в Панагюрско отрича незаконна сеч на емблематично място"}
{"url": "https://www.actualno.com/europe/generalnijat-shtab-na-ruskata-armija-sirijskata-pvo-e-prihvanala-71-ot-izstreljani-103-raketi-news_669603.html", "text": "  Сирия успешно е прихванала 71 крилати ракети от 103 изстреляни от САЩ и съюзниците. Това съобщава ТАСС, цитирайки думите на началникът на Главното оперативно управление на Генералния щаб на руската армия генерал-полковник Сергей Рудской.  „Според съществуващата информация, изстреляни са общо 103 крилати ракети. Сирийските средства за противовъздушна отбрана (ПВО), основата, на които е съветско производство, успешно отрази ударите на авиационните и морски средства на движение. Прихванати са 71 крилати ракети“, каза генералът.   Той съобщи и за липсата на жертви сред мирното население и сирийската армия.   „По предварителни данни, жертви сред мирното население и военнослужещите от сирийската армия няма“, каза генералът. Той отбеляза, че сведенията се уточняват, а обществеността ще бъде осведомена.\r\nСпоред генерал-полковника обстановката в Дамаск след ударите в САЩ се оценява като спокойна.       ", "date": "2018.04.14", "title": "Генералният щаб на руската армия: Сирийската ПВО е прихванала 71 от изстреляни 103 ракети"}
{"url": "https://www.actualno.com/europe/ekspertite-ot-ozho-planirat-da-zapochnat-rabota-v-duma-news_669611.html", "text": "  Групата от експерти от Организацията за забрана на химическото оръжие (ОЗХО) планира да започне работа в град Дума в събота, както се предполагаше и по-рано. Това съобщава агенция Ройтерс.  „Ако ситуацията от гледна точка на сигурността дава възможност, експертите от ОЗХО ще пристигнат на мястото, където според твърденията на 7 април е имало атака с използване на химическо оръжие“, твърди агенцията, позовавайки се на източници.\r\nМеждувременно френският министър на отбраната Жан-Ив льо Дриан заяви, че ракетните удари (Франция, Великобритания, САЩ) са разрушили „голяма част“ от химическите оръжия на Дамаск, съобщи AFP.   “Голяма част от химическия арсенал бе унищожена по време на ударите“, каза той.\r\nМинистърът уточни, че Франция има „солидни доказателства“, че именно режима на сирийския президент Башар Асад е зад химическото нападение в град Дума миналата седмица.    „По въпроса за химическото оръжие има червена линия, която не трябва да се пресича, а ако се пресече, ще има нова намеса“, заяви Льо Дриан.", "date": "2018.04.14", "title": "Експертите от ОЗХО планират да започнат работа в Дума "}
{"url": "https://www.actualno.com/asia/stoltenberg-podkrepja-reshenieto-za-nanasjane-na-udari-po-sirija-news_669591.html", "text": "   Това се посочва в изявление, публикувано в събота от пресслужбата на алианса.  \"Това ще намали възможността на режима да извършва по-нататъшни атаки срещу населението на Сирия с помощта на химически оръжия\", се казва в документа.   Изявлението бе разпространено от името на генералния секретар на НАТО, а не цялата организация. Това потвърждава сведенията на ТАСС от по-рано, според които НАТО, като организация, не подкрепя съвместната военна операция срещу близкоизточната страна.   ", "date": "2018.04.14", "title": "Столтенберг подкрепя решението за нанасяне на удари по Сирия"}
{"url": "https://www.actualno.com/europe/rusija-vidja-v-pismo-na-syvetnik-na-mej-dokazatelstvo-che-ne-e-zamesena-v-otravjaneto-na-skripal-news_669588.html", "text": "   . Това се казва в получен в ТАСС късно вечерта на 13 април коментар на посолството на Русия в Лондон, съобщава руската информационна агенция.  Материалът на ТАСС обаче е в противовес на публикуваното от един от най-авторитетните британски вестници - The Times. В специален материал британският вестник е публикувал . В него изрично се казва, че анализа на Лабораторията за научни изследвания и технологии в областта на отбраната на Великобритания. Анализът на въпросната лаборатория гласи: \"Сергей и Юлия Скрипал са отровени със специфичен нервен агент от системата за бойни отровни вещества \"Новичок\". Това е доказано от полеви проби, взети от Сергей и Юлия и от британския полицай Ник Бейли (бел. ред. - ). Това са факти, но, разбира се, . Комбинация от достоверна информация от публични източници показва, че през 80-те години на XX век СССР разработва нов клас, четвърто поколение, нервнопаралитични агенти, известни с името \"Новичок\". Кодовото име на програмата е FOLIANT. . Руската федерация е произвеждала нервнопаралитични агенти от системата \"Новичок\" и все още е способна да го прави”.   В Седуил посочва и, че през 1993 година Русия подписва Конвенцията за химическите оръжия на ООН, но \"е възможно някои агенти от системата \"Новичок\" да са преминали полеви тестове и да са влезли на въоръжение в Русия. В декларацията на Русия към Конвенцията за химическите оръжия няма никакво споменаване на системата \"Новичок\", изрично пише Седуил. Той казва и, че Великобритания разполага с информация, че семейство Скрипал е било обект на интерес от руските служби от поне 2013 година и е категоричен, че според Великобритания \" \".    В материала на ТАСС обаче се казва, че . От руското дипломатическо представителство в Лондон отбелязват също така, че \" \".       \"Що се касае за веществото (бел. ред. - ), то сега е всеизвестно, че всяка съвременна лаборатория може да го произведе. не добавя нищо в това отношение\", се казва в цитираният коментар на руското посолство във Великобритания. Според мнението на посолството, с упоменаването на мотивите и историята Седуил само е повторил добре известни твърдения.\r\n\"По отношение на \"разузнавателната информация\", в изявлението на посолството се казва, че трябва да се помни, че Обединеното кралство има дълга история по отношение на случаите за въвеждане в заблуда на обществеността, което впоследствие се обръща в катастрофални последици\", добавят от руското ведомство.\r\nСпоред посолството на Русия, самият факт, че изпращането на писмото на Седуил до генералния секретар на НАТО Йенс Столтенберг в петък означава, че по-рано Великобритания не е предоставила на съюзниците от НАТО \"дори малък обем от информация\" и неслучайно много от тях са изразили съмнения в обосноваността за отзоваване на руски дипломати.       Press Association, позовавайки се на писмото на Седуил до Столтенберг, съобщи за възможно осъществявано следене и наблюдение на Скрипал. Посланикът на Русия в Лондон Александър Яковенко изрази   по този повод учудване и постави два въпроса – защо е било необходимо да се следи Скрипал, след като е бил освободен от Москва, и защо британските служби не са се оплакали, че някой го е следял?", "date": "2018.04.14", "title": "Русия видя в писмо на съветник на Мей доказателство, че не е замесена в отравянето на Скрипал"}
{"url": "https://www.actualno.com/society/ranenite-pri-katastrofata-kraj-vakarel-ostavat-na-lechenie-news_669596.html", "text": "  Относително стабилно е състоянието на останалите за лечение в болничните заведения на столицата ранени след катастрофата край Вакарел. Това става ясно от изявленията на пиарите на болниците.  Двама от пострадалите при катастрофа на автомагистрала „Тракия“ ще прекарат почивните дни в отделението по ортопедия и травматология, съобщава агенция „Фокус“, цитирайки пиарът на Аджибадем Сити Клиник Токуда Надежда Цекулова.   „В момента има двама души. Вчера те бяха докарани с линейките на Спешна помощ. По-късно дойдоха две жени с леки наранявания, но те бяха обработени в Спешно отделение и след това освободени за домашно лечение“, заяви Цекулова.   „Тези двама мъже, които бяха докарани в Спешна помощ претърпяха ортопедични операции на долни крайници и са настанени в отделението по Ортопедия и травматология“, уточни тя. Цекулова заяви, че в понеделник ще стане ясно кога точно ще бъдат изписани, но при всички положения пострадалите ще прекарат почивните дни в болницата.\r\nНастанените във ВМА след катастрофата на магистрала „Тракия“ три жени са в стабилно състояние и без опасност за живота, съобщава и Соня Колчакова, пиар на болницата. Приетите жени са на 24, 33 и 62 години. Промяна в състоянието им няма.       От УМБАЛ „Софиямед“ също уточняват, че шофьорът на катастрофиралия автобус е в стабилно състояние, но е под наблюдение н клиниката по гръдна хирургия.. Според пиарът Ваня Вълкова, докараната с шофьора жена е изписана след направените прегледи.\r\nБез непосредствена опасност за живота са и тримата пострадали от катастрофата, настанени и в УМБАЛСМ „Н.И.Пирогов“ Според съобщение на пресцентъра, нощта е преминала спокойно за тримата пациенти.\r\nВ стабилно състояние е и 13-годишното момче, което е настанено в Детска реанимация. Според изпълнителния директор проф. Асен Балтов, то е със спонтанно дишане и в съзнание, като днес предстои да му бъдат направени контролни изследвания. Майката на момчето е също добре и е настанена в травматологията на „Пирогов“. Другата пострадала жена, която остава в хирургията на болницата също е в стабилно състояние.       По-рано от УМБАЛ „Св.Анна“ - София АД съобщиха, че относително спокойно е преминала нощта и за шестте пациента, настанени в болницата", "date": "2018.04.14", "title": "Ранените при катастрофата край Вакарел остават на лечение"}
{"url": "https://www.actualno.com/asia/pojaviha-se-pyrvite-video-kadri-ot-atakata-sreshtu-sirija-video-news_669589.html", "text": "  В социалните мрежи се появиха първите видео снимки и видео кадри от на САЩ, Великобритания и Франция срещу Сирия.      Ударът е бил нанесен в ранните часове (между 4-5 часа българско време). Целите са били три – край градовете Дамаск, Хомс и Дума, където, според изнесените данни има бази за производство на химическо оръжие, съобщават международните агенции. Според източници от Сирия, целите при Хомс изобщо не са били засегнати.     Министерство на отбраната на Русия съобщава, че нито една от ракетите изстреляни срещу Сирия, не е била насочена и попаднала в зоните, където са разположени руски военни. Дамаск не потвърждава информацията за пораженията на деветте цели на територията на страната в резултат на ударите от въздуха, съобщава от своя страна агенция SANA, позовавайки се на сирийски източници и цитирана от ТАСС.         От своя страна министерството на отбраната на Франция публикува видео на самолетите, излитащи да осъществят ударите.           ", "date": "2018.04.14", "title": "Появиха се първите видео кадри от атаката срещу Сирия (ВИДЕО)"}
{"url": "https://www.actualno.com/crime/ekspert-ako-imashe-mantinela-moje-bi-avtobusyt-njamashe-da-se-obyrne-news_669599.html", "text": "  \"Ако на мястото на катастрофата имаше мантинела, може би автобусът нямаше да се обърне в канавката\". Това заяви Владимир Тодоров, председател на УС на Българската асоциация на пострадали при катастрофи. Той допълни, че по закон пътниците в автобуса са били длъжни да сложат колани.  \"По закон шофьорът, помощник-шофьорът или стюардът трябва да мине и да каже на всеки да си закопчае колана, но по никакъв начин не може да го принуди”, коментира пред bTV Христо Радков, председател на Българското обединение на шофьорите.   Според него законът трябва да се промени и коланът да бъде персонална отговорност, а не на шофьора.   \"Силно съм изненадан от факта, че една малка количка, удряйки автобуса отстрани, е успяла да го повдигне, това за мен е невъзможно\", каза още Радков. \r\n\"Тази кола тежи по-малко от тон, а в автобуса само пътниците са над 3 тона. Това нещо лети с 96 км/ч напред, всички сме учили динамика – няма как да го повдигне\", посочи той.       Леката кола може да е причина, за да го заклати, отбеляза Радков.\r\n\"Според шофьора автобусът е бил на две гуми и затова не е натиснал спирачката, защото две гуми нямало да задържат. Всички, които сме шофьори, знаем, че всяко колело държи само за себе си. Няма никакъв проблем да намали скоростта, но той не я е намалил. Най-вероятно се е паникьосал, завил е надясно и е влязъл в канавката\", смята Христо Радков.", "date": "2018.04.14", "title": "Експерт: Ако имаше мантинела, може би автобусът нямаше да се обърне "}
{"url": "https://www.actualno.com/tennis/grigor-dimitrov-sreshtu-italianec-ili-abonat-v-monte-karlo-news_669584.html", "text": "  Първата ракета на България Григор Димитров ще стартира на Мастърса в Монте Карло - неговият настоящ адрес, от втори кръг. Там българинът ще срещне победителят от мача Паоло Лоренци - Филип Крайнович.  Димитров, който е поставен под номер 4 за турнира, почива на старта.   Ако премине втори кръг, нашата звезда ще има шансове да повиши точковия си актив и да започне изкачването си в ранглистата към най-високата си досега позиция - номер 3. Григор допусна да изпадне до номер 5 в света след серия неубедителни мачове в няколко различни турнира - в Дубай, Индиън Уелс и Маями, като общо в тези турнири той регистрира само 1 победа в 4 мача. Той има шанс да напредне, тъй като няма кой знае колко точки за защитаване, заради недоброто си представяне на червена настилка.   Най-добрият ни тенисист може да срещен водача в схемата и актуален шампион в Монте Карло - Рафаел Надал, на полуфинале.\r\nКак са протекли срещите на Димитров в кариерата му досега срещу Лоренци и Крайнович и побеждавал ли е някой от тях в своя дом, можете да научите в .       ", "date": "2018.04.14", "title": "Григор Димитров срещу италианец или абонат в Монте Карло"}
{"url": "https://www.actualno.com/asia/reakciite-na-mejdunarodnata-obshtestvenost-kym-udarite-sreshtu-sirija-news_669582.html", "text": "   е удовлетворена от ракетния обстрел на САЩ, Великобритания и Франция, който е отговор на използването на химическо оръжие в сирийския град Дума. Това се казва в изявление на турското външно министерство.  \"Турция разглежда проведената тази сутрин от САЩ, Великобритания и Франция срещу сирийския режим като реакция в отговор на използването на химическо оръжие, в резултат на което на 7 април в Дума загинаха голям брой мирни граждани... Ние приветстваме тази операция\", се подчертава от турското МВнР, предаде БГНЕС.    също подкрепи ударите: \"Канада одобрява ударите на трите западни страни\", заяви премиерът на страната Джъстин Трюдо. В официалното си изявление той подчерта, че правителството на страната категорично осъжда използването на химически оръжия.   \"Ще продължим да работим с нашите международни партньори и да разследваме използването на химически оръжия в Сирия. Отговорните трябва да бъдат изправени пред правосъдието\", допълва Трюдо.\r\nСпоред ударите в Сирия изпращат \"важен сигнал\" към правителството в Сирия, съобщи  bTV.        категорично осъди атаките в Сирия, като подчерта, че те няма да постигнат желаната цел.\r\nВ 4.00 часа тази сутрин САЩ, Великобритания и Франция започнаха да нанасят ракетни удари по Сирия, заявявайки, че това е в отговор на използването на химическо оръжие в град Дума. Ударени са 9 обекта. По данни на Пентагона операцията е продължила около 50 минути, в нея са задействани два пъти повече ракети, отколкото при удара по военното летище Шейрат миналата година.        ", "date": "2018.04.14", "title": "Реакциите на международната общественост към ударите срещу Сирия"}
{"url": "https://www.actualno.com/crime/edin-zaginal-pri-verijna-katastrofa-na-glavnija-pyt-ruse-veliko-tyrnovo-news_669600.html", "text": "     Произшествието е станало около 10.00 часа сутринта в участъка между село Раданово и Полски Тръмбеш.\r\nПри верижната катастрофа се удрят трактор и три леки автомобила. На натоварения главен път една от колите прави маневра да изпревари бавната селскостопанска машина, но се удря в движещия се пред трактора лек автомобил и челно в насрещно идващ автомобил.      На място е загинал водачът на една от колите, потвърдиха от „Пътна полиция“ - Велико Търново.\r\nОт „Спешна помощ“ - Полски Тръмбеш поясниха, че тежко ранени при катастрофата са двама мъже, които са без опасност за живота.    Движението в района на произшествието е спряно, образувала се е колона, автомобилите изчакват на място.", "date": "2018.04.14", "title": "Един загинал при верижна катастрофа на главния път Русе - Велико Търново"}
{"url": "https://www.actualno.com/asia/evroliderite-podkrepiha-udarite-sreshtu-sirija-britanskata-opozicija-e-rezervirana-news_669617.html", "text": "  Европейските лидери подкрепиха ударите на тройката САЩ, Великобритания и Франция срещу Сирия. Това става ясно от изявленията на водещите европейски лидери. На практика те застават на позицията на трите страни нанесли удари срещу Сирия – отговор за използването на химическо оръжие от страна на Башар Асад срещу собственият му народ. В заседание на външните министри на ЕС в понеделник се очаква цялостна позиция.  Международната общност има задачата да установи и подведе под отговорност виновниците за всяко нападение с химическо оръжие, коментира председателят на Европейската комисия Жан-Клод Юнкер по повод ударът на Великобритания, САЩ и Франция срещу Сирия.   Председателят на ЕК припомня, че ударът на тройката е в отговор на използването на химическо оръжие от режима на Башар Асад.   Рано тази сутрин Франция, Великобритания и САЩ дадоха на ужасното нападение на сирийския режим срещу цивилни в Дума на 7 април, отбелязва Юнкер. ЕК вече посочи, че употребата на химическо оръжие е неприемлива, независимо от обстоятелствата и трябва да бъде осъдена възможно най-решително. Това не беше първият път, в който режимът в Сирия използва химическо оръжие срещу цивилни, но трябва да остане последният, добавя председателят на ЕК.\r\nТой отбелязва, че конфликтът в Сирия навлиза в осмата поредна година, и допълва, че съществува крайна необходимост от трайно прекратяване на огъня, спазвано от всички. По неговите думи това би проправило пътя към постигане на договорено политическо решение и траен мир, в рамките на процеса от Женева под ръководството на ООН. След понесените страдания сирийците заслужават поне това, се посочва в изявлението.    Председателят на Европейския съвет Доналд Туск също изрази подкрепа за ударите, нанесени от САЩ, Великобритания и Франция срещу Сирия, и заяви, че ЕС ще бъде заедно със съюзниците си \"на страната на справедливостта\", цитира думите на Туск, ТАСС.   Германският канцлер Ангела Меркел,  Холандският премиер Марк Рюте, външният министър на Дания Андерс Самуелсен, Чешкото външно министерство, японският премиер Шиндзо Абе, Белгия и Канада застанаха също зад действията на САЩ, Великобритания и Канада. Всички остро осъждат използването на химическо оръжие.\r\nОпозицията във Великобритания се отнесе малко по-различно към ситуацията.    Лидерът на опозиционната Лейбъристка партия Джереми Корбин, цитиран от агенция Ройтерс заяви след ракетните нападения на САЩ, Великобритания и Франция срещу Сирия, че бомбите няма да донесат мир.\r\n\"Бомбите няма да спасят човешки живот, нито ще донесат мир. Тези спорни от правна гледна точка действия крият риска от по-нататъшна ескалация - както призна самият министър на отбраната на САЩ Джеймс Матис - на един и без това ужасяващ конфликт и поради това прави (носенето на) реална отговорност за военни престъпления и използване на химическа оръжия по-малко вероятно, а не обратното. Великобритания трябва да играе лидерска роля за постигане на примирие в конфликта, а не да приема указания от Вашингтон и да излага на опасност британските военнослужещи.  Тереза Мей трябваше да поиска парламентарно одобрение, а не просто да следва Доналд Тръмп. Правителството трябва да направи всичко възможно да накара Русия и САЩ да приемат независимо разследване на ужасяващата химическа атака от миналата седмица под ръководството на ООН, за да може да бъде потърсена отговорност от виновните,\" каза Корбин.   Винс Кейбъл, лидер на Либералдемократическата партия заяви: \"Възползването от успехите на един непостоянен в поведението си американски президент не може да бъде заместител на предоставянето на мандат от Камарата на общините. Премиерът можеше и трябваше да свика извънредно заседание на парламента през седмицата и преди да действа, да потърси одобрението на депутатите\".\r\nРегионалният премиер на Шотландия и лидер на Шотландската национална партия Никола Стърджън също изрази резерви, като заяви, че, \"въздушните удари на САЩ и Великобритания не водят до уреждане на ситуацията в Сирия в миналото и не съм убедена, че и този път ще доведат до това\", се казва в цитираното от международните агенции становище.", "date": "2018.04.14", "title": "Евролидерите подкрепиха ударите срещу Сирия, британската опозиция е резервирана"}
{"url": "https://www.actualno.com/cinema/pochina-rejisioryt-milosh-forman-news_669583.html", "text": "  На 86-годишна възраст в САЩ почина режисьорът Милош Форман. Това съобщи чешката агенция CTK.  Милош Форман ще остане завинаги в паметта на мнозина с шедьоврите си \"Коса\" и \"Полет над кукувиче гнездо\".   По време на Втората световна война родителите на Форман са убити в концлагер. Завършва кинофакултет на Пражката академия на изкуствата. Работи в киното като сценарист от 1955 година, а също така участва при създаването на първите програми на пражкия театър „Латерната на магьосника“.   В Чехословакия постига успех с документалните филми „Конкурс“ (1962 г.) и „Ако не беше музиката“ (1963 г.). Снима игралните филми „Черен Петър“ (1964 г.), „Любовта на русокосата“ (1965 г.) и „Пожар, момичето ми“ (1967 г.).\r\nПрез 1967 г. заминава на специализация в САЩ, през 1968 г. е в Париж за преговори за провеждане на снимки на нов филм и остава там, заради окупацията на Чехословакия от съветската армия.       От 1971 г. се установява за постоянно в САЩ и още първият му филм печели наградата на фестивала в Кан. Филмите му „Излитане“ (1971 г.) и „ описват конфликта през призмата на войната и липсата на доверие между поколенията.\r\nПрез 1972 г. снима новелата „Десетобой“ от документалния филм за Мюнхенската олимпиада „През погледа на осемте“. .       През 1976 г. осъществява и постановка на Бродуей „Опера за три гроша“. От 1978 г. Форман преподава в кинофакултета на Колумбийския университет.\r\nФорман работи с операторите Хаскъл Уекслър и Мирослав Ондржичек, и актьорите Джак Никълсън, Луис Флечър, Трийт Уилямс, Джон Савидж, Джеймс Кагни, Хауърд Ролинс, Брат Дуриф, Том Хълси, Ф. Мъри Ейбръхам, Анет Бенинг и др.", "date": "2018.04.14", "title": "Почина режисьорът Милош Форман"}
{"url": "https://www.actualno.com/america/sasht-asad-ne-e-cel-na-raketnija-udar-news_669566.html", "text": "  Сирийският президент Башар Асад не е цел на ракетния удар на въоръжените сили на САЩ, Великобритания и Франция. Това заяви ръководителят на Пентагона и военен министър на САЩ Джеймс Матис.  Той каза това в отговор на въпрос дали западните сили са се опитали да унищожат сирийския лидер по време на бомбардировките от 14 април.   \"Целите се подбират с оглед на това да се отслаби способността на сирийската военна машина да създава химическо оръжие. Не е имало опит да се разшири списъкът на тези цели\", допълни още той.   ", "date": "2018.04.14", "title": "САЩ: Асад не е цел на ракетния удар"}
{"url": "https://www.actualno.com/cars/postroiha-pyrvija-pyt-na-bydeshteto-v-shvecija-news_669548.html", "text": "     Около 1,9 километра монорелсова електрическа линия е монтирана на обществен път извън Стокхолм и се планира да се разширява в страната и света. Превозните средства се движат по релса чрез механична ръка, която ще локализира местоположението и ще влиза в контакт с релсата. При изпреварване ръката автоматично се повдига.\r\nЛинията е свързана към електрическата мрежа. Енергийното потребление на всяко превозно средство се изчислява от системата, което позволява разходите за електричество да се начисляват на всеки потребител.      Електрифицираният път се изпитва с помощта на електрифицирани камиони, разработени като част от проекта.\r\n\"Един от най-важните въпроси на нашето време е въпросът как да се направим автомобилния транспорт без изкопаеми горива реалност \", заяви Ханс Сел, председател на консорциум eRoadArlanda, който е отговорен за проекта. \"Сега имаме решение, което ще направи това възможно, това е невероятно. Швеция е на върха на тази технология, която се надяваме да представим в други райони на страната и света\", добави той    Предимството на електрифициращите пътища е, че съществуващата инфраструктура може да намали консумацията на енергия и въглеродните емисии с минимални промени.   Швеция вече е световен лидер в чистата енергия и през 2015г. шведският министър-председател Стефан Льовен обяви, че страната му ще стане една от първите, свободни от нуждата от горива страни.\r\nПроектът, разработен от eRoadArlanda, е бил един от няколкото опита на шведската транспортна администрация да създаде електрифицирани пътища. Той е част от усилията на страната да направи транспортната инфраструктура напълно независима от течните горива. Инициаторите смятат, че само основните пътища - около 3% от общата пътна мрежа - ще трябва, бъдат променени, за да се намалят въглеродните емисии. По-кратки пътувания между тези главни пътища могат да се съкратят значително, използвайки тези возила.      ", "date": "2018.04.14", "title": "Построиха първия път на бъдещето в Швеция"}
{"url": "https://www.actualno.com/society/dnes-e-den-na-nacionalen-traur-v-pamet-na-jertvite-na-tejkata-katastrofa-na-avtomagistrala-trakija-news_669565.html", "text": "  С решение на Министерски съвет 14 април бе обявен за ден на национален траур за жертвите от тежката катастрофа на автомагистрала „Тракия“. В тяхна памет националните флагове на всички държавни институции ще бъдат свалени наполовина.  В петък, 13 април, пътнически автобус на фирма „Юнион Ивкони“ , пътуващ от Бургас за София се преобърна. При инцидента загинаха 6 души, а 23, сред които и дете бяха ранени.   Причина за инцидента е съприкосновение „между два леки автомобила и автобуса, който е карал в нормалното платно“, сочат предварителните данни. До момента е установено, че автобусът е бил в изправност.   ", "date": "2018.04.14", "title": "Днес е ден на национален траур в памет на жертвите на тежката катастрофа на автомагистрала „Тракия“"}
{"url": "https://www.actualno.com/europe/ispanija-dobavi-oshte-argumenti-za-da-ubedi-germanija-da-ekstradira-puchdemon-news_669558.html", "text": "  Испанската прокуратура изпрати нови данни в Германия по темата с екстрадицията на бившия каталунски премиер Карл Пучдемон. Те ще подкрепят искането за екстрадиране на Пучдемон, издадено след обвинения за подбуждане към бунт. Това стана ясно от изявление на министъра на правосъдието на Испания Рафаел Катала, предаде БГНЕС.  Катала говори пред репортер на испанско радио в Хага само седмица, след като съд в Шлезвиг-Холщайн отхвърли екстрадирането на Пучдемон и обвиненията към него като \"спорни\".   Аргументите на германските магистрати бяха, че тъй като действията на Пучдемон не били съпроводени с насилие, това според немското законодателство ги прави неподлежащи на наказателна отговорност.   Пучдемон беше задържан в Германия заради издадена международна заповед за арест от страна на Испания. Подобно на ситуацията в Белгия обаче, и в Германия съдът счита за наказуем държавен преврат когато е използвано насилие.", "date": "2018.04.14", "title": "Испания добави още аргументи, за да убеди Германия да екстрадира Пучдемон"}
{"url": "https://www.actualno.com/cite/ne-bilo-izpolzvano-himichesko-oryjie-ot-asad-ajde-da-spekulirame-che-hitler-ne-e-imal-koncentracionni-lageri-news_669568.html", "text": "  Това каза пред Нова телевизия Александър (Алекс) Алексиев, син на художника, издател, карикатурист и фейлетонист Райко Алексиев. Той подчерта, че има над 200 случая на използвано химическо оръжие в Сирия.  Същевременно бившият ни външен министър от Тройната коалиция Ивайло Калфин беше категоричен - България трябва да е против използването на военна сила в Сирия. Алексиев пък отвърна - като член на НАТО трябва да се солидализираме със САЩ, Великобритания и Сирия.", "date": "2018.04.14", "title": "Не било използвано химическо оръжие от Асад - айде да спекулираме, че Хитлер не е имал концентрационни лагери"}
{"url": "https://www.actualno.com/asia/sasht-ne-sa-predupredili-rusija-za-nachaloto-na-avioudarite-po-sirija-news_669569.html", "text": "  САЩ не са предупредили Русия за началото на . Това заяви председателят на Комитета на началниците на щабове на Въоръжените сили на САЩ Джоузеф Дънфорд, съобщи AFP. По думите на Дънфорд, американските военни са подбирали целите така, че да не нанасят удари по руски военни, допълни още той.      Министърът на отбраната на САЩ Джон Матис нарече операцията \"еднократна\" и заяви,че нови удари засега не се планират.   В нощта на 14 април САЩ, Великобритания и Франция нанесоха въздушни удари по цели в Сирия в отговор на химическата атака, за която се предполага, че е извършена от сирийската армия.\r\nУдарите са насочени към Хомс и Дамаск, които се свързват със създаването на химическо оръжие.       Русия обвини Запада за фалшифицирането на доказателства за химическата атака.", "date": "2018.04.14", "title": "САЩ не са предупредили Русия за началото на авиоударите по Сирия"}
{"url": "https://www.actualno.com/asia/zaharova-sys-specialno-izkazvane-vyv-facebook-za-udara-sreshtu-sirija-news_669573.html", "text": "  \"В началото срещу сирийския народ изпробваха \"арабската пролет\", после \"Ислямска държава\", сега американските умни ракети. По столицата на суверенна държава, която в продължение на много години се опитва да оцелее в условия на терористична агресия, бе нанесен удар.\" Това пише в своя Facebook профил говорителят на руското външно министерство Мария Захарова.  \"Зад всичко това стоят онези, които претендират за морално лидерство в този свят, заявяват за своята изключителност. Трябва да си истински изключителен, за да обстреляш столицата на Сирия в момент, в който тя получи шанс за мирно бъдеще\", пише още Захарова.   \"И още. Белият дом заяви, че увереността в химическата атака на Дамаск е основана на \"медиите, съобщенията за симптомите, видео и снимки, а така също, на заслужаваща доверие информация.\" След такова заявление американските и останалите медии трябва да разбират отговорността си за случилото се. Преди 15 години Белият дом използва епруветка и своя държавен секретар, сега вместо епруветка Вашингтон използва медиите.\", завършва изказването си Мария Захарова.    ", "date": "2018.04.14", "title": "Захарова със специално изказване във Facebook за удара срещу Сирия"}
{"url": "https://www.actualno.com/analysis/shest-kluchovi-fakta-za-vojnata-v-sirija-news_669549.html", "text": "      През март 2011 година из цялата страна се разразиха мирни протести, част от въстанията в контекста на Арабската пролет. Организаторите призоваха президента на Сирия Башар Асад да осъществи демократични реформи, но неговото правителство отговори с насилие. В отговор част от протестиращите се обединиха с отцепили се военни и формираха \"Свободната сирийска армия\" - бунтовническа групировка, която си постави за цел свалянето на правителството. До 2012 година въоръжената борба вече се беше превърнала в пълномащабна гражданска война.    Русия подкрепя правителството на Асад от много време. Според един изследовател, Русия е помогнала за изграждането на съвременната сирийска армия и Асад е един от най-верните съюзници на руския президент Владимир Путин в Близкия Изток. Русия често блокира смислени международни действия срещу Сирия като налага вето на проекторезолюциите в Съвета за сигурност на ООН и именно Москва промени хода на войната в полза на Асад чрез военната си интервенция през 2015 година.     САЩ нямаха голямо желание да се ангажират прекалено много в Сирия, но го направиха заради две основни причини.\r\nПърво, \"Ислямска държава\" започна да изгражда плацдарм в страната през 2013-а година. На следващата година САЩ започнаха да нанасят въздушни удари по терористичната групировка. По-нататък Вашингтон изпрати сухоземни части в борбата и в момента около две хиляди американски военнослужещи са разположени в Сирия.    Второ, САЩ искаха да накажат правителството на Асад за това, че употребява химически оръжия, като например зарин и хлор, срещу сирийските граждани.    През 2012-а година президентът Барак Обама определи използването на химически оръжия като „червена линия“, зад която е военната интервенция на САЩ. На следващата година атака с газ зарин в Източна Гута стана причина за смъртта на 1400 души, според изчисленията на американското правителство. Обама натисна за военен удар, но не получи разрешение от Конгреса.\r\nВместо това, той измисли дипломатическо разрешение. СС на ООН нареди на Асад да унищожи химическия си арсенал и да подпише Конвенцията за химическите оръжия, която забранява на страните да произвеждат, складират или използват химически оръжия.\r\nСлед това имаше няколко съобщения за употреба на химически оръжия. Един от най-тежките удари беше на 4 април 2017 година. Тогава близо 100 души загинаха в северния град Хан Шейхун в предполагаема атака със зарин. Това стигна до заглавията на световните издания и до вниманието на президента Тръмп, който изрази ужаса си от фотографиите, показващи „невинни деца, невинни бебета“, отровени с нервен агент. Само няколко дни след тази атака, Тръмп разпореди удар с крилати ракети по сирийска военновъздушна база. Това беше първият директен американски удар по сирийския режим в хода на войната.       Един от ключовите съюзници на Асад е Иран. Иран се нуждае от Сирия, за да придвижва оръжията си и прокси милициите си из Близкия Изток. Така че, когато Асад беше под заплаха, Иран се намеси, за да го защити. Така направи и „Хизбулла“, ливанското политическо движение и военното му крило, които са близки съюзници на Техеран.\r\nТова разтревожи враговете на Иран в региона, като Саудитска Арабия и Турция. И те започнаха да изпращат пари и оръжия на анти-правителствените бунтовници, включително на екстремистките групировки. Израел започна да напада базите на Асад и да нанася въздушни удари.\r\nТова означава, че днес в Сирия се водят четири отделни войни. Сирийското правителство продължава да води война с бунтовниците. Израел е във война с подкрепяните от Иран формирования. А САЩ се опитват да доубият „Ислямска държава“.    Непоносимо. Сирийските семейство често не разполагат с основните средства за живот, като храна, подслон и медицински грижи. Децата не могат да ходят на училище. Войната се води в градовете и по улиците.\r\nОт началото на войната са загинали повече от 465 хиляди сирийци, още един милион са ранени, а 12 милиона – повече от половината население на страната – бяха принудени да напуснат домовете си. Повече от 5,5 милиона избягаха в чужбина и са регистрирани като бежанци. ", "date": "2018.04.14", "title": "Шест ключови факта за войната в Сирия"}
{"url": "https://www.actualno.com/viewpoint/njama-zakon-njama-problem-news_669493.html", "text": "  НФСБ ще предложи промени в Закона за здравето, с които д . Според Валери Симеонов , а целта на решението е , в които хората да могат да си пушат на воля.  Валери Симеонов по принцип рядко ражда адекватни идеи, но тази е една от най-малоумните му.\r\nПрезумпцията, че щом един закон така и така се нарушава, по-добре той направо да бъде отменен, е толкова налудничава, че е прекалена дори за титаничния ум на Валери Симеонов. Много е показателно, че човек от най-високите етажи на политическия и властови елит,    Това явно е прекалено екзотична идея - не как да се направи така, че законът да се съблюдава, а по-добре той да бъде отменен, защото прекалено много хора просто \"не ги кефи\". По същата логика може да се отмени и Наказателният кодекс, тъй като има много престъпници и щом не се спазва, този кодекс е безсмислен.   Изумително е и виждането на Валери Симеонов, че . Очевидно няма ощетяване на бизнеса с идеята туристическите обекти да намаляват музиката в 10 часа вечерта и туристи да бъдат гонени от дискотеките, важно е единствено всеки да може да трови себе си и другите на воля.    В такива моменти изниква вечният въпрос . Няма ли здравен министър, здравни власти, изобщо - премиер, които да се обявят в защита на нормалните и неупражняващи насилие над никого хора - непушачите, вместо да защитават терористите с пепелници, чиято най-характерна черта е егоизмът и мързелът да изминат 3 метра, за да пушат навън?     Ако Симеонов не знае, . Има редица страни, които мислят за здравето на гражданите си и не приемат арогантността на пушачите за качество, с което трябва да се съобразява законът.    В тези държави правилата са измислени, за да се спазват, а не да се заобикалят. В тях обаче, от друга страна, няма и явления като Валери Симеонов.  ", "date": "2018.04.14", "title": "Няма закон - няма проблем"}
{"url": "https://www.actualno.com/asia/trymp-prodyljava-s-konsultaciite-kakvo-da-pravi-za-sirija-news_669556.html", "text": "  Президентът на САЩ Доналд Тръмп проведе за пореден път телефонен разговор с френския си колега Еманюел Макрон, за да обсъди с него по-нататъшното развитие на събитията в Сирия. Това съобщи говорителката на Белия дом Сара Сандърс на редовен брифинг, предаде БГНЕС.  Към Сандърс беше отправен въпрос относно следващите стъпки на Вашингтон с контекста на твърденията за химическа атака, която се твърди, че е била извършена в Източна Гута.   \"Продължаваме дискусиите с нашите партньори и съюзници. Президентът Тръмп говори отново с президента Макрон. Продължаваме да провеждаме срещи и дискусии в Белия дом\", каза тя.   Припомняме, че през тази седмица Тръмп на няколко пусна няколко провокативни поста в Twitter, като в единия от тях обясняваше как Русия трябва да се готви за \"умните ракети\", които САЩ ще изстреля в Сирия.", "date": "2018.04.14", "title": "Тръмп продължава с консултациите какво да прави за Сирия"}
{"url": "https://www.actualno.com/politics/bylgarija-iska-udarite-v-sirija-da-ne-se-povtarjat-osydi-izpolzvaneto-na-himichesko-oryjie-video-news_669609.html", "text": "   .  Така външният ни министър Екатерина Захариева изрази  българската позиция за ракетните удари на САЩ, Франция и Великобритания в Сирия.  Захариева заяви, че . Изразяваме загриженост към ескалация на конфликта и призоваваме всички страни, особено сирийският режим, да предприемат мерки против това. Необходимо е осигуряване на пълен хуманитарен достъп до град Дума и Източна Гута. Виновните за химическата атака в град Дума трябва да бъдат разкрити и да понесат своята отговорност, каза още Захариева.   Това е предупредителен изстрел и има за цел да предупреди управляващите в Сирия да не използват химическо оръжие, заяви и военният министър Красимир Каракачанов, според когото вече се набляга на деескалация на конфликта. А Захариева видя като \"умерена\".   Предполагахме в много голяма степен кога ще бъдат извършени ударите, заяви Захариева, без да казва дали сме били официално уведомени. , добави тя.\r\nПодчертаваме, че единственото решение за Сирия трябва да е международно и  да мине през преговорите в Женева, но този формат, за съжаление сега не  дава резултат, каза още външният ни министър.        На брифинга присъстваше и вътрешният министър Валентин Радев, който обаче не каза нито дума. Вместо него Каракачанов посочи, че няма опасност за националната сигурност на България.\r\nНа спешното заседание в Министерския съвет участваха премиерът Бойко Борисов, Екатерина Захариева, Красимир Каракачанов, Валентин Радев, както и директорите на службите за външна и вътрешна сигурност.        Припомняме, че в своя за случилото се в Сирия американският президент Доналд Тръмп посочи точно използването на химическо оръжие като основание за , нанесени рано тази сутрин. Според Тръмп поставянето на ясна бариера против ползването на химическо оръжие е елемент от националната сигурност на САЩ. (бел. ред. - ).\r\nТръмп се обърна специално към режимите в Русия и Иран и ги попита кои нации искат да бъдат свързвани с масовото убийство на невинни мъже, жени и деца. \"Никоя държава не може да успее в дългосрочен план, като подкрепя диктаторски режими, брутални тирани и диктатори-убийци\", каза той. И увери, че .", "date": "2018.04.14", "title": "България иска ударите в Сирия да не се повтарят, осъди използването на химическо оръжие (ВИДЕО)"}
{"url": "https://www.actualno.com/society/prognoza-za-vremeto-14-april-sybota-news_669547.html", "text": "     Това съобщи дежурният синоптик Георги Цеков от Националния институт по метеорология и хидрология (НИМХ) при Българската академия на науките (БАН).\r\nУтре отново ще бъде предимно слънчево и топло. В следобедните часове над планините и планинските райони в Западна и Централна България ще се развива купеста и купесто-дъждовна облачност и на отделни места ще има краткотрайни валежи с гръмотевици. Ще духа слаб до умерен вятър, предимно от изток. Максималните температури ще са между 23° и 28°, по морския бряг през деня ще остане мъгливо и там ще са едва 8-12°.   Над Черноморието остава мъгливо и хладно. Ще духа слаб до умерен източен вятър, който вечерта ще отслабне. Максимални температури на въздуха – между 8° и 12°, температурата на морската вода е 10-12°. Вълнението на морето ще е 1-2 бала.\r\nНад планините ще преобладава слънчево време, но ще се развива купеста, на места и купесто-дъждовна облачност и ще има краткотрайни валежи с гръмотевици. Ще духа слаб до умерен североизточен вятър; по време на гръмотевична дейност ще се усилва и променя посоката си. Максимална температура на 1200 метра – около 18°, на 2000 метра – около 11°.    Атмосферното налягане слабо ще се повиши и ще е малко над средното за април.\r\nВ неделя ще преобладава слънчево време с висока облачност, през втората половина от деня – значителна. Температурите ще останат по-високи от обичайните за средата на април, въпреки че постепенното и бавно понижение ще продължи. Вятърът ще бъде от изток-югоизток, предимно умерен. В понеделник от запад облачността ще се увеличава и вплътнява. На места в Западна България ще превали дъжд. Минималните температури ще са предимно между 5° и 10°, а дневните – между 20° и 25°, по-ниски по Черноморието. Във вторник над много райони от страната ще се развива купеста и купесто-дъждовна облачност и на повече места ще превали и прегърми. Вятърът ще се обърне от североизток. Минималните температури ще са между 4° и 9°, максимални - между 17° и 22°, по Черноморието: 11°-14°.", "date": "2018.04.14", "title": "Прогноза за времето - 14 април (събота)"}
{"url": "https://www.actualno.com/asia/sasht-francija-i-velikobritanija-izvyrshiha-vyzdushni-udari-po-sirija-news_669564.html", "text": "  САЩ, Франция и Великобритания извършиха въздушни удари по Сирия. Повод за нанасянето на удара е инцидентът от 7 април в град Дума, където според мнението на Запада е било използвано химическо оръжие.  Ударът е бил нанесен в ранните часове (между 4-5 часа българско време). Целите са били три – край градовете Дамаск, Хомс и Дума, където, според изнесените данни има бази за производство на химическо оръжие, съобщават международните агенции. Според източници от Сирия, целите при Хомс изобщо не са били засегнати.    . , съобщава от своя страна агенция SANA, позовавайки се на сирийски източници и цитирана от ТАСС.   Ясно е, че няма абсолютно точна информация колко ракети са били прихванати. Според някои от  руските агенции, позоваващи се на различни източници, свалени са около  10 ракети, като Хомс изобщо не е засегнат. Сирийската държавна телевизия обаче съобщава . Вероятно информацията ще бъде  уточнена по-късно през деня.     Атаката беше обявена от американския президент Доналд Тръмп, който  обяви, че е дал нареждане за атаки по специфични цели в Сирия срещу режима на Башал Асад, заедно със съюзниците Великобритания и Франция. Според Тръмп целта е да се попречи на режима в Сирия да използва химически оръжия срещу собствения си народ.   Тръмп каза, че САЩ са готови за продължителна мисия в Сирия. Час по-късно  американският министър по отбраната ген. Джеймс Матис го опроверга, като каза, че това е една единствена атака, която продължила около 1 час, съобщи Нова телевизия.\r\n\"Целта на нашите действия тази нощ е да установим дълготрайна спирачка срещу производството, разпространението и употребата на химическо оръжие. Установяването на такава спирачка е от жизненоважен интерес за националната сигурност на Съединените щати”, заяви Тръмп. Той коментира и президента на Сирия Башар Асад. \"Това не са действия на човек, това са престъпления на чудовище\", заяви още Тръмп.    Припомняме, че Сирия отрича да е извършила атака с химическо оръжие срещу цивилното население на град Дума и предупреди, че извършването на въздушни удари е риск към разпалване на война.\r\nПо информацията от военния министър на САЩ ген. Джеймс Матис към Сирия този път са изстреляни 2 пъти повече ракети отколкото към предишната атака, която беше точно преди 1 година. Тогава бяха изстреляни 59 ракети \"Томахоук\" по авиобазата в Шайрат. Матис обяви и, че .   Френският президент Еманюел Макрон заяви, че още от днес Франция, Великобритания и САЩ започват активна кампания в Съвета за сигурност на ООН за намиране на мирен и дипломатически изход от кризата. \"Наредих на въоръжените сили на Франция да се включат в операцията на международната коалиция със САЩ и Великобритания в Сирия. Тя е насочена срещу химическия арсенал на сирийския режим. Нашият отговор на атаката в Дума е ограничаване на сирийския режим да произвежда и използва химическо оръжие”, заяви Макрон. \r\nТереза Мей заяви, че целта на атаката е била да се попречи режимът на Сирия да използва химическо оръжие. \"Не можем да допуснем използването на химически оръжия да се нормализира - в Сирия, по улиците на Великобритания или където и да било другаде по света\", заяви Тереза Мей.\r\nРуското посолство в Съединените щати излезе с позиция по американските удари в Сирия на страницата си във Facebook.\r\n\"Най-големите ни опасения се сбъднаха. Предупрежденията ни не бяха чути\", заяви посланик Анатолий Антонов. И добавя: \"Изпълнява се предварително подготвен сценарий. За пореден път сме заплашвани. Предупредихме, че подобни действия няма да останат без последствия. Цялата отговорност е на Вашингтон, Лондон и Париж. Да се обижда руския президент е неприемливо и недопустимо\", пише още в позицията на руското посолство във Вашингтон. \"Съединените щати - притежателите на най-големия арсенал от химически оръжия, нямат моралното право да обвиняват други страни\", се казва в изявлението на руския посланик.      Генералният секретар на ООН Антонио Гутериш призова да не се допуска изостряне на ситуацията в Сирия след едностранната силова атака предприета от Великобритания, САЩ и Франция срещу близкоизточните страни. В писменото изявление Гутереш не прави оценка на действията на западните страни, но отбелязва, че всички държави са длъжни да уважават устава на ООН и международното право.\r\nВече има анализи, че развитие на конфликта няма да има, тъй като няма засегнати преки цели на руската или иранската страна.", "date": "2018.04.14", "title": "САЩ, Франция и Великобритания извършиха въздушни удари по Сирия"}
{"url": "https://www.actualno.com/showbusiness/bitkata-za-nasledstvoto-na-djoni-holidej-stana-svirepa-news_669560.html", "text": "  Съдът разпореди замразяване на имуществото на голямата френска звезда Джони Халидей, след като през декември миналата година смъртта му предизвика ожесточени спорове за наследството му.  Двете биологични деца на Холидей - Лаура Смет и Дейвид Холидей, са в публична битка с вдовицата на рок звездата Летисия след оповестяване на последната му волята. Според решението Летисия няма право да продава къщата в предградията на Париж, която тя всъщност е направила, или дома им на карибския остров Сен Бартс, предаде БГНЕС.   Съдът заяви, че съществува риск Летисия да прехвърли имуществото на съпруга си в собствения си тръст, като така \"на практика лишава\" децата от всякаква възможност да получат парите си обратно.   Съдът в Нантер пък отхвърли искането на децата да се възползват финансово от неиздадения 51-ви студиен албум на Холидей, който ще излезе по-късно тази година.\r\nСмъртта на певеца от рак на белите дробове предизвика изблик на мъка, подобен на този след смъртта на Елвис Пресли. Фенове му бяха шокирани от новината, че е изоставил биологичните си деца и е завещал всичко в полза на своята вдовица и осиновените от тях две виетнамски момичета.       Във Франция е защитено правото на биологичните деца да наследят родителското имущество, но Холидей и съпругата му се преместват в САЩ години преди смъртта му и завещанието му се тълкува по калифорнийските закони. Състоянието му се равнява на няколко десетки милиона долара и включва множество имоти, луксозни автомобили и права върху неговите 1 160 песни.\r\nДъщерята на Холидей - Лаура, е от актрисата Натали Бей, а 51-годишният Дейвид е негов син от първата му жена, поп звездата от 60-те години Силви Вартан.", "date": "2018.04.14", "title": "Битката за наследството на Джони Холидей стана свирепа"}
{"url": "https://www.actualno.com/crime/neoficialno-jenata-blysnala-avtobusa-na-am-trakija-bila-nakazvana-za-shofirane-sled-upotreba-na-alkohol-news_669579.html", "text": "  По неофициална информация на Нова телевизия младата жена, която се блъсна с автомобила си в автобус на \"Юнион Ивкони\" на АМ \"Тракия\" и заради катастрофата загинаха 6 души, се казва Цвета Таскова. Тя имала шофьорска книжка от 8 години, но през 2016 година книжката ѝ била взета – заради употреба на алкохол. Сега обаче била с изрядни документи.  Жената е задържана за срок от 24 часа, като днес, 14 април, прокуратурата ще реши дали да иска задържане за 72 часа.   Според разказа на шофьора на автобуса, жената му казала, че когато почнала да извършва изпреварването, чула шум при гумите си. Тя се обърнала да намали касетофона си и изтървала управлението на колата. Припомняме, че след катастрофата имаше слухове, че воланът на \"Рено\"-то се бил заключил – информация, която изобщо не беше потвърдена.   ", "date": "2018.04.14", "title": "Неофициално: Жената, блъснала автобуса на АМ \"Тракия\", била наказвана за шофиране след употреба на алкохол "}
{"url": "https://www.actualno.com/actualno/televizionno-leshojadstvane-news_669529.html", "text": "  \" \". \" \". Това бяха репликите-убийци на , с които започваха репортажите им за .   Скоро не ме е било толкова срам от нещо толкова, колкото от гледките на телевизионното отразяване на случилото се край Вакарел. И сбърках. Горното не са реплики-убийци. Така звучат репликите на обезумели хора. На хора, които в името на корпоративни успехи са забравили какво е да си човек.   И ако си мислите, че те са единствени, уникални, че това не е медийна политика, дълбоко се лъжете. Едва ли мислите така. Но пък техни колеги, при това журналисти с етикета \"топ\", защитават този подход. И си вярват  - че трябва минути след голяма трагедия да се нахвърлиш с въпроси върху пострадали и очевидци, защото \"обществото трябва да знае\".    Съжалявам. Това не е журналистика. Това е лешоядстване. Трагедии стават по-често, отколкото би искал всеки от нас, но си има начини да бъдат отразявани, без от това да страдат пряко жертвите и потърпевшите. Начини като този да не търчиш с микрофон в спринт марка \"как се чувствате\". Начини като този да не фокусираш камерата върху разлялата се по асфалта кръв. Начини като този да не слагаш снимки със завити с бял чаршаф трупове. Начини като този да не се правиш на най-великата медия, след като е обявен брифинг и хора работят, за да помагат на пострадалите и да събират доказателства, за да разберат какво се е случило. И най-вече – да си наясно коя граница никога не бива да бъде преминавана!", "date": "2018.04.14", "title": "Телевизионно лешоядстване"}
{"url": "https://www.actualno.com/celebrate/sv-martin-izpovednik-papa-rimski-news_669570.html", "text": "  Заедно със свети Максим Изповедник римският папа свети Мартин (649–653 г.) защитавал истинското църковно учение от лъжеучението на монотелититеРечник. Еретиците били покровителствани и от император Констанс (641–668 г.), който споделял техните убеждения. Папа Мартин свикал в Рим поместен събор, на който ереста била осъдена, а еретиците - предадени на анатема.  Като узнал това, императорът обвинил папа Мартин в държавно престъпление, в предателство. По заповед на Констанс двамата защитници на православното учение, Максим Изповедник и папа Мартин, били насила закарани в Цариград, където били изтезавани и съдени като политически престъпници (553 г.). Положени били много усилия да се съгласят с учението на еретиците. И двамата обаче останали твърди в православните си убеждения и не престанали да изобличават лъжеучението на монотелитите.   След като претърпял много оскърбления и лишения, папа Мартин бил изпратен на заточение в Херсон Таврически (Крим), където след две години починал, като до края на живота си останал непоколебим изповедник на православното учение.    ", "date": "2018.04.14", "title": "Св. Мартин Изповедник, папа Римски"}
{"url": "https://www.actualno.com/society/otnositelno-spokojna-e-bila-noshtta-za-pacientite-ot-katastrofata-kraj-vakarel-nastaneni-v-sv-anna-news_669576.html", "text": "  Относително спокойно е минала нощта за пациентите, настанени в УМБАЛ „Св. Анна“- София АД, които пострадаха вчера в катастрофата до Вакарел. Те са обезболени и контактни, заяви дежурният лекар в КАИЛ д-р Генджелиев. Все още обаче състоянието им е критично.  Припомняме, че вчера в УМБАЛ \"Св. Анна\" в София са направени операции на шест от пациентите (трима жени и трима мъже). През нощта около 22:00 часа приключи операцията на най-тежко пострадалата пациентка.   По-рано през деня лекари от клиниката по ЛЧХ оперираха жената с тежка рана на скалпа. Мъжете, които са били оперирани са били с фрактури на горни крайници. При единият от тях фрактурата е била открита, но хирурзите са успели да спасят ръката.   ", "date": "2018.04.14", "title": "Относително спокойна е била нощта за пациентите от катастрофата край Вакарел, настанени в „Св. Анна“"}
{"url": "https://www.actualno.com/asia/karakachanov-ochakvahme-udar-v-sirija-tazi-nosht-tova-e-ednokratna-ataka-news_669567.html", "text": "   . Така военният министър Красимир Каракачанов видя .  Според Каракачанов . Говори се за 11 до 13 свалени ракети, сирийски източници казват и много повече, но това не е потвърдено, каза военният министър. За Каракачанов процентът на свалените ракети е малък. , посочи Каракачанов.       Припомняме, че военният министър на САЩ Джеймс Матис обяви, че ударите са били насочени по три цели - по обекти от \"сирийската структура за производство на химическо оръжие\", по-точно три обекта - център за научни изследвания и разработки, склад за химическо оръжие и склад за оборудване за използване на химическо оръжие западно от Хомс.     На въпрос на Нова телевизия дали България е била предупредена, военният министър отговори, че , но каза, че .   Военният министър каза и, че . Каракачанов наблегна, че американският военен министър Джеймс Матис изрично е казал, че става въпрос за еднократна операция и съответно не се налага да има повишено внимание от наша страна за нова бежанска вълна.\r\nСъветът за сигурност на ООН не функционира – това е големият проблем. Това се случва от години, изказа Каракачанов. Той коментира и, че всички арабски държави винаги са против Израел и за да има трайно решение, трябва това да се промени. Ние на кого да обявяваме война – ЕС няма единна позиция. Великобритания излиза извън ЕС, Франция има преки икономически интереси в Сирия, Германия каза, че няма да участва – Проблемите в Близкия изток не могат и няма да бъдат решени с оръжие, категоричен беше Каракачанов. България да призовава за някаква по-агресивна политика в Близкия изток означава да бъде меко казано несериозно, смята министърът на отбраната.     ", "date": "2018.04.14", "title": "Каракачанов: Очаквахме удар в Сирия тази нощ, това е еднократна атака"}
{"url": "https://www.actualno.com/asia/francija-e-predupredila-rusija-za-udarite-news_669575.html", "text": "  Франция се е погрижила \"предварително да предупреди\" Русия за предстоящите в Сирия удари на западната коалиция, които бяха нанесени тази нощ. Това заяви френският министър на отбраната Флоранс Парли в Елисейския дворец, съобщи ТАСС.  \"Заедно с нашите съюзници ние се погрижихме за това руснаците да бъдат предупредени предварително\", каза министърът.   Парли допълни, че Франция не търси конфронтация и отхвърля всяка логика за военна ескалация.\"   ВВС на Франция са нанесли ударите, използвайки като отправна точка базите от националната си територия.\r\nПо-рано началникът на командването на генералните щабове на американската армия ген. Дънфорд заяви, че Русия за атаката.       В нощта на 14 април САЩ, Великобритания и Франция нанесоха по цели в Сирия в отговор на химическата атака, за която се предполага, че е извършена от сирийската армия. Ударите са насочени към Хомс и Дамаск, които се свързват със създаването на химическо оръжие.", "date": "2018.04.14", "title": "Франция е предупредила Русия за ударите"}
{"url": "https://www.actualno.com/politics/vijte-cjalata-deklaracija-na-bylgarija-za-raketnite-udari-v-sirija-news_669615.html", "text": "  Буквално преди по-малко от час, на извънреден брифинг министрите на външните работи, на отбраната и на вътрешните работи Екатерина Захариева, Красимир Каракачанов и Валентин Радев представиха приета от Министерския съвет декларация за . Ето и цялата декларация в оригинал:  \"                      \".", "date": "2018.04.14", "title": "ВИЖТЕ цялата декларация на България за ракетните удари в Сирия"}
{"url": "https://www.actualno.com/europe/francija-podkrepi-velikobritanija-rusija-e-vinovna-za-otravjaneto-na-skripal-news_669557.html", "text": "  Париж обяви пълната си солидарност с твърденията на Лондон, според които Москва стои зад инцидента в Солсбъри. Това обяви външното министерство на Франция, коментирайки доклада на Организацията за забрана на химическото оръжие (ОЗХО) за покушението над руския шпионин Сергей Скрипал.  \"Франция абсолютно споделя мнението на Великобритания, което е и единственото възможно обяснение, че Русия е отговорна за инцидента в Солсбъри\", обявиха от ведомството, предаде БГНЕС.   От френското външно министерство подчертаха още, че \"Париж осъжда категорично употребата на подобни химически оръжия в Обединеното кралство и изразява солидарността си към партньора си и тримата пострадали (бел. ред. - )\".   На 12 април ОЗХО публикува доклада си с резултатите от разследването на инцидента в Солсбъри. Документът потвърди заключенията на британските власти, че за отравянето на бившия агент от ГРУ Сергей Скрипал и дъщеря му Юлия е било употребено химичното вещество \"Новичок\", както Великобритания предполагаше. В него обаче не беше посочено името на отровата, а само се казваше, че става въпрос за \"токсично вещество\", което било \"много чисто\".", "date": "2018.04.14", "title": "Франция подкрепи Великобритания: Русия е виновна за отравянето на Скрипал"}
{"url": "https://www.actualno.com/chronicles/car-kalojan-razgromjava-latinskata-imperija-news_669512.html", "text": "  Битката при Адрианопол от 14 април 1205 г. е сблъсък между българска  армия, водена от цар Калоян, и кръстоносци от Латинската империя, начело  с император Балдуин I. Тя е спечелена от българите след успешна засада.  В битката цар Калоян разгромява рицарите и пленява императора им,  който е затворен на върха на една кула в крепостта Царевец. Около 300  рицари са убити, а император Балдуин по-късно умира в плен.   Победата на Калоян слага край на опитите на западните рицари да  завладеят Балканите. Година по-рано потеглилите уж към Ерусалим войски  на IV кръстоносен поход превземат столицата на Византийската империя -  Константинопол, и върху руините й създават свое кралство, помпозно  наречено Латинска империя. Византийският император бяга в град Никея в  Мала Азия, а в Епир и Трапезунд са създадени самостоятелни гръцки  държавици.   Превземайки Константинопол, западните рицари предявяват претенции към  целите Балкани под знамето на борбата със схизматиците и започват  постепенното му завоюване. До края на 1204 г. те слагат ръка върху  Солун, Пелопонес, Атика и по-голямата част от гръцките острови и  единственият им сериозен враг остава българската държава.\r\nКалоян междувременно прави силен политически ход, като сключва уния с  папа Инокентий III и формално преминава към западната църква, с което  обезсмисля претенциите на латините за борба със схизматиците отвъд Стара  планина.       В началото на 1205 г. той сключва и сделка с гръцките феодали в  Тракия, които се вдигат на въстание срещу Латинската империя. Рицарите,  водени от император Балдуин Фландърски, поемат към Адрианопол, за да го  потушат, а там ги чакат българските войски, подкрепени от леката  куманска конница. Латините се втурват срещу тях без подготовка и са  увлечени в предварително подготвените капани. Разгромът им е пълен.  Малцина оцеляват, а императорът е пленен и отведен в Търново, където  няколко месеца по-късно умира при неясни обстоятелства. Победата на  българските войски бележи края на латинското разширяване на Балканите,  но западни държавици съществуват на полуострова чак до турското  завоевание през XIV-XV век. Две години след победата при Адрианопол цар  Калоян е убит под стените на Солун.\r\nИзточник: Уикипедия", "date": "2018.04.14", "title": "Цар Калоян разгромява Латинската империя"}
