{"url": "https://www.actualno.com/education/154-predlojenija-za-inovacii-v-obrazovanieto-sa-postypili-v-mon-news_664770.html", "text": "  Иновациите, които включват  повишаване на компютърната грамотност, подобряване на материалната база  /осигуряване на компютърни зали, дидактическо оборудване/, активно и  интензивно IT обучение на учениците от основните училища и гимназиите,  се срещат сред голяма част от подадените проекти от всички видове  училища.      ", "date": "2018.03.15", "title": "154 предложения за иновации в образованието са постъпили в МОН"}
{"url": "https://www.actualno.com/politics/angelkova-se-sreshtna-s-poslanika-na-obedinenite-arabski-emirstva-news_664788.html", "text": "  Министърът на туризма Николина Ангелкова проведе работна среща с извънредния и пълномощен посланик на Обединените арабски емирства (ОАЕ) в България Абдулуахаб Насър Ал-Нажар. Двамата обсъдиха възможностите за разширяване на двустранното сътрудничество и повишаване на обмена туристи. Това съобщиха от пресцентъра на Министерството на туризма.  България предлага много добър потенциал за практикуване на различни видове туризъм, защото има прекрасна природа, много културно-исторически забележителности и благоприятен климат, подчерта министър Ангелкова. Тя акцентира върху политиките на ведомството да удължи крилата на летния сезон и така да се разшири партньорството с Емирствата и през пролетните и есенните месеци. Министър Ангелкова представи Картата на инвестиционните проекти в туризма на България, която министерството разработи през 2017 г., и отбеляза, че двете страни могат да си сътрудничат по възможностите за инвестиции у нас и перспективите за развитие на туристическия сектор. Министър Ангелкова изрази надежда, че деловите отношения с предприемачи от ОАЕ имат добри перспективи. Николина Ангелкова отбеляза изключително силните летни сезони на последните две години като брой привлечени чужди гости. Само за периода юни-септември 2017 г. у нас са дошли 5,3 млн. чуждестранни туристи, което е 5,7% ръст спрямо същото време на 2016, каза тя и изтъкна значението на директните срещи между представители на двете страни и участията в международни изложения. Министърът обърна внимание, че България традиционно участва всяка година в борсата Аrabian Travel Market в Дубай от 22 до 25 април 2018 г. - най-голямото туристическо изложение в ОАЕ.\r\nН.Пр. Ал-Нажар, който е пръв посланик на страната си у нас от 26 февруари 2018 г., заяви, че гражданите на Емирствата проявят интерес към България като туристическа дестинация най-вече заради богатото й културно наследство.       ", "date": "2018.03.15", "title": "Ангелкова се срещна с посланика на Обединените арабски емирства"}
{"url": "https://www.actualno.com/america/peshehoden-most-propadna-vyv-florida-ima-zaginali-video-news_664816.html", "text": "  Новопостроен пешеходен мост се срути в Маями, Флорида. Това съобщават всички големи световни агенции, цитирайки информация от пътната полиция на Слънчевия щат.  При инцидента са загинали няколко души, като броят им не е известен към този момент. Под срутеното съоръжение има няколко автомобила.\r\nДо момента няма постъпила информация за пострадали български граждани при срутването на пешеходния мост, съобщиха от външно министерство. Посолството ни във Вашингтон следи развитието на ситуацията и е в постоянна връзка с местните власти. Започнала е операцията по спасяването на всички, които са останали затрупани под моста. Мостът се е намира в близост до Международния университет на Флорида. Той беше поставен в събота, 10 март, като беше използвана нова технология за строеж, позволяваща по-бърза работа, като отделни компоненти се изграждат, докарват и след това сглобяват на място. Съоръжението струва 14,2 млн. долара и беше най-големият пешеходен мост в САЩ, строен по новия метод. Строител е MCM Construction.\r\nБългарските граждани, които желаят да получат актуална информация, или да подадат сигнал за техни близки, могат да го направят на дежурните телефони на посолството на Република България във Вашингтон: +1 202 387 0174 и +1 202 299 0273, или на дежурните в извънработно време: +1 202 387 0174, +1 202 387 5770.       ", "date": "2018.03.15", "title": "Пешеходен мост пропадна във Флорида, има загинали (ВИДЕО)"}
{"url": "https://www.actualno.com/europe/viktor-orban-se-gotvi-za-izbori-i-otnovo-napada-soros-news_664783.html", "text": "  Пред десетки хиляди свои привърженици в Будапеща премиерът Виктор Орбан заяви, че унгарският „начин на живот ще загуби значението си“ ако неговите опоненти спечелят на предстоящите парламентарни избори.  Пред митинга премиерът каза, че неговите противници „искат да ни отнемат страната“, обрисувайки себе си като защитник на „милиони с национално чувство“ срещу „глобалисткия елит“. Той отново се спря на основните си теми с атаки срещу неправителствените организации и американския милиардер Джордж Сорос – когото Орбан обвинява в намеса в унгарската политика – както и върху своето силно противопоставяне на имиграцията, предаде БГНЕС. „Те искат други да живеят в тази страна“, каза Орбан пред множеството. „Големи западноевропейски държави частица по частица губят своите собствени страни, те искат да ни принудят да направим същото, и тези избори са голяма възможност за тях да направят това. Африка иска да разбие вратата ни, а Брюксел не ни защитава.“\r\nИмаше контрадемонстрация, в която участваха около 10 000 души. Имаше и организиран от левицата митинг, на който присъстваха около 5000 души.       ", "date": "2018.03.15", "title": "Виктор Орбан се готви за избори и отново напада Сорос"}
{"url": "https://www.actualno.com/america/sasht-naloji-sankcii-sreshtu-naj-golemite-shpionski-agencii-na-rusija-news_664782.html", "text": "     Съобщението дойде след продължително забавяне, което предизвика повдигна въпроси за готовността на Тръмп да се изправи срещу Москва. Мерките са насочени към 5 субекта и 19 лица - включително ФСС, най-голямата шпионска служба в Русия; военната разузнавателна служба или ГРУ; и 13 руски граждани, наскоро обвинени от Робърт Мълър, човекът, който се занимава с разрастващото се разследване на руска намеса. Освен това бяха наложени санкции срещу физически лица, стоящи зад отделна кибератака и \"скорошен\" опит за проникване в американската енергийна мрежа, предаде БГНЕС.\r\nТръмп многократно е отричал, че Русия се е опитала да посее политическо разединение в САЩ и да наклони изборите в негова полза, опасявайки се, че това би могло да постави под въпрос неговата победа над Хилари Клинтън. Президентът на САЩ също отхвърли твърденията, че кампанията му се е съгласувала с Кремъл – което е темата за текущото разследване на Мюлер, за което бяха обвинени няколко ключови помощници на президента.   \"Администрацията се сблъсква и противодейства на злокачествената руска кибернетична дейност, включително опит за намеса в американските избори, разрушителни кибернетични атаки и прониквания, насочени към критична инфраструктура\", каза министърът на финансите Стивън Мнучин. \"Тези целеви санкции са част от по-широко усилие за преодоляване на продължаващите престъпни атаки, произтичащи от Русия\", добави той.\r\nМного от главните субекти и лица, сред които шпионските агенции и шефът на \"фабриката на троловете\" Евгений Пригожин, вече са изправени пред блокиране на активи и забрани за пътуване, въведени по време на управлението на Барак Обама или за действия, свързани с действията на Русия в Украйна.\r\nРешението обаче увеличава натиска върху Москва, която вече е изправена пред отделни наказателни мерки за предполагаем опит за убийство на роден в Русия британски информатор с нервно-паралитично вещество на запад от Лондон.       ", "date": "2018.03.15", "title": "САЩ наложи санкции срещу най-големите шпионски агенции на Русия"}
{"url": "https://www.actualno.com/crime/jestoko-dvojno-ubijstvo-v-plovdiv-news_664802.html", "text": "  Жестоко двойно убийство е станало вчера вечерта в блок в Пловдив в квартал \"Кючук Париж\". Жена и мъж са убитите. Това разказаха съседи на семейството, цитирани от Канал 3.  Жената е брутално заклана. Детето й плакало цяла нощ, което накарало съседите да се обадят в полицията.  На местопрестъплението са няколко автомобила на полицията и микробус на криминална полиция. От МВР потвърдиха информацията за двама загинали - мъж и жена, но отказаха да разкрият повече подробности до пълното изясняване на случая.     ", "date": "2018.03.15", "title": "Жестоко двойно убийство в Пловдив"}
{"url": "https://www.actualno.com/moresport/dyrjavata-dava-po-2-leva-na-dete-godishno-za-da-moje-da-pravi-prevyrtanija-kato-prezidenta-news_664751.html", "text": "  През тази седмица физическата форма се превърна в основна тема за българското общество, след като президентът Румен Радев направи без да се замисля .  Знайни и не толкова знайни политици и коментатори решиха да се упражняват по темата, като Светльо Витков също направи и предизвика военния министър Красимир Каракачанов да хване висилката. Но докато \"през смях\" темата се върти в общественото пространство, Министерският съвет публикува за изменение на минималните диференцирани размери на паричните средства за физическо възпитание и спорт. Става въпрос за пари, които се осигуряват за физическо възпитание от държавния бюджет и от бюджетите на общините за деца в предучилищните детски заведения, ученици в основните и средните училища, както и студенти във висшите училища. Съгласно проекта, на децата в държавните и общинските детски градини и в подготвителните групи в държавните и общинските училища се отделят по . За учениците в държавните и общинските училища в дневна форма на обучение са предвидени по . За сумата за бюджетната година е същата – . Припомняме, че за Зимната олимпиада в Пьонгчанг България отдели 50 млн. лева и не успя да спечели нито един медал. А за последните Летни олимпийски игри – в Рио, давахме по 250 000 лева за златен медал, но не взехме нито един! За сребърен медал се даваха по 200 000 лева, а – на Мирела Демирева, а за бронз – 150 000 лева. От Рио – на Елица Янкова в борбата.\r\nДо 1 март на съответната година, директорите в учебните заведения и студентските съвети в съответните ВУЗ-ове трябва да са изготвили планове за действие по отношение на физическото възпитание - т.е. какво ще правят с по 2-3 лева на година, за да може децата, учениците, студентите и курсантите да изпълняват максимата \"здрав дух в здраво тяло\".    Днес, 15 март, на ниво Столичен общински съвет беше приет Годишния план на програмата за ремонт на спортната инфраструктура за 2018 година. Само 9 училища от общо 180 ще получат средства, за да бъдат ремонтирани физкултурните им салони. Общата сума, която Столична община отпуска за избраните 9 училища, е 175 000 лева. \"Затова и ремонтите, които ще бъдат направени, ще бъдат козметични - циклене на паркета, боядисване и т.н. А на едно от тези училища - 21-о в \"Лозенец\" не му е правен ремонт от 1960 година\", коментира общинският съветник от БСП Николай Николов.    ", "date": "2018.03.15", "title": "Държавата дава по 2 лева на дете годишно, за да може да прави превъртания като президента"}
{"url": "https://www.actualno.com/velikotarnovo/vyv-veliko-tyrnovo-ima-51-veterani-ot-vtorata-svetovna-vojna-news_664785.html", "text": "  51 са ветераните от Втората световна война в област Велико Търново. Данните са на Централния военен архив и бяха обобщени във връзка с гостуването на двама от тях в Средно училище „Вела Благоева“ в града. Поводът е обявяването на ученически конкурс, посветен на историческото събитие, каза за Радио „Фокус“ – Велико Търново директорът Ангел Янчев. С младежите от школото се срещната Недялка Костова от Горна Оряховица, която е на 90 г., и 94-годишният Костадин Нанев от Самоводене. Те и двамата разказаха на децата и младежите какво си спомнят от войната, за страховете и подвизите си на бойното поле.  Шефът на Военния архив Светлин Радев и председателят на Областния съвет на ветераните от войните Иван Коев бяха също гости на срещата в гимназията. Те заедно с директора на училище Ангел Янчев дадоха началото на конкурса „73 години от участието на България във Втората световна война (1944-1945 година)\". Управникът на школото обобщи, че подобни срещи са изключително ползотворни, както за учениците, така и за преподавателите. По думите му те правят учебния процес много по-интересен и увлекателен. По данни на Военния архив в страната днес има около 1500 ветерани от Втората световна война.     ", "date": "2018.03.15", "title": "Във Велико Търново има 51 ветерани от Втората световна война"}
{"url": "https://www.actualno.com/europe/moskva-shte-otvyrne-na-novite-sankcii-ot-strana-na-vashington-news_664786.html", "text": "  Русия готви отговор на новите санкции от страна на САЩ, след като по-рано в четвъртък Вашингтон въведени мерки срещу руски физически и юридически лица. Това е разкрил заместник-министърът на външните работи на страната Сергей Рябков, предава \"Фокус\".  Представителят на ведомството разкритикува действията на САЩ, като заяви, че по този начин \"Вашингтон не е добавил нищо ново към своето поведение на международната сцена\". \"Всичко това са един и същи действия около абсолютно безпочвени и несвързани с реалността обвинения, според които Русия се е извършила вмешателство във вътрешни дела на САЩ“, добави Рябков, който разкри, че Москва \"ще пристъпи към изработване на нашия отговор\", макар да не разкри какви ще са действия на Русия.     ", "date": "2018.03.15", "title": "Москва ще отвърне на новите санкции от страна на Вашингтон"}
{"url": "https://www.actualno.com/showbusiness/djordjina-na-ronaldo-pokaza-formi-sled-rajdaneto-snimka-news_664789.html", "text": "  Само няколко месеца, след като роди дъщеричката си Алана-Мартина, половинката на Кристиано Роналдо - Джорджина Родригес, изглежда удивително.  Родригес се снима по бельо, за да покаже, че си е възвърнала формите отпреди раждането на дъщеря си от футболиста.\r\nИспанката роди малката Алана-Мартина на 12 ноември, след което започна активно да се занимава с фитнес. Така за 4 месеца тя успя да си върне плоския корем и да се избави от излишните килца. Как изглежда Джорджина след раждането - !    ", "date": "2018.03.15", "title": "Джорджина на Роналдо показа форми след раждането (СНИМКА)"}
{"url": "https://www.actualno.com/society/sydyt-onevini-gen-shivikov-po-afganistanskoto-delo-news_664806.html", "text": "  Софийският военен съд изцяло оневини на първа инстанция о.р. бригаден генерал Димитър Шивиков, бивш командир на 61-ва Стрямска бригада в Карлово, по така нареченото \"Афганистанско дело\", съобщи БНР.  Решението най-вероятно ще бъде обжалвано от прокуратурата на втора инстанция. Шивиков бе обвинен за присвояване на имущество за малко над 10 000 лв. през 2010 г., когато бе командир на българския контингент в Афганистан. Според прокуратурата е присвоил одеяла, якета, зимни комплекти, спортни екипи и др., предназначени като безвъзмездна помощ за местното население. Вместо това Шивиков наредил част от помощта да бъде върната в България с военен полет заедно със служебното имущество на армията. \"Твърде много ми костваше това дело през последните 2 години. Развих диабет, бе прекратена военната ми кариера, която се развиваше много добре”, коментира той. Очаквам положително развитие и по другите повдигнати ми обвинения – за безвъзмездния труд на военнослужещи в мой апартамент и за предоставянето на военния духов оркестър за честванията на Левски и Ботев в Карлово и Калофер, каза още Димитър Шивиков.     ", "date": "2018.03.15", "title": "Съдът оневини ген. Шивиков по \"Афганистанското дело\""}
{"url": "https://www.actualno.com/europe/savchenko-zajavi-che-parubij-dostavil-snajperite-na-majdana-prez-2014-g-news_664748.html", "text": "  През 2014 година, протестиращите на Майдана са разполагали с оръжие, което се е употребявало със знанието на организаторите на митинга, заяви прочутият депутат от украинския парламент , предаде РИА Новости.  Според думите на Савченко сегашният генерален прокурор е призовавал от трибуната да се тръгне в настъпление, като е обещавал, че „ще има оръжие“.\r\n„Видях как пристигна син микробус и оттам излязоха хора с оръжия. Тези хора в момента се намират в парламента. Лично видях, как ( ) занесе снайпери в хотел „Украина“. Луценко стана генерален прокурор, за да скрие тези престъпления“, каза Савченко, пише още агенция \"Фокус\". Тя подчерта, че властите преднамерено блокират разследването на престъпленията по време на Майдана, тъй като много от нейните представители са причастни към противозаконните действия. „ “, заяви Савченко.  Тя добави още, че след Евромайдана, „животът на хората не се е подобрил“.     ", "date": "2018.03.15", "title": "Савченко заяви, че Парубий доставил снайперите на Майдана през 2014 г."}
{"url": "https://www.actualno.com/europe/vynshnite-ministri-ot-es-shte-obsydjat-sluchaja-skripal-na-19-mart-news_664794.html", "text": "  Министрите на външните работи на страните от ЕС ще обсъдят „Случая Скрипал“ на заседанието на Съвета на ЕС на 19 март, съобщиха от Брюксел.  Инцидентът в Солсбъри е включен в програмата на Съвета на ЕС за 19 март, предаде БГНЕС. \"Засега Великобритания не е повдигала въпроса за възможността за въвеждане на нови санкции от Евросъюза във връзка с този инцидент“, отбеляза в четвъртък източник от Съвета на ЕС.По-рано друг дипломат информира ТАСС, че „министрите ще обменят мнения за инцидента в Солсбъри преди обсъждането на темата на срещата на върха на 22-23 март“. Външният министър на Великобритания Борис Джонсън ще представи информация за хода на британското разследване по случая. По думите на дипломата след обсъждане на въпроса министрите ще излязат с изявление, след което Джонсън има намерение в същия ден да се срещне с генералния секретар на НАТО Йенс Столтенберг. На 14 март британският премиер Тереза Мей обвини Москва за „незаконно използване на сила“ против нейната страна във връзка със „Случая Скрипал“. Тя съобщи, че обявяват за персона нон грата 23 руски дипломати, които трябва да напуснат страната до една седмица.\r\nПо-рано руският външен министър Сергей Лавров заяви, че Москва няма никакво отношение към отравянето на Сергей Скрипал и дъщеря му Юлия, а Лондон се опитва грубо да вкара в заблуда световната общност.       ", "date": "2018.03.15", "title": "Външните министри от ЕС ще обсъдят случая \"Скрипал\" на 19 март"}
{"url": "https://www.actualno.com/blagoevgrad/kmetyt-na-bansko-podpisa-dogovor-po-programa-krasiva-bylgarija-news_664805.html", "text": "  Кметът на община Банско, Георги Икономов, подписа договор по Програма Красива България. Одобреното от Програмата проектно предложение е с наименование „Прилагане на мерки за енергийна ефективност в сграда на СУПЦ с Обществена кухня, гр. Банско” и предвижда извършване на енергоспестяващи мерки, които да подобрят топлоподаването в сградата, и да намалят разходите за отопление, съобщиха от Общината.  В одобрените дейности е включено смяна на дограма сPVCи стъклопакет, поставяне на топлинна изолация на външните стени, подовите площи, както и на покривната конструкция. Общата стойност на планираните строително-ремонтни дейности е 214 210левас включен ДДС, като 55 % от сумата се осигуряват от бюджета на Община Банско. Обществената трапезария, осигуряваща топъл обяд за 166 лица с доказана липса на доходи и близки, които да се грижат за тях, се помещава в сградата. Чрез довършването на ремонтните работи в обекта, ще се създаде възможност да се увеличи капацитета й, както и да се повиши качеството на предлаганата социална услуга.     ", "date": "2018.03.15", "title": "Кметът на Банско подписа договор по Програма Красива България"}
{"url": "https://www.actualno.com/politics/karakachanov-remontyt-na-mig-ovete-shte-izleze-po-evtino-shte-skluchim-dogovor-s-proizvoditelja-news_664796.html", "text": "  В момента сме подготвили рамков договор, след което ще сключим договор директно с производителя. Тоест на българския данъкоплатец ремонтът, поредният ремонт на МиГ-овете ще му излезе по-евтино. Това каза вицепремиерът и министър на отбраната Красимир Каракачанов, предаде репортер на БГНЕС.  По-рано днес излезе информация от ТАСС, че Каракачанов заявил, че България приключва подготовката на договор с Руската самолетостроителна корпорация (РСК) \"МиГ\" за ремонта на изтребителите МиГ-29. „Процедурите по обжалване на това споразумение от страна на украинската компания са завършени, но договор в дадения момент с РСК \"МиГ\" засега не е подписан. Разчитаме да сключим споразумение възможно най-бързо\", каза министърът на отбраната. Пред журналисти днес той коментира ситуацията с няколко риторично зададени въпроса - Какво правим, ако ние не ремонтираме нашите самолети и не ги поддържаме? Означава ли, че тези хора, които днес се правят на най-големите атлантици, какво предлагат тези хора? България да спре да има авиация, да няма кораби, защо? \"Логиката е проста, или може би въпросът е друг? Защо когато предишни министри сключваха сделки за ремонт и поддръжка на същите тези Миг-ове, които имаме МиГ 29, но го правеха през фирми-посредници и тези фирми-посредници пак доставяха резервните части от Русия, от РСК МиГ, защо тогава ги нямаше тези атлантици да викат и да скачат, може би защото сега няма комисионни, задавам този въпрос. Тъй като ние в момента сме подготвили рамков договор, след което ще сключим договор, директно с производителя.\r\nТоест на българския данъкоплатец, ремонта, поредния ремонт на МиГ-овете ще му излезе по – евтино. Или може би поради факта, че този път няма да има фирми-посредници, няма да има някой който ще спечели някой лев на гърба на българския гражданин, на гърба на Българската армия това дразни някои хора? Този въпрос задавам. Защо преди една година, когато края на 2016 г. беше сключен договор от моят предшественик, който е пръв НАТО-вец, сред НАТО-вците, както е известно, за 65 млн. лв. за 10 двигателя от Русия. Пак от Русия, не от луната, не от Канада, не от някъде другаде, защо тогава нямаше протести. Каква е логиката? Аз просто едно нещо се сещам, че този път няма да има фирми-посредници, някой няма да спечели от тази работа и е недоволен. Нека да ме опровергаят\", заяви Каракачанов.       ", "date": "2018.03.15", "title": "Kаракачанов: Ремонтът на МиГ-овете ще излезе по-евтино, ще сключим договор с производителя"}
{"url": "https://www.actualno.com/business/ek-shte-podkrepi-bylgarija-v-tyrgovijata-s-gaz-news_664799.html", "text": "  България ще продължи да работи за създаването на ефективен Европейски енергиен съюз както в рамките на своето председателство на Съвета на ЕС, така и през следващите години. Проектите на страната за подобряване на енергийната свързаност, между които междусистемните газови връзки със съседите ни и създаването на регионален газов хъб, са само част от стъпките, с които утвърждаваме общата енергийна политика на Европейския съюз.  Това беше позицията на държавния глава Румен Радев, който днес на „Дондуков“ 2 проведе среща със заместник-председателя на Европейската комисия, отговарящ за Eнергийния съюз, Марош Шефчович, съобщиха от прессекретариата на държавния глава. Енергетиката на ЕС ще е устойчива и ефективна в борбата с климатичните промени и намаляването на парниковите емисии, само ако държавите членки на общността осъществят радикална трансформация в транспорта, индустрията, домакинствата и на първо място в образованието, посочи на срещата президентът Радев. „За да осигурим успешни и ефективни политики на национално и европейско ниво, техният хоризонт трябва да бъде дългосрочен. Затова президентската институция ще инициира дискусия, чиято цел е да се постигне консенсус между държавните институции за изработването на национална енергийна стратегия за следващите десетилетия“, заяви още Румен Радев. Държавният глава добави, че през следващите седмици ще се води активен диалог и с Европейската комисия за националните енергийни приоритети и синхронизирането им с визията за Европейски енергиен съюз.\r\nРумен Радев и Марош Шефчович бяха единодушни, че европейската политика в сферата на енергетиката трябва да бъде насочена към равнопоставеност и справедливост в търговията с природен газ, за да се намалят разликите в цените, които държавите членки плащат за доставки. Бъдещите енергийни проекти е необходимо да гарантират реална диверсификация, да не бъдат използвани като политически инструменти и да отговарят изцяло на изискванията, заложени в правото на ЕС, категоричен беше българският държавен глава.   „Европейската комисия си поставя за цел да работи с българските власти за трансформирането на България от транзитна страна в държава, търгуваща с газ. Стратегическото местоположение на България дава възможности за диверсифициране на източниците и създаване на благоприятни условия за потребителите в целия регион“, заяви заместник-председателят Марош Шефчович.\r\nДържавният глава Румен Радев определи енергийната политика като ключов фактор за глобалната сигурност. Той потвърди и готовността на страната ни да подкрепя инициативите за газова свързаност в ЕС, за намаляване на зависимостта в енергетиката и за „чиста и зелена“ икономика.    ", "date": "2018.03.15", "title": "ЕК ще подкрепи България в търговията с газ"}
{"url": "https://www.actualno.com/europe/tereza-mej-poseti-mjastoto-na-koeto-be-otroven-skripal-news_664808.html", "text": "  Международната общност е взела \"обединена позиция\" срещу Русия, заяви британският премиер Тереза Мей,когато направи първото си посещение на мястото на атака с нервно-паралитично вещество.  Тя се срещна с хора от службите за спешна помощ и военните, разположени в югозападния английски град Солсбъри, където руският бивш двоен агент Сергей Скрипал и дъщеря му Юлия бяха отровени на 4 март, предаде БГНЕС. Мей също така направи частно посещение в Ник Бейли, местен полицай, който се разболя след като работи по случая. Той остава в сериозно състояние в болница, но бил постигнат напредък в лечението му. Май обвини Москва за атаката и в сряда съобщи за експулсирането на 23 дипломати и спирането на някои контакти на високо равнище.\r\nТя подписа съвместно изявление с лидерите на Франция, Германия и Съединените щати, които искат отговори от Русия, която многократно отрече каквото и да било участие.   \"Това, което е важно на международната сцена - и ние сме го приели в НАТО, в Организацията на обединените нации, ще го пренесем в Европейския съюз - е, че съюзниците стоят до нас и казват, че това е част от модел от дейността, която сме виждали от Русия в тяхната намеса, в разрушението, което те са извършили в редица страни в Европа \", каза тя.\r\n\"Това се случи в Обединеното кралство, но това можеше да се случи навсякъде и ние заемаме обща позиция срещу него.\"\r\nЧасти от Солбъри изглеждат като местопрестъпление, тъй като експертите по биологични опасности вземат проби от местата, посетени от Скрипал и дъщеря му, преди да се сринат на пейка пред търговски център.       ", "date": "2018.03.15", "title": "Тереза Мей посети мястото, на което бе отровен Скрипал"}
{"url": "https://www.actualno.com/asia/sauditska-arabija-e-gotova-da-pravi-jadreno-oryjie-ako-i-iran-ima-news_664745.html", "text": "  Сравнявайки лидера на Иран аятолах Хаменей с Хитлер, престолонаследникът на Саудитска Арабия предупреди в телевизионно интервю, че ако Техеран получи ядрено оръжие, страната му ще последва примера.  \"Саудитска Арабия не иска да прави никаква ядрена бомба, но без съмнение, ако Иран разработи ядрена бомба, ние ще я последваме възможно най-скоро\", каза саудитският престолонаследник Мохамед бин Салман в интервюто пред CBS. 32-годишният принц заявява, че се отнася към иранския върховен лидер аятолах Али Хаменей като към \"новият Хитлер\", защото \"иска да разпростре\". \"Той иска да създаде свой собствен проект в Близкия изток, много приличащ на този на Хитлер, който искаше да се разпростре навремето\", заяви принц Мохамед. \"Много страни по света и в Европа не осъзнаваха колко опасен е бил Хитлер, докато не стана това, което се случи. Не искам същите събития да се случват в Близкия изток\", посочва принцът.\r\nИнтервюто ще бъде излъчено в шоуто \"60 минути\" на CBS в неделя, 18 март -  два дни преди насрочената среща на принца в Белия дом с американския президент Доналд Тръмп.       ", "date": "2018.03.15", "title": "Саудитска Арабия е готова да прави ядрено оръжие, ако и Иран има"}
{"url": "https://www.actualno.com/politics/avstrija-podkrepi-bylgarija-za-shengen-news_664753.html", "text": "     Това заяви австрийският канцлер в съвместно изявление с премиера в резиденция \"Бояна\".\r\nЩе използваме нашето председателство да направим Европа по-силна, да работи повече по големите въпроси и по-малките въпроси да остави на отделните държави членки и на регионите. , обърна се Курц към Борисов. По отношение на Западните Балкани Курц каза, че е важно за всички Западните Балкани да се подкрепят по пътя им към Европа.    Благодаря за политическото и икономическото сътрудничество, подчерта канцлерът на Австрия и отбеляза, че . „Ние сме сред най-важните инвеститори в България. Ще се радваме от вашите вещи ръце да продължим председателството по основните насоки”, заяви още Себастиан Курц.\r\n\"Винаги съм казвал, че 2018 г. трябва да се разглежда като Българо-австрийско председателство. Благодаря за оценката и подкрепата и за желанието да помагаш в опазването на външната граница\", заяви от своя страна министър-председателят Бойко Борисов.\r\n\"Имаме към момента нула мигрантски натиск. Една-единствена цел си поставяме на срещата във Варна - \", коментира премиерът.  Относно Шенген, Борисов посочи, че всички виждат, че сме се справили.  . Виждате, че политици си говорят за ракети, за войни и все по-реален става страхът на хората. Недалеч от нашата граница Турция води война. В същото време отношенията между лидерите стават все по-лоши. Два са вариантите с  дипломация или трябва да докараме армия, която застане с другата натовска армия оттатък, обясни Борисов. Ние многократно сме изпитали какво е на Балканите да има конфликт. Аз имам само една единствена цел - да продължи да работи споразумението. Представете си 50-100-200 000 тук ( ) представете си ги след това в Австрия.\r\nВиждате как си говорят Турция и Щатите вече, виждате за какво превъоръжаване иде реч в момента. Трябва да положим всичко необходимо да решим кризата с дипломатически средства, коментира още премиерът.    ", "date": "2018.03.15", "title": "Австрия подкрепи България за Шенген"}
{"url": "https://www.actualno.com/balkani/zaev-zakonyt-za-ezicite-ne-protivorechi-na-konstitucijata-news_664809.html", "text": "  Законът за езиците не противоречи на Конституцията. Никой не може да бъде над Основния закон. Това заяви македонският премиер Зоран Заев.  В обръщение към нацията той призова македонските граждани да отхвърлят политиките на разделения, раздори и конфликти, които блокират реформите. „Тази наша европейска политика получи подкрепата на мнозинството граждани на последните парламентарни и местни избори. Това е политиката Македония - страна на всички граждани. Ние сме за политики, които превръщат Република Македония в гражданска държава на всички, които живеят на нейната територия“, изтъкна Заев, цитиран от БГНЕС. С изравняване на правото на употреба на езиците никой не губи, категоричен е премиерът. Според него така се създават условия за по-добра комуникация между гражданите и институциите, а това е признак за цивилизованост.\r\n„Сега е времето да отхвърлим политиките на разделения, раздори и конфликти, които противоречат на нашите и европейските ценности. Нашата задача и отговорност са интересите на всички граждани без изключение. Няма разумно оправдание на блокирането на политическите процеси и институциите, като парламента. Вместо това, време е политиците да поемат отговорността, която имаме пред гражданите, и да осъществим реформите. Време е за реформи, време е за развитие на Република Македония в интерес на всички граждани“, каза Заев.       ", "date": "2018.03.15", "title": "Заев: Законът за езиците не противоречи на Конституцията"}
{"url": "https://www.actualno.com/business/46-ot-horata-pishat-na-smartfona-si-dokato-shofirat-news_664760.html", "text": "  През декември 2017 г. се проведе проучване на Motorola, осъществено на територията на 4 континента в едни от най-горещите точки за технологиите в момента – Бразилия, Индия, САЩ и Франция. Проучването е и в него са ангажирани изследователи от най-високо професионално ниво в световен мащаб, а зад анализа му застава   Обработените преди дни резултати показват, че 80% от активното население на възраст между 21 и 37 години предпочита да дискутира неудобни теми писмено, отколкото да разговаря  със събеседника си лице в лице. 76% от запитаните респонденти от младото поколение (16-20 години) признават, че изпитват паника, ако помислят, че са загубили телефона си. Междувременно повече от половината от анкетираните в тази възрастова група (56%) споделят, че половинките им са ревнували от техния смартфон. Почти всеки втори родител пък признава, че дава мобилния си телефон на детето си, за да си играе с него. 53% от младото поколение определят мобилния си телефон като техен най-добър приятел, а 19% го посочват за своя сродна душа. 57% от респондентите на възраст между 38 и 53 години заявяват, че държат телефоните си на нощното шкафче, а 28% проверят известията си, когато се събудят през нощта. 46% от потребителите на възраст между 21 и 37 години признават, че пишат на телефоните си, докато шофират, а при тези на възраст между 38 и 53 години процентът е 32%. 33% от всички анкетирани признават, че проверяват повече от 20 пъти на ден телефона си за нови известия. Повече от 6 часа общо на ден прекарват потребителите със своя смартфон, но едва 7% от всички запитани използват мобилното си устройство, за да четат книги. “Motorola е марката, създател на мобилните телефони и като такава е задължена не да следва тенденциите, а да ги задава. Да е инициатор, а не наблюдател. Да е водач, а не последовател. Ето защо това проучване не е самоцелна инициатива, а научна база, на която са разработени и ще бъдат разработвани конкретни решения. Ние сме единствените на пазара, които излизаме с реални и работещи инструменти, които да подобрят баланса на хората между живота и смартфона - необходимост, която самите потребители признават, че изпитват” казва  Част от тези решения са вече достъпни и на нашия пазар. Като например приложението насочено към потребители, проявяващи признаци на поведение от т.нар. тип „заешка дупка“, при което се наблюдава “потъване” в смартфона и прескачане от приложение в приложение. Модулната екосистема е второто решение, което американският бранд предлага. Motorola е първият в света производител, който реализира модулната концепция на пазара и позволи на потребителите да използват своя смартфон по „споделен начин“– споделяйки екрана си чрез проектор, споделяйки музиката, която слушат чрез тонколонка и още много. По този начин производителят се опитва да социализира използването на устройствата.   Третата препоръка е свързана с т.нар. Moto Actions - специални функционалности на смартфоните Motorola, които позволяват гласови команди, управление чрез жестове и проверка на известията само с едно докосване, отново с цел да не се „потъва в заешката дупка“. Moto Display пък известява дискретно и позволява контрол на осветеността на екрана.\r\nВсеки потребител може да провери нивото на собствения си баланс, като попълни въпросника, свързан с неговите лични навици при употреба на смартфона, на . На специално създадената за целта платформа потребителите ще получат и полезни съвети и препоръки, с които да постигнат хармония между реалния свят и този на мобилните технологии.    ", "date": "2018.03.15", "title": "46% от хората пишат на смартфона си, докато шофират"}
{"url": "https://www.actualno.com/society/novoto-rajonirane-celi-ustojchivo-razvitie-na-stranata-v-sledvashtite-20-godini-news_664762.html", "text": "     Това заяви заместник-министърът на регионалното развитие и благоустройството (МРРБ) Деница Николова по време на заседание на Регионалния съвет за развитие на Югозападен район, което се проведе в Кюстендил. Сред участниците в срещата бяха областният управител на София-град Николай Пехливанов, областният управител на Благоевград Бисер Михайлов, кметът на община Кюстендил Петър Паунов, градоначалници, експерти от местните и държавни администрации, представители на неправителствени организации и бизнеса от Югозападния район, съобщиха от МРРБ. Заместник-министър Николова обясни, че до момента въпреки огромните позитиви, които имаме по отношение на финансирането с европейски средства, икономическите и финансови анализи сочат дисбаланси и диспропорции между регионите. „Това налага да търсим нови решения по отношение на бъдещето на регионалната политика. Новото райониране на страната е един от акцентите в тази връзка, свързан с разделянето на територията по функционален, географски или природен признак, а целта е да постигнем по-добро икономическо развитие за всеки един от районите и да се използва максимално потенциалът на всеки един от тях“, коментира Николова. Според нея избраните три варианта за райониране, които се подлагат на обществено обсъждане, дават максимална възможност за една по-добра и целенасочена регионална политика в бъдеще. „Това е първата стъпка, която ще даде визията как да развиваме нашите региони, как се разпределят средствата от европейските фондове и държавата и в каква посока, за да постигаме по-голям икономически ефект и да повишаваме качеството на живот на хората“, отбеляза заместник-регионалният министър. „Те имат своите позитиви и слабости, но трябва да се приеме вариант, който е устойчив във времето по отношение на населението и възможностите за развитие“, каза още тя. Зам.-министър Деница Николова коментира, че по отношение на Югозападния район изваждането на София-град би довело до скъсване на функционалните връзки с част от Югозапада, особено по отношение на финансирането за инфраструктура. „Отделянето като самостоятелен регион би довело до спад на европейските инвестиции във важни проекти като разширението на метрото, например“, отбеляза Николова. Според нея най-подходящият проект за райониране на Югозападния район е вариант 2, който предвижда запазване на сега съществуващия му обхват с областите Софийска, София-град, Благоевград, Кюстендил и Перник. „Вариантът с изключване на София и добавяне на областите Монтана, Враца и Видин ще създаде прекалено голям като територия Западен регион, без изявен център за развитие“, посочи тя. Вариант 2 бе подкрепен и по-голяма част от участващите в срещата.    ", "date": "2018.03.15", "title": "Новото райониране цели устойчиво развитие на страната в следващите 20 години"}
{"url": "https://www.actualno.com/business/kakvo-kazvat-reklamite-v-google-za-finansovata-industrija-news_664769.html", "text": "  Постоянно сме бомбардирани с реклами за възможности за инвестиране. Финансовата индустрия харчи милиарди за реклама и в повечето случаи хората дори не осъзнават какво означава това за тяхното финансово бъдеще.  Преди известно време рекламната агенция WordStream направи анализ на най-скъпите ключови думи в Google. Вероятно знаете, че Google формира по-голямата част от приходите си от реклама с плащане на клик. Това означава, че компаниите плащат за рекламите си, когато някой кликне върху тях. И тъй като в Google са много умни, те класират рекламодателите, които са готови да платят най-много, на най-горните места в списъка на платените обяви.\r\nТова означава, че в някои сектори има много свирепа ценова конкуренция, когато компаниите подават оферти за определени ключови думи. Ето защо, цената на клик за някои ключови думи може да стигне до небето. Когато погледнете списъка на 10-те най-скъпи ключови думи на Google, можете да видите, че повечето от тях са свързани с финансовата индустрия. Някои от тях имат цена на клик по-голяма от $50 или дори $100. С други думи, това означава, че компанията плаща $100 на човек, който кликва върху тяхната реклама. Лудост!\r\nСпоред WordStream, 10-те най-скъпи ключови думи са (б.р.: даваме ги в превод от английски):              Ако разбирате от бизнес логика, можете бързо да прецените, че щом финансовата индустрия може да си позволи да плати най-високите цени на клик, то трябва да има най-високите маржове. Много е просто. Вярвам, че повечето финансови продукти са много лоши за клиентите. Това са продуктите, които имат най-високи маржове. И тъй като те са много изгодни за продавачите, финансовата индустрия ги продава много агресивно. Но от друга страна, тези продукти са най-лошите за клиентите. Пример: Комбинирани животозастрахователни продукти, които имат животозастрахователен и инвестиционен компонент. Тези продукти са много популярни, защото застрахователните агенти са много мотивирани да ги продават (получават големи комисиони).\r\nКлиентите очакват доста от тези продукти, но в дългосрочен план получават много малко. Комисионите и таксите изяждат по-голямата част от инвестираните пари с течение на времето и те остават с празни ръце. Ето защо моят най-добър финансов съвет е: .\r\nИли с други думи: .\r\nПрисъединете се към мен на моя семинар в София „Решение за един милион долара“\r\nИскате ли научите това, което финансовата индустрия не иска да знаете за инвестирането? Подготвил съм нещо, което ще Ви „взриви“ (и ще спаси финансовото Ви бъдеще).\r\nНаучих се по трудния начин (като загубих 6-цифрена сума пари), че финансовата индустрия и консултантите работят усилено, за да Ви помогнат да направите грешни инвестиционни решения и да Ви посъветват да инвестирате в най-лошите възможни финансови продукти – така че те да спечелят от това.\r\nЕто защо моята мисия сега е да споделям това, което финансовата индустрия не иска да знаем за инвестирането. Милиони хора по целия свят губят много пари, без дори да го осъзнават. И това трябва да спре.\r\nЕто защо подготвих семинар, на който ще Ви науча как да избегнете това. Това обучение е наистина важно за Вашето финансово бъдеще. Всъщност, ако не научите това, което ще представя на семинара, никога няма да можете да правите печеливши инвестиции, а ще губите пари, без дори да сте наясно с това.\r\nПрекарах 7 години в живота си, за да науча тези подробности, но сега можете да ги разберете за 4 часа на семинара, който се организира от . \r\nЗатова се регистрирайте още сега на . :     ", "date": "2018.03.15", "title": "Какво казват рекламите в Google за финансовата индустрия?"}
{"url": "https://www.actualno.com/curious/dneven-horoskop-za-16-mart-news_664590.html", "text": "     Днес заложете на техниката. Добре познатите ви и отработени методи за работа ще ви свършат повече работа. Това не е ден за експерименти.  Денят ще ви припомни добрите стари времена. Бъдете в своята върхова форма, за да не се отдаде на съжаление по тях. Най-доброто тепърва предстои. Залегнете над служебните ви задължения.   Този петък изненадайте дори себе си с това да не бързате в преценката си. Някой ще се опита да разбере мнението ви, но вие си дръжте езика зад зъбите. В това ще се крие силата ви. Денят предвещава буря, която обаче ще разсее облаците. Имате потенциала да накарате слънцето да се покаже, че и да остане.   Бързата работа води до грешки. Това трябва да бъде девизът ви днес. Дори да не довършите нещата ще  е по-добрият вариант. Това, което ви бъде казано днес може да бъде проверка за толерантността ви. Не предавайте доверието, което ви е гласувано.  Този петък не правете компромиси със желанията си, дори това да нарушава вашите собствени планове. Точно сега е много важно да се чувствате добре в кожата си. Този ден може да ви издразни с монотоността си. Направете така че да се разнообразите, но не въвличайте други хора в това си начинание.  Този петък е ден за открития. Нека те засягат вас самите. Не се ровете в живота на другите, там няма нищо ценно за вас. Денят ще ви поднесе малка победа. Това е само една от предстоящата поредица, която ви очаква. Заредете се с търпение за празнуването.  Усмивката ви може да направи чудеса. Използвайте я по-често, но с чисти помисли. Тя не винаги ще може да замести действията ви. Този петък направете нещо необикновено. Позволете си повече време за любимите ви дейности. Когато повярвате в мечтите си те наистина се сбъдват.    ", "date": "2018.03.15", "title": "Дневен хороскоп за 16 март"}
{"url": "https://www.actualno.com/europe/velikobritanija-francija-germanija-i-sasht-v-aferata-skripal-e-zamesena-rusija-news_664763.html", "text": "  Великобритания, Франция, Германия и САЩ осъдиха атаката с нервно-паралитично вещество срещу бившия руски шпионин и дъщеря му Юлия, отбелязвайки, че „ \" на участието на Москва.  \"  \"Споделяме оценката на Обединеното кралство, че няма правдоподобно алтернативно обяснение и отбелязваме, че неспособността на Русия да отговори на легитимното искане на правителството на Обединеното кралство допълнително подчертава нейната отговорност. Призоваваме Русия да вземе отношение по всички въпроси, свързани с атаката в Солсбъри\", казват още четирите световни сили в своето изявление, отбелязва БГНЕС. „Русия трябва по-специално да осигури пълно разкриване на програмата „Новичок“ на Организацията за забрана на химическите оръжия. Отравянето на двамата души в Солсбъри е първото използване на нервно-паралитично вещество в Европа след края на Втората световна война. Това означава \"нарушение на международното право. Това застрашава сигурността на всички нас\", заявиха лидерите на четирите страни.           ", "date": "2018.03.15", "title": "Великобритания, Франция, Германия и САЩ: В аферата \"Скрипал\" е замесена Русия"}
{"url": "https://www.actualno.com/healthy/vse-poveche-bylgari-imat-alergii-news_664755.html", "text": "   Това каза д-р Надежда Тасковска, алерголог.  По думите ѝ тенденция за нарастване на заболелите от алергия има във високоразвитите държави.\r\n„Основният проблем за увеличаващият се брой алергични хора е свързан с екологията. Това се обяснява със замърсяването на околната среда и най-вече въздуха“, добави тя. Докторът уточни, че полените са по-агресивни в по-големите градове. Д-р Тасковска обясни, че заради замърсяването на въздуха, горните и долните ни дихателни пътища се изострят и стават по-чувствителни. „Алергията може да е генетично наследена. Ако единият родител има алергия, рискът детето да прояви същата алергия е 50%. Ако и двамата имат алергия, то рискът се увеличава на 70%. Това са основните причини за появата на алергия в хората – наследствеността и екологичният проблем“, заяви тя.  Алергологът добави, че пролетната алергия не е опасна, ако се вземат навременни мерки за лекуването ѝ, предаде Фокус.\r\n„Алергията обикновено започва от носа и очите. Ако не се предприемат мерки, тя може да слезе към белият дроб. Ако обхване белодробните пътища може да предизвика по-сериозни пристъпи като задух и кашлица“, обясни д-р Тасковска.    ", "date": "2018.03.15", "title": "Все повече българи имат алергии"}
{"url": "https://www.actualno.com/europe/voennite-budjeti-na-stranite-ot-nato-sa-obshto-957-mlrd-news_664764.html", "text": "  На срещата на върха в Уелс  през 2014 г. страните от НАТО под натиска на САЩ поеха ангажимента в  рамките на 10 години да доведат военните си разходи до 2% от БВП.  Вашингтон аргументира това си настояване с руската опасност, а също и с  необходимостта европейските държави  да дават по-голям принос за  собствената си сигурност„. Тогава беше приет и ангажиментът страните от  алианса да доведат до 20% от военните си бюджети разходите по закупуване  на нова военна техника и въоръжения.      ", "date": "2018.03.15", "title": "Военните бюджети на страните от НАТО са общо $957 млрд."}
{"url": "https://www.actualno.com/america/pentagonyt-rusija-nosi-otgovornost-za-zverstvata-na-asad-news_664812.html", "text": "  Русия е \"съучастник\" в жестокостите, извършени от сирийския президент Башар Асад, поради \"умишления\" избор да наруши условията за прекратяване на огъня в обсадения Източна Гута, заявиха от Пентагона.  Правителството на Сирия си възвърна контрола върху половината от свиващия се като площ бунтовнически анклав с въздушни удари, които убиха десетки в сряда в нарушение на призивите на ООН за прекратяване на насилието. \"Русия е морален съучастник и носи отговорност за зверствата на Асад\", заяви говорителят на Пентагона Дейна Уайт пред репортери, цитиран от БГНЕС. \"Настояваме Русия да принуди режима на Асад да спре да убива невинни сирийци и да позволи така нужната помощ да достигне до хората в източната част на Гута и други отдалечени райони. Подкрепяме нашите дипломати в усилията им да разрешат конфликта с подкрепяния от ООН Женевски процес.\"\r\n15-те членове на Съвета за сигурност на ООН - в това число и Съединените щати - единодушно приеха резолюция миналия месец и поискаха едномесечно прекратяване на огъня. Но това не беше приложено.   Подкрепяната от Русия сирийска армия и съюзните й милиции започнаха свирепа бомбена кампания на 18 февруари срещу Източна Гута – последната бунтовническа крепост край Дамаск – и седмица по-късно започнаха наземна офанзива. В четвъртък руският външен министър Сергей Лавров, който подкрепяше резолюцията на ООН, призна, че Москва помага на сирийската армия в офанзивата й срещу джихадистите.    ", "date": "2018.03.15", "title": "Пентагонът: Русия носи отговорност за зверствата на Асад"}
{"url": "https://www.actualno.com/sofia/sydyt-ne-puska-delo-sreshtu-schitana-za-nezakonna-ot-prokuraturata-zamenka-podpisana-ot-bojko-borisov-news_664778.html", "text": "  Няма да има дело относно решението на Столичния общински съвет (СОС) да даде още през 2006 година чрез заменка апетитен имот на строителната фирма НИКМИ АД в квартал \"Стрелбище\", където компанията на Милчо Благоев и Николай Козанов иска да строи 43-44-етажен небостъргач. Това е решението на съдия Миглена Николова от Второ отделение, 39 състав на Административен съд София-град (АССГ), взето на закрито заседание на 8 март.  Според съдия Ангелова протестът на прокуратурата не може да стигне до съд, защото решението на СОС, с което се дава имотът, не може да е нищожно, тъй като вече има съдебно решение, че решението не  е незаконосъобразно. Отделно, съдийката смята, че посочените от прокуратурата основания за обявяване на нищожност всъщност са евентуални основания за обявяване на акта за незаконосъобразен, а срокът за обжалване на акта като незаконосъобразен е изтекъл отдавна. В решението на съда няма нито дума относно това дали решението на СОС е взето по правилата – с необходимото квалифицирано мнозинство от 39 общински съветници. Припомняме, че всъщност то минава с 38 гласа – нещо, което беше посочено в гражданска жалба на жители от \"Стрелбище\" към съда. Не е ясно дали в протеста на прокуратурата този факт изобщо е отбелязан, тъй като Инициативен комитет \"Стрелбище\" не получи две страници от протеста на прокуратурата, в които се разясняват ключови неща по делото.  .\r\nПрипомняме, че решението на СОС става факт след от , съветник на \"Гергьовден\", който година по-късно става част от групата на ГЕРБ и два мандата поред е общински съветник, и от партията на Стефан Софиянски ССД, както и от НДСВ. Решението първоначално е спряно като незаконосъобразно от областния управител на София, но това е преодоляно в съда.       ", "date": "2018.03.15", "title": "Съдът не пуска дело срещу считана за незаконна от прокуратурата заменка, подписана от Бойко Борисов"}
{"url": "https://www.actualno.com/education/goreshti-temi-za-detskata-onlajn-bezopasnost-na-pyrvata-roditelska-sreshta-ot-nas-zavisi-news_664758.html", "text": "   Целодневното събитие ще се проведе  на  17  март  2018  г.  в  Sofia  Event  Center  в  партньорство  с  и сайтът   Форумът е част     от съпътстващата     програма     на Българското председателство на Съвета на ЕС и ще отбележи финала на първото издание на Дните на дигитално-медийната грамотност в България. Какво  трябва  да  знаем  за  децата  си  и  как  да  бъдем успешни  дигитални родители, какви  са  заплахите в  онлайн  общуването  и  за  какво  децата  използват социалните мрежи са само част от горещите теми,които вълнуват всеки родител и ще бъдат поставени на дискусия по време на събитието. Георги  Апостолов,   координатор   на   Национален   център   за   безопасен интернет, Яна  Алексиева, изпълнителен  директор  на Асоциация  Родители  и Жюстин Томс, специалист с богат опит по онлайн медии и онлайн маркетинг,ще преведат  родителите  през необятните  дебри  на  онлайн  пространството,  ще им представят  възможностите  и  заплахите. Деян Благоев,  управител на Bulbera,ще успокои  страховете  им,  като представи едно  достъпно решение  за  контрол -българското приложение за таблети и смартфони Protect Your Kid.\r\nВ   следобедната   сесия   ще   бъдат   дискутирани още   по-актуални за родителите теми като ранното сексуално   възпитание и   как   да   общуваме пълноценно  с  децата  си. Д-р Радосвета Стаменкова, изпълнителен  директор  на Българска   асоциация   по   семейно   планиране   и   сексуално   здраве и Михаил Стефанов,  създател  на онлайн  платформата „Мини  Машини“,ще  помогнат  на родителите  да  комуникират по-успешно  със  своите  деца  и  да  разбират  по-добре техните нужди и вълнения.   Младият влогър Крис Захариев пък ще разкаже как създава съдържанието, с което забавлява своите над 55 хиляди млади почитатели в YouTube. И за финал, Евелина Павлова, създател на първата  младежка  платформа „Тийн  стейшън“, обединяваща  мрежа  от  училищни  медии и Екатерина Михайлова, технически директор на българската ИТ компания Маджио, ще посветят родителите в тайните на най-необятните забавления –младежкото творчеството и игрите.\r\nС това  събитие  Теленор  потвърждава  ангажимента  си  да подкрепя  чрез обучения  различни  целеви  аудитории  на  правилата  за  онлайн  безопасност.  След поредица  инициативи  за  онлайн  безопасност,  насочени  към  запознаването  на децата  с  рисковете  в  интернет  и  начините за  справяне  с  тях,  Теленор  поставя началото  и  на кампания,  целяща  да  запознае  и  родителите  с възможностите  и интересите на техните деца в глобалната мрежа\r\nФорумът е безплатен и всички желаещи могат да запазят своето място след онлайн регистрация на:    Повече информация за събитието може да откриете на:     ", "date": "2018.03.15", "title": "Горещи теми за детската онлайн безопасност на първата родителска среща \"От нас зависи\""}
{"url": "https://www.actualno.com/healthy/arestuvaha-shefa-na-zdravnata-kasa-v-lovech-news_664765.html", "text": "   на ДАНС и полицията в четвъртък.  Срещу него е образувано досъдебно производство за съобщиха от прокуратурата. С разрешение на Окръжния съд е било извършено претърсване в сградата на касата. Иззети са документи и са разпитани служители. Антонио Маринов е задържан за 24 часа, а утре ще стане ясно дали ще остане в ареста, предаде Нова тв.\r\nИмето му се свързва с даването на разрешително за новата частна болница \"Кардиолайф\" в града, за което свиделства стенограмата на заседанието на Надзорния съвет на касата от 4 октомври миналата година.      ", "date": "2018.03.15", "title": "Арестуваха шефа на Здравната каса в Ловеч"}
{"url": "https://www.actualno.com/politics/cvetanov-bsp-v-momenta-sa-v-mejdunarodna-izolacija-news_664815.html", "text": "  Политическата обстановка в страната не е такава, каквато трябва да бъде. С наближаването на изборите, популизмът и фалшивите новини ще ни заливат все повече. БСП например все още живеят с идеята, че са спечелили президентските избори и се правят, че не виждат оценките на хората. Това заяви тази вечер председателят на ПГ на ГЕРБ и зам.-председател на партията Цветан Цветанов, който проведе среща с актива на Младежи ГЕРБ-София област, съобщиха от пресцентъра на партията. На събитието присъства и най-младият член на структурата – 18-годишната Рамона Дойнова.  „БСП в момента са в международна изолация. Видяхте как изкривиха дебата за Истанбулската конвенция. Политиката стана арена на непрекъснати нападки и дискредитиране на политическия опонент. Виждайки това отстрани, хората не забелязват всички хубави неща, които държавата и местната власт правят“, отбеляза Цветанов. Той посочи пред младежите, че сега никой не говори за европейската перспектива пред Западните Балкани, за кохезионната политика, за външнополитическите успехи на премиера Бойко Борисов, за отличните взаимоотношения между България и Македония. „Вие обаче бъдете посланици на тези успехи. Казвайте на всички за тях. Хората трябва да знаят какво правителството на Бойко Борисов и управляващото мнозинство в парламента са направили. Срещайте се често с хората. Само така ще си върнем доверието им“, призова младите хора зам.-председателят на ГЕРБ и допълни, че е важно държавата да върви напред, да бъде лидер на Балканите и да се представите успешно по време на председателството. „Ние искаме държавата да е стабилна и работим в тази насока“, категоричен бе Цветан Цветанов. „ГЕРБ е единствената партия, която инвестира толкова много в младите хора“, посочи на свой ред председателят на Младежи ГЕРБ и зам.-министър на външните работи Георг Георгиев, който с участието си в 43-тото Народно събрание се превърна в най-младият депутат в историята. Той каза още, че младите хора имат възможността чрез партията да градят както себе си, така и да влияят върху процесите в държавата. „С работата и идеите си ние можем да направим България едно по-хубаво място за живеене“, заяви Георгиев.    ", "date": "2018.03.15", "title": "Цветанов: БСП в момента са в международна изолация"}
{"url": "https://www.actualno.com/asia/turskata-ofanziva-prokudi-30-000-civilni-ot-afrin-news_664777.html", "text": "  Турската военна офанзива срещу населения с мнозинство кюрди анклав Африн в Северна Сирия е .  „Над 30 000 души са разселени от вчера в резултат на турските бомбардировки срещу града“, гласи съобщение на базираната в Лондон организация Наблюдател за човешки права в Сирия (НЧПС), предаде AFP, цитирана от БГНЕС. Те се изнесли в райони, които са под контрола на правителствените войски на сирийския режим и в покрайнините на града, които са под контрола на кюрдските милиции.         ", "date": "2018.03.15", "title": "Турската офанзива прокуди 30 000 цивилни от Африн"}
{"url": "https://www.actualno.com/society/novinite-naj-vajnoto-za-denja-15-mart-news_664775.html", "text": "        Радваме се, че имаме възможност да подкрепим България да бъде приета в Шенгенското пространство. Няма държава в Европа, която да е инвестирала толкова по опазването на външните граници. Това заяви австрийският канцлер Себастиан Курц в съвместно изявление с премиера Бойко Борисов в резиденция \"Бояна\".   Разделението, което се прави днес в обществото и координираните действия между БСП и президента Радев са с една единствена цел – постигане на политическа дестабилизация, на политическа криза, която да доведе до предсрочни парламентарни избори и съставяне на служебен кабинет. Това заяви председателят на Парламентарната група на ГЕРБ Цветан Цветанов в кулоарите на Народното събрание. По-рано той обвини , че лъже за липсата на стенограма от срещата му с патриарх Кирил. Великобритания, Франция, Германия и САЩ осъдиха атаката с нервно-паралитично вещество срещу бившия руски шпионин Сергей Скрипал и дъщеря му Юлия, отбелязвайки, че „няма правдоподобно алтернативно обяснение\" на участието на Москва.   Новопостроен пешеходен мост се срути днес в Маями, Флорида. Има загинали. Това съобщиха световните агенции, цитирайки местни медии.  \"България стои до своя съюзник Обединеното кралство. Използването на отровни химикали е незаконно и трябва да бъде осъдено по най-категоричния възможен начин\". Това написа в Twitter външният министър Екатерина Захариева по повод скандала, развихрил се с отровения във Великобритания двоен руски агент Сергей Скрипал и дъщеря му. Жестоко двойно убийство е станало вчера вечерта в блок в Пловдив в квартал \"Кючук Париж\". Жена и мъж са убитите.  В момента сме подготвили рамков договор, след което ще сключим договор директно с производителя. Тоест на българския данъкоплатец ремонтът, поредният ремонт на МиГ-овете ще му излезе по-евтино. Това каза вицепремиерът и министър на отбраната Красимир Каракачанов.  Трите партии в коалиция „Обединени патриоти“ имаме някои различия по определени въпроси, но по основното - преди всичко българският национален интерес - сме на едно мнение. Това заяви председателят на парламентарната група на \"Обединени патриоти\" Волен Сидеров пред журналисти в Народното събрание. В генералното консулство на България в Дубай е постъпила информация за починала българска гражданка, която е работила за авиокомпанията „Емиратс”, съобщиха от МВнР във връзка с постъпила информация относно българска гражданка с инициали Е.Й., починала на територията на Ентебе, Уганда. Сирийската армия успя да нахлуе тази нощ в Източна Гута, след интензивни бомбардировки. Това съобщи сирийската неправителствена организация OSDH. Сравнявайки лидера на Иран аятолах Хаменей с Хитлер, престолонаследникът на Саудитска Арабия предупреди в телевизионно интервю, че ако Техеран получи ядрено оръжие, страната му ще последва примера. Турската военна офанзива срещу населения с мнозинство кюрди анклав Африн в Северна Сирия е прокудила 30 000 цивилни за 24 часа. Администрацията на Доналд Тръмп наложи санкции срещу най-големите шпионски агенции на Русия и повече от десет лица за опита да повлияят на президентските избори в САЩ през 2016 г. и за отделни кибератаки.     ", "date": "2018.03.15", "title": "Новините: Най-важното за деня, 15 март"}
