{"url": "https://www.faktor.bg/bg/articles/prevozvachite-podobna-kategorichna-podkrepa-ot-strana-na-kabineta-ns-i-balgarskite-evrodeputati-e-bez-pretsedent", "text": "Българските превозвачи изразиха подкрепата си към премиера Бойко Борисов. В позиция от Браншовите сдружения в сектор „Автомобилни превози и товари“ посочват, че подобна категорична подкрепа от страна на кабинета, Народното събрание и българските евродепутати е без прецедент до момента.  В изявлението се посочва още: „От сдруженията в областта на автомобилните превози на товари, заявяваме ясно и категорично, че към момента получаваме безусловната подкрепа на министър-председателя на Република България г-н Бойко Борисов, министъра на транспорта, информационните технологии и съобщенията г-н Ивайло Московски и на цялото правителство, по отношение на нашите искания, свързани с готвените законодателни промени по Пакет „Мобилност“ на Европейската комисия. След срещата ни с премиера Бойко Борисов сме напълно убедени, че изпълнителната власт в нашата страна ще съдейства чрез всички възможни инструменти в защита на българските превозвачи.  Уверени сме, че всички заедно ще постигнем желаните резултати за защита на националните интереси и изграждането на едно устойчиво и стабилно бъдеще на един от най-големите сектори в българската икономика. Те призовават всички български политици и общественици да не използват тази тема за политически битки и пререкания, а да отстояват заедно и обединени позиция на подкрепа и несъгласие с предлаганите рестриктивни предложения за промени в европейското законодателство, засягащи автомобилните превози на товари. Насроченият протест на всички български превозвачи, който ще се проведе по време на срещата на Върха в София следващата седмица, не е насочен срещу изпълнителната власт в България, а срещу предложенията на част от държавите в Европейския съюз, които ще доведат до унищожаването на българския транспортен бизнес. По време на протеста категорично няма да толерираме политически провокации“, заявяват още превозвачите.", "date": "2018.05.12", "title": "Превозвачите: Подобна категорична подкрепа от страна на кабинета, НС и българските евродепутати е без прецедент"}
{"url": "https://www.faktor.bg/bg/articles/novini/svyat/erdogan-obvini-gartsiya-za-bankrutirala-darzhava-nahvarli-se-na-reytingovite-agentsii", "text": "В опит да възрази срещу чуждите рейтингови агенции, които свалят рейтинга на държавния дълг на страната, президентът на Турция Реджеп Тайип Ердоган даде Гърция като пример, заявявайки че тя е банкрутирала държава, предава Independent Balkan News Agency. „Не им обръщайте внимание (рейтинговите агенции). Те увеличиха рейтинга на съсед, който е банкрутирал. Те получават нови дългове и живеят с тях. Моля ви да ме извините, но говорим за държава която не може да плати на държавните си служители. Как е възможно? Говоря за Гърция“, заяви Ердоган.", "date": "2018.05.12", "title": "Ердоган обяви Гърция за банкрутирала държава, нахвърли се на рейтинговите агенции"}
{"url": "https://www.faktor.bg/bg/articles/novini/svyat/zoran-zaev-ochakva-gartsiya-da-otvori-na-makedoniya-vratite-za-nato-i-es", "text": "Министър-председателят на Македония Зоран Заев обяви в петък, че очаква да чуе добри новини от Атина, визирайки посещението на външния министър Никола Димитров на международната конференция за европейското бъдеще, която се домакинства близо до гръцката столица, пише Independent Balkan News Agencyq, цитирана от \"Фокус\" . Заев подчерта, че е оптимистично настроен благодарение на постиженията дотук в процеса на преговори с Гърция. „Много е важно да разрешим този проблем, защото това ще даде път на нашата перспектива в НАТО и ЕС“, заяви Заев.", "date": "2018.05.12", "title": "Зоран Заев очаква Гърция да отвори на Македония вратите за НАТО и ЕС"}
{"url": "https://www.faktor.bg/bg/articles/sasht-zasyakoha-dva-ruski-strategicheski-bombardirovacha-raketonostsi-tu-95-do-alyaska", "text": "Американски изтребители Ф-22 са осъществили прехващане на два руски стратегически бомбардировача-ракетоносци Ту-95 в небето, западно от крайбрежието на щата Аляска. Това е съобщено от командващия аерокосмическата отбрана на Северна Америка (NORAD) Андрю Хенеси, предава ТАСС, позовавайки се на американски медии. Според него инцидентът се е случил в петък сутринта местно време (вечерта на петък българско време) в международното въздушно пространство край Аляска, цитира \"Фокус\"  „Два базирани в щатна Ф-22 прехванаха и визуално идентифицираха два руски далекообхватни бомбардировачи Ту-95, летящи в опознавателната зона на ПВО на САЩ около западното крайбрежие на Аляска, северно от Алеутските острови“, съобщава Хенеси. Според него Ф-22 са съпровождали руските самолети докато не напускат опознавателната зона на ПВО, която се разпростира на около 320 км от западното крайбрежие на щата. Хенеси подчерта, че Ту-95 не са нарушили въздушното пространство на САЩ.", "date": "2018.05.12", "title": "САЩ засякоха руски стратегически бомбардировачи-ракетоносци до Аляска"}
{"url": "https://www.faktor.bg/bg/articles/novini/svyat/dva-helikoptera-sa-izleteli-nad-rayona-okolo-shisha-pangma-v-tarsene-na-boyan-petrov", "text": "Тази сутрин два непалски хеликоптера са излетели над района около връх Шиша Пангма в търсене на Боян Петров, съобщава БНР, позовавайки се на информация от екипа на алпиниста.  100 китайски спасители пък са ангажирани със спасителната операция по земя. Част от тях днес са потеглили към втория височинен лагер, където има надежда да се намира българинът. Отделно, няколко шерпи, които вчера останаха да нощуват в лагер едно, както и алпинистите от различни държави, намиращи се в района на експедиция, също продължават търсенето на Боян Петров. Той е в неизвестност от 3 май, а издирването му продължава вече пети ден и досега беше затруднявано от лошото време.", "date": "2018.05.12", "title": "Два хеликоптера са излетели над района около Шиша Пангма, търсят Боян Петров"}
{"url": "https://www.faktor.bg/bg/articles/novini/balgariya/poroshenko-pokani-premiera-borisov-v-ukrayna", "text": "Украинският президент Петро Порошенко проведе среща с българския министър-председател Бойко Борисов, за да обсъдят двустранните отношения и го е поканил да посети Украйна, предава Укринформ, цитирана от \"Фокус\". „Като част от посещението си в Германия украинският президент Петро Порошенко се срещна с българския министър-председател Бойко Борисов. Двамата обсъдиха двустранните въпроси. Държавният глава на Украйна покани българския министър-председател да посети Украйна“, пише в официално заявление на украинското президентство. Двете страни са се договорили да започнат подготовката за среща на високо равнище ЕС-Украйна.", "date": "2018.05.12", "title": "Порошенко покани Борисов в Украйна"}
{"url": "https://www.faktor.bg/bg/articles/novini/balgariya/nad-3000-meditsinski-sestri-izlizat-na-ulitsata-dnes", "text": "Над 3000 медицински сестри излизат на улицата днес с искане за по-високи заплати. Те се очаква да се съберат на площад \"Независимост\" в столицата, за да изразят недоволството си от политиките на здравните власти към медицинските сестри, акушерките и фелдшерите, информира \"Дарик\". Организатор на протеста е Българската асоциация на професионалистите по здравни грижи, а проявата се подкрепя от редица пациентски, синдикални и съсловни организации. По данни на инициаторите у нас в момента работят около 25 000 медицински сестри, а на системата са нужни още 30 000. Акушерките наброяват 4000, а са нужни още толкова. Средната им възраст е над 53 години, обясни Милка Василева, председател на асоциацията, организирала недоволството.", "date": "2018.05.12", "title": "Над 3000 медицински сестри излизат на улицата днес"}
{"url": "https://www.faktor.bg/bg/articles/novini/balgariya/tsvetanov-mladostta-e-predimstvoto-na-kandidata-na-gerb-za-kmet-na-s-malomir-deyan-cholakov", "text": "Нашият кандидат Деян Чолаков е млад и това е неговото предимство. Уверен съм, че той може да демонстрира, че има шанс за развитие и за младите хора дори в най-малките населени места. Това заяви заместник-председателят на ГЕРБ и председател на ПГ на партията Цветан Цветанов по време на предизборно общоселско събрание в село Маломир (община Върбица, област Шумен). На него Цветанов подкрепи кандидата на ГЕРБ за кмет на село Маломир Деян Чолаков за частичните местни избори, насрочени за 20 май 2018 г. В предизборната среша участваха още кметът на Шумен и областен координатор на ГЕРБ Любомир Христов, депутатите от ГЕРБ-Шумен Румен Генов и Димитър Александров, както и областният управител проф. Стефан Желев. „Откакто вече 11 години има ГЕРБ ние винаги сме работили по разширяването на структурите си. Днес също сме с протегната ръка към всеки, който иска по-добро бъдеще за населеното си място“, категоричен бе Цветанов. Той отбеляза, че ГЕРБ не разделя хората. „Напротив – искаме да ги обединим. Да делиш градовете и селата на наши и ваши е грешен подход, който не е присъщ на ГЕРБ. Затова сме толкова силни“, посочи зам.-председателят на партията. Той увери присъстващите, че ГЕРБ може да предложи алтернатива и политики, насочени към нуждите на всеки един от тях. „Деян има ясна визия какво трябва да се промени. Той е изключително отговорен и винаги готов да разговаря и обяснява нашите политики“, каза още Цветан Цветанов. „Наш дълг е да убедим хората да гласуват по съвест, за да изберат най-достойния кандидат“, уточни председателят на ПГ на ГЕРБ. „За мен това е Деян Чолаков“, категоричен бе Цветанов. По думите на Деян Чолаков в селото всички сякаш са забравени от институциите. „Поведението на общинския кмет е неприемливо. Аз ще бъда кмет на всички“, увери той. „Деян беше мой студент. Мога да кажа само хубави неща за него – човек, който се ползва с уважението на колеги и преподаватели“, каза на свой ред областният управител на Шумен проф. Стефан Желев и отбеляза, че ако ГЕРБ успее да спечели в с. Маломир, догодина ще успее и във Върбица. По-рано днес заместник-председателят на ГЕРБ и председател на ПГ на партията Цветан Цветанов се срещна с жители на село Подайва (община Исперих, област Разград). На срещата присъстваха и народният представител от ГЕРБ-Разград Десислава Атанасова и кметът на Разград и областен координатор на партията д-р Валентин Василев. В рамките на посещението си в с. Подайва Цветан Цветанов обсъди с жителите на селото различни теми от региона. Сред тях бе и предстоящият ремонт на джамията. Цветанов се ангажира ПГ на ГЕРБ да направи дарение в размер на 10 000 лв. По време на срещата бяха обсъдени още инфраструктурните проекти в община Исперих и необходимостта от решения по казуса с ремонтните дейности в общината.", "date": "2018.05.12", "title": "Цветанов: Младостта е предимството на кандидата на ГЕРБ за кмет на с. Маломир Деян Чолаков"}
{"url": "https://www.faktor.bg/bg/articles/slantse-oblatsi-dazhd-i-gramotevitsi", "text": "Типично пролетно ще бъде времето днес. Ще се редуват слънце, облаци и дъжд, а на места не са изключени и гръмотевични бури. Минималните температури ще са в интервала от 8 до 13 градуса, а максималните – между 19 и 24. Над по-голямата част от страната облачността ще е предимно значителна, след обяд над Западна и Централна България купеста и купесто-дъждовна. На много места там ще превали краткотраен дъжд с гръмотевици, има условия за локални интензивни валежи. Над Източна България ще има значителни разкъсвания на облачността, там вероятността за валежи е много малка. Ще духа слаб до умерен североизточен вятър. Над планините облачността ще е значителна, след обяд купеста и купесто-дъждовна. На много места ще има краткотрайни, интензивни валежи и гръмотевици. Ще духа умерен, по билата и временно силен северен вятър. Максимална температура на височина 1200 метра около 11°, на 2000 метра – около 5°. Над Черноморието ще преобладава слънчево време с временни увеличения на облачността, но без валежи. Ще духа до умерен североизточен вятър. Максимални температури на въздуха: 18°-20°. Температурата на морската вода 17°-19°. Вълнението на морето 2-3 бала.", "date": "2018.05.12", "title": "Слънце, облаци, дъжд и гръмотевици"}
{"url": "https://www.faktor.bg/bg/articles/obshtestvo/zakon-i-red/mezhdunarodna-politseyska-operatsiya-arestuva-16-dushi-v-balgariya-i-ispaniya", "text": "16 души са задържани в хода на международна полицейска операция, съобщиха от пресцентъра на МВР. Мащабната международна полицейска операция „ARTERO“ се е провела на 8 май след координирани и планирани съвместни действия между служители на отдел „Киберпрестъпност“ ГДБОП, Испанската национална полиция и Европол. Акцията, под ръководството на Специализираната прокуратура, е била насочена срещу организирана престъпна група, занимавала се с трафик на наркотични вещества, изнудване, измами и пране на пари. В хода на разследването било установено, че групата се състои от испански, колумбийски, босненски и български граждани. Средствата от престъпната дейност се легализирали чрез закупуването и продажба на благородни метали, посредством изградена мрежа от компании и банкови сметки на юридически лица, регистрирани на територията на ЕС. В хода на съвместните действия станало ясно, че участниците в групата изградили и иновативен механизъм за „изпиране“ на паричните средства, придобити от престъпната дейност, чрез добиване и търгуване с криптовалути.  При проведените полицейски действия на територията на България и Кралство Испания са открити множество фирмени и банкови документи, мобилни телефони, 40 кг злато, оръжия и боеприпаси. Иззети са още криптовалути, наркотични вещества, диаманти, лек автомобил, производния на изкуството. Запорирани са банкови сметки, движимо и недвижимо имущество. На територията на България и Кралство Испания са задържани 16 души, съпричастни към престъпната дейност. Работа по случая продължава.", "date": "2018.05.12", "title": "Международна полицейска операция арестува 16 души в България и Испания"}
{"url": "https://www.faktor.bg/bg/articles/obshtestvo/operatsiyata-po-izdirvaneto-na-boyan-petrov-napravi-probiv", "text": "Операцията по издирването на Боян Петров направи пробив, след като днес се включиха хеликоптерите, твърди Канал 3.  „От въздуха екипите са забелязали подозрителен обект, но не са успели да проведат операция с въжета заради лошото време“, съобщи Йодеш Санкота от “Симрик Еър”, цитиран от \"Дарик\". Въпреки силния вятър, надеждата е да успеят да излетят отново. По думите му шерпите, които се придвижват по земя, се очаква да достигнат до лагер 2 скоро и до палатката на Боян Петров. След това ще изпратят допълнителна информация. Въздушният спасителен екип се връща в Катманду, за да заседава и да вземе решение как да продължи акцията, като ще бъде готов да се върне в района на Шиша Пангма веднага, щом се наложи.", "date": "2018.05.12", "title": "Операцията по издирването на Боян Петров направи пробив"}
{"url": "https://www.faktor.bg/bg/articles/balgarski-sakrovishta-za-miliardi-sa-izneseni-ot-ratsiariya", "text": "Уникалният античен град Рациария, до днешното видинско с. Арчар, е само на крачка от пълното си унищожение. Много скоро вече няма да може да бъде спасен. За това алармираха краеведи и хора от региона пред faktor.bg. Подобен край би бил безпрецедентна катастрофа за нашата страна, защото културно-историческата му стойност е наистина огромна. Но пък логичен с оглед на бруталното му унищожаване, течащо от около 30 години.  В руините на древния римски град Рациария,  от три десетилетия се копае непрекъснато, яростно и ударно, дори с трактори и фадроми. Полицаи са намирали там изоставен при пристигането им булдодозер в 12-метров трап.  Иманярите са най-усърдни по тези места, именно защото излизат уникални ценности. Босовете на търговията с антики са изнесли зад граница съкровища за милиарди, само от тук, твърдят експерти. Съкровища, които принадлежат на България, на нас и децата ни.  Римският град Рациария е бил известен в античността с изключителните си ювелири. Тук е и едно от двете места в света, където е открита златна мина в частен дом.   Иманяри са споделяли пред автора на тези редове, че над 90 процента от античните монети, продавани по аукционите в света, са от България, а почти половината от тях са изровени от руините на  Рациария.  В града през римската епоха започвал стратегическия път през Найсос (Ниш) за Адриатика. По времето на император Аврелиан Рациария става главен град на римската провинция Дакия Рипензис -крайбрежна Дакия. Смята се, че в околността е намирана най-скъпата монета в света, пусната в обръщение от император Антонин Пий  по времето, когато обявява за свой съвладетел и Цезар бъдещия владетел-философ  Марк Аврелий през 140 г. сл. Хр. Монетата с ликовете им от двете си страни е оценявана на близо 400 000 долара.  Един от най-печените иманяри в този край на име Антон се похвалил преди години, че я е намерил и изчезнал безследно.  След две седмици открили тялото му  в Дунава, където „скочил”  с колата  си.. Те са разровили като термити древния град и го изтърбушват безжалостно. „Не ги спират нито студ, нито сняг. Единствено приижданията на Дунав забавят временно работата  им, после продължават с още по-голям ентусиазъм.  „Цели семейства от малцинствата копаят денонощно, като им се плаща на акорд от софийски и пловдивски дилъри на антики.  Ромите получават направо смешни пари, а какви съкровища вадят.... Тези от престъпните структури за незаконни продажби са перфектно организирани, разполагат и с огромно количество информация за всичко извадено”, обясняват полицаи, занимаващи се с проблема. В иманярските среди се знае, че преди  години група техни „колеги” открива в развалините на Рациария гърне, натъпкано с Случаят е без прецедент у нас, поне за друга такава находка не се е чуло. Алчността си казала думата при откривателите на гърнето. Въпреки, че му се полагали доста монети, един от „щастливците” скрил в ботушите си още 4 жълтици. Другите от групата усетили номера и го пребили от бой.         Околността около древната Рациария е абсолютен шампион по ровенето за антики, но навсякъде у нас иманярите, които според археолозите са близо 100 000, копаят като луди. Близкото видинско село Гиген също е „златна мина”. Най големи количества монети са намирани близо до Казанлък – повече от 15 000 сребърни денария на император Траян Деций.  Куриозен е случаят при който иманяри пълнят  багажник на жигули с 35 000 антични монети, открити край село  Мусина, Великотърновско. Няма тракийска могила от над  50 000 в цяла България, която да не е разкопавана поне веднъж, нито древна крепост. Смята се, че средствата, които се въртят в нелегалната търговия с антични находки, са трети след тези от наркотиците и проституцията.  Британските служби преди време изготвиха доклад, че над 4 милиарда британски лири годишно изкарва българската мафия от продажба на антики на богати колекционери по света. Е, поне една трета идват от тук. , че е непростимо това, че се стигна до там да говорим за изгубеното богатство на археологическия обект \"Рациария\". Ето думите му:    \"Хващат ги иманярите, после ги пускат. Навремето ако не бяха допуснали тази грешка масово да се разкопава с трактори може би щеше да бъде най-голямата атракция на територията на България. Всичко беше оградено с мрежа, имаше археологическа база, всяко лято идваха италиански археолози. Имаше кухня на обекта с персонал, заседателна зала, спални помещения, зала за откритите експонати. За три години нищо от това не остана. Сега са едни лунни пейзажи. Всяка нощ излизаха по 20 верижни трактора\". Намира се 27 км. югоизточно от Видин, 28 км. западно от Лом, на около километър изток-североизток от днешното село Арчар, Област Видин, в областта Калето. И", "date": "2018.05.12", "title": "Български съкровища за милиарди са изнесени от Рациария"}
{"url": "https://www.faktor.bg/bg/articles/boyan-petrov-ne-be-otkrit-v-lager-2", "text": "Алпинистът Боян Петров не е открит в Лагер 2 на осемхилядника Шиша Пангма, съобщиха от щаба на спасителната операция. По-рано днес там бяха забелязани две окопани палатки, като шерпите веднага тръгнаха натам, за да проверят какво има в тях. Оказа се обаче, че в палатките на Лагер 2 не е намерено нищо, което да помогне за намирането на сънародника ни. Това бе и най-надеждния лагер за откриването на Петров, тъй като там има достатъчно провизии, за да може алпинист с неговия опит да оцелее дори със седмици. Предстои шерпите да продължат да се катерят, като трябва днес да стигнат и до Лагер 3. Той се намира на 7 400 метра н.в. и на 400 метра от Лагер 2. Деян Петров, който е от лагера на българския алпинист разкри, че на Лагер 3 палатка няма. Това значи, че тя или е издухана от вятъра, или е прибрана от Боян Петров при тръгването му надолу. По-рано днес два хеликоптера излетяха към върха, за да огледат от високо около Шиша Пангма. Припомняме, че Боян Петров е в неизвестност от 3 май.", "date": "2018.05.12", "title": "Боян Петров не бе открит в Лагер 2"}
{"url": "https://www.faktor.bg/bg/articles/rusiya-bezpretsedentno-otkaza-viza-za-svetovnoto-po-futbol-na-germanski-sporten-zhurnalist-razkril-doping-skandala", "text": "Руската федерация отказва да даде виза за Световното първенство по футбол на изтъкнатия германски спортен журналист Хайо Зепелт, от когото тръгнаха разкритията за огромен допинг скандал с руски спортисти, предадоха ДПА и Франс прес.  Работодателят на Зепелт, германската телевизия А Ер Де съобщи в изявление, че е научила, че журналистът е в списък на нежелани лица, но Русия не е уточнила защо той е в този списък.  Ттва е уникален случай в нейната история на спортна журналистика и безпрецедентен пример за атака над отразяването на големи спортни събития като Световното първенство по футбол\", заяви телевизията.  Неправителствената организация \"Репортери без граници\" изрази възмущението си и призова международния футболен управителен орган ФИФА да осъди решението на Русия и да предприеме стъпки Зепелт да бъде допуснат в Русия да отразява Световното първенство по футбол.  Той е известен с разследванията си на допинг скандали от 2009 г. След негов документален филм Международния олимпийски комитет замрази олимпийското участие на Русия през декември м.г. за допинг практики и системна манипулация на антидопинговата програма на Зимните олимпийски игри в Сочи през 2014 г. Това принуди руските спортисти да участват като неутрални на тазгодишната зимна олимпиада в Южна Корея. МОК отмени наказанието на Русия през февруари. Германското външно министерство съобщи, че работи по изясняване на ситуацията с Хайо Зепелт и при необходимост ще се обърне към руската страна. Държавният секретар по парламентарните въпроси в министерството Щефан Майер призова руските власти да преразгледат решението си. Обективното и независимо отразяване на Мондиала означава, че \"в страната трябва да се допускат и журналистите, които критикуват страната и допинговите й нарушения\", каза той.", "date": "2018.05.12", "title": "Русия безпрецедентно отказа виза за Световното по футбол на германски журналист, разкрил допинг-скандала"}
