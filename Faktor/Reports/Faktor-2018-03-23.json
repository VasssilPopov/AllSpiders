{"url": "http://www.faktor.bg/bg/articles/novini/svyat/zashto-bsp-prati-nablyudatel-na-ruskite-izbori-v-nezakonno-okupiraniya-krim", "text": "Неправителстваната организация \"Информационна съпротива\" публикува официалния списък на така наречените наблюдатели на президентските избори, които се проведоха на територията на нек.законно окупирания от Русия полуостров Крим. В групата участва българката професор Ваня Добрева, бивш депутат от БСП от 42 НС и бивш-заместник-министър на образованието в правителството на сегашният лидер на ПЕС Сергей Станишев. Анексирането на Крим е признато за незаконно от ООН и ЕС, организации чиито член е България,  за незаконна е обявена окупацията на Крим и от Партията на европесйките социалисти, чиито член е БСП. Означава ли изпращането на \"наблюдател\" на изборите в окупирания от Русия Крим от страна на БСП, че партията на Корнелия Нинова нризнава, чце окупацията е незаконна? Кой е изпратил поканата до БСП, кой е разрешил на Ваня Добрева да участва като наблюдател не на теротията на Русия, а на незаконно окупираната украинска територия? Защо Корнелия Нинова и нейните съпартийци нарушават международните санкции срещу Русия наложени и заради драстичното нарушаване на международното право? Все въпроси, на които БСП и нейната лидерка, която е български народен представител, е длъжна да даде отговор.", "date": "2018.03.23", "title": "Защо БСП прати наблюдател на руските избори в незаконно окупирания Крим?"}
{"url": "http://www.faktor.bg/bg/articles/novini/balgariya/vidin-obyavi-bedstveno-polozheniya", "text": "Предупреждение от втора степен за продължаващи снеговалежи и вятър е в сила за девет области в Северна България. Кризисният щаб във Видин обяви бедствено положение в общината заради снегонавявания и усложнена пътна обстановка. Напълно откъснат е достъпа до няколко села в района. Помпената станция, която захранва с питейна вода града и околни населени места, е на аварийно захранване. Така има опасност Видин и региона да останат без вода. „Към момента положението е овладяно. Сутринта към 9.00 часа имахме откъснати 13 населени места. Сега вече има достъп до тях, включихме и допълнителна техника. Няма бедстващи хора”, обясни кметът на Община Видин Огнян Ценков.", "date": "2018.03.23", "title": "Видин обяви бедствено положения"}
{"url": "http://www.faktor.bg/bg/articles/novini/svyat/litva-i-latviya-shte-izgonyat-ruski-razuznavachi-pod-prikrieto-na-diplomati", "text": "Президентът на Литва Да.ия Грибаускайте съобщи днес, че от страната ще бъдат изгоненни руски разузнавачи работещи под дипломатическо прикритие. По думите и, спецслужбите на Литва са идентифицирали такива служители на дипломатическото представителство на Русия. Грибаускайте допълни, че се разглежда възможността да бъде разширен и списъка на руски граждани, на които е забранено да влизат на теротирята на Литва. Латвия ще изгони „един или няколко” руски дипломати заради атаката с нервно-паралитично вещество срещу бивш руски шпионин в британския град Солсбъри, съобщиха от латвийското външно министерство. Говорителят на дипломатическото ведомство Гинтс Йегерманис не определи броя на подлежащите на изгонване руски дипломати, нито спомена имената им, но каза, че повече информация по въпроса ще има в понеделник. Междувременно ЕС извика за консултации посланикът си в Русия, а още няколко страни от ЕС заявиха, че също ще изтгеглят посланиците си или ще изгонят руски дипломати по примера на Великобритания.", "date": "2018.03.23", "title": "Литва и Латвия ще изгонят руски разузнавачи под прикрието на дипломати"}
{"url": "http://www.faktor.bg/bg/articles/novini/svyat/ognyan-zlatev-na-karta-e-postavena-sigurnostta-i-na-turtsiya-i-na-es", "text": "\"И двете страни – и ЕС, и Турция, стават мишени на терористични актове. В момента е необходимо да сме единни пред тези заплахи\", коментира пред БНТ ръководителят на представителството на ЕК в България Огнян Златев.  По думите му трябва да тръгнем с реалистични окачвания към предстоящата среда на лидерите на ЕС и Турция, защото на карта е поставена сигурността и на Турция и на ЕС. \"Доказали сме, че можем да сме си взаимополезни\", заяви Златев.  \"Факт е, че ЕС е притеснен от случващото се в Турция. Самият факт, че тази среща се провежда е знак за единната позиция, че този диалог с Турция трябва да продължи. „Срещата е важна и за двете страни. И двете страни могат да спечелят от провеждането на ясен диалог. Не считам, че сме в ситуация да правим отстъпки един на друг\", добави той.", "date": "2018.03.23", "title": "Огнян Златев: На карта е поставена сигурността и на Турция, и на ЕС"}
{"url": "http://www.faktor.bg/bg/articles/kitayska-kosmicheska-stantsiya-leti-kam-zemyata-mozhe-da-padne-v-balgariya", "text": "Китайската космическа станция \"Тянгун 1\" лети към Земята. Очаква се огромният апарат, който тежи 8 тона, да падне между 30 март и 6 април, предадоха световни агенции. Станцията е дълга точно 12 метра. Преди около 2 години връзката с кораба беше загубена. Зоната, в която може да се сблъска станцията, е доста широка. В обсега й попадат както Китай и САЩ, така и европейски страни като Испания и Италия. В списъка обаче се нарежда и България.  Учени следят зорко движението на космическия кораб. С навлизането в атмосферата голямата част от апарата ще бъде унищожен, тъй като ще изгори. През последните часове от живота си обаче станцията ще се движи с около 30 000 километра в час.", "date": "2018.03.23", "title": "Китайска космическа станция лети към Земята, може да падне в България"}
{"url": "http://www.faktor.bg/bg/articles/islyamska-darzhava-poe-otgovornost-za-atakata-vav-frenskiya-grad-treb", "text": "\"Ислямска държава\" пое отговорност за атаката във френския град Треб, при която нападател взе заложници в супермаркет, уби трима души и рани четирима, съобщи \"Франс 24\". Той беше застрелян от полицията и разпознат като 26-годишния Редуан Лакдим, известен на френските власти с дребни престъпления и притежание на наркотици. Това съобщи вътрешният министър Жерар Колон. По-рано френският президент Еманюел Макрон коментира нападението след срещата на върха в Брюксел: \"Обстоятелствата ни карат да смятаме, че става дума за терористичен акт и аз искам преди всичко да уверя в моята подкрепа тези, които се сблъскаха със случилото се. Прокуратурата в Париж ще даде при първа възможност подробности за началото на разследването\". Европейския съюз изрази своята солидарност с жертвите на терористичното нападение в южния френски град Треб. \"Борбата срещу тероризма е трудна и дългосрочна битка. Ние ще я водим и ще я спечелим заедно\" - посочи председателят на ЕК Жан-Клод Юнкер. Хрониката на зловещите събития вече е ясна. Преди обед терористът застрелва смъртоносно шофьор и отвлича колата му, с която се опитва да прегази група полицаи и ранява с огнестрелно оръжие един от тях. Атаката завършва в супермаркет, където нападателят взима още жертви. При щура срещу терориста са ранени трима жандармеристи. Сред тях е и героят на деня - 45- годишен служител на реда, останал в магазина на мястото на заложниците. Източници от полицията разкриха, че нападателят е от марокански произход и е бил наблюдаван от френското разузнаване за радикализация. Телевизия BFM TV съобщи, че той искал да бъде освободен Салах Абдеслам – един от основните заподозрени за терористичните нападения в Париж през ноември 2015 г. със 130 убити, предаде Ройтерс. Свидетел на атаката в магазина заявил, че нападателят крещял \"Аллах акбар\" (\"Аллах е велик\"), преди да влезе. Други твърдят, че бил въоръжен с няколко вида оръжия. Над 240 души бяха убити във Франция от началото на 2015 г. при атаки на джихадисти или вдъхновени от джихадисти.", "date": "2018.03.23", "title": "\"Ислямска държава\" пое отговорност за атаката във френския град Треб"}
{"url": "http://www.faktor.bg/bg/articles/familna-putiniada-izbraha-za-zamestnik-predsedatel-na-gazprom-mihail-putin", "text": "Съветът на директорите на „Газпром“ избра Михаил Путин за заместник-председател на управата на компанията за срок от 5 години, съобщава „Комерсант“. Според изданието Михаил Путин е син на братовчед на руския президент Владимир Путин. Говорителят на Кремъл Дмитрий Песков заяви, че между двамата има далечно родство. „Комерсант“ допълва, че Михаил Путин е бил съветник на председателя на „Газпром“ от 2007 година, а от началото на 2018 е временно изпълняващ длъжността заместник-председател на компанията.", "date": "2018.03.23", "title": "Фамилна Путиниада: Избраха за заместник-председател на „Газпром“ Михаил Путин"}
{"url": "http://www.faktor.bg/bg/articles/novini/svyat/kola-bomba-ubi-20-v-afganistan", "text": "Най-малко 20 души са убити, а 55 са ранени при атентата с кола бомба, която се взриви край вратите на стадион в град Лашкаргах, в южната афганистанска провинция Хелманд днес, предаде ДПА.  Колата, натъпкана с експлозиви, избухнала малко след състезания по борби, провели се на стадиона, когато хората вече излизали навън. Борбите били част от празниците за афганистанската Нова година.", "date": "2018.03.23", "title": "Кола-бомба уби 20 в Афганистан"}
{"url": "http://www.faktor.bg/bg/articles/novini/svyat/kakvi-sa-ochakvaniyata-za-sreshtata-na-varha-es-turtsiya-vav-varna", "text": "Какви са очакванията за срещата на върха ЕС – Турция, която ще се проведе във Варна на 26 март? За Европейския съюз предстои тежка среща с големи очаквания и решение на проблема с бежанците, които Турция държи на своя територия. За Ердоган обаче срещата може да се окаже много по-ценна предвид предизборната му кампания. На срещата Турция ще поиска актуализиране на митническото споразумение, безвизов режим за турските граждани и трите милиарда евро за бежанците. „Той има необходимост да преодолее международната изолация, в която се намира Турция, и да успее, образно казано, да си направи снимка с шефа”, посочи журналистът Тайфур Хюсеин. Спечелването на изборите оправдава и новия съюз на Ердоган с националистите и новата му кауза след ислямизма – национализма. „Въпросният знак е сменен с новия знак на „сивите вълци”, каза Хюсеин. Затова не е случайно споменаването на Кърджали като част от душевните граници на Ердоган. Български изселници заклеймиха като „предатели” турците, присъствали на приема в Истанбул по случай 3 март, защото техните деди били унижавани и избити. Други поискаха отмяна на националния празник. „Въпросните неправителствени организации са изцяло зависими от държавата. Не съм срещнал български изселник, който да се е противопоставил на военната операция в Африн и да не е съгласен с тази политика”, каза Тайфур Хюсеин. Турците влязоха в Африн на 18 март – датата на битката при Чанаккале през 1915 г. Въпреки че България се включва във войната 8 месеца по-късно, в мемориала на Чанаккале са изписани градовете, откъдето са загиналите поданици на Османската империя – Шумен, Силистра, Пазарджик и Видин.", "date": "2018.03.23", "title": "Какви са очакванията за срещата на върха ЕС – Турция във Варна"}
{"url": "http://www.faktor.bg/bg/articles/novini/balgariya/the-times-gartsiya-ungariya-balgariya-i-slovakiya-iskat-100-dokazatelstva-koy-e-otrovil-skripal", "text": "Според информация на вестник The Times, някои от страните членки на ЕС отказват да предприемат мерки против Русия без стопроцентови експертно-криминалистични доказателства.   Държави като Гърция, Унгария, България и Словакия изглежда смятат, че трябва да подкрепят Путин, пише The Times.  Други държави като Полша, Естония, Латвия, Литва и Франция обмисрят идеята за ексрадиране на руски дипломати в подкрепа на Лондон, който поиска солидарност по отношение на Москва след отравянето на Сергий Скрипал на британска територия.  Днес премиерът Бойко Борисов заяви, че не очаква управляващата коалиция у нас да реши България да предприема действия срещу руски дипломати. Той съобщи в Брюксел, че след връщането си в България ще разговаря с колегите си в управляващата коалиция по повод решението на ЕС за отзоваването на посланика на Общността в Москва и намерението на европейски държави да прогонят руски дипломати. Снощи Европейският съвет реши да отзове посланика на ЕС в Русия Маркус Едерер за консултации в знак на съпричастност с Великобритания, която обвинява Москва за нападението с боен газ срещу шпионина Сергей Скрипал. Участници в заседанието уточниха, че от следващата седмица \"много държави\" в ЕС ще експулсират руски дипломатически представители.", "date": "2018.03.23", "title": "The Times: Гърция, Унгария, България и Словакия искат 100%  доказателства кой е отровил Скрипал"}
{"url": "http://www.faktor.bg/bg/articles/afis-nad-62-ot-balgarite-iskat-erp-tata-da-sa-na-darzhavata", "text": "Над 62% от българите искат фирмите, които, подобно на ЧЕЗ доставят електричество, да са в ръцете на българската държава. Това каза по БНТ социологът от АФИС Стефан Георгиев, който представи данни от последното проучване на агенцията. Българското общество вижда потребност от промяна на начина, по който се управляват тези дружества. За последен път енергетиката беше основна тема на обществото през 2013 г., когато се стигна до оставка на първото правителство на Бойко Борисов. Тогава също проведохме подобно изследване и резултатите бяха сходни. Тези нагласи са устойчиви във времето, заяви Георгиев. Според данните от изследването БСП и ГЕРБ практически са изравнени. \"Виждаме запазване на влиянието на ГЕРБ и с малки стъпки разширяване на влиянието на социалистите\", посочи социологът, но уточни, че в изследването не е задаван класически електорален въпрос, а проучването е имало един основен въпрос \"Чия трябва да бъде собствеността на фирмите, които подобно на ЧЕЗ доставят електроразпределение\". Към него е бил добавен въпросът: \"Коя партия изразява позиции, най-близки до вашите\", уточни социологът и направи \"сериозна уговорка: това не е типично изследване на електоралната нагласа. Нито сме в изборна ситуация.\" Според Георгиев, скандалите от последните седмици удрят малко повече партиите, които участват в управлението, коментира Стефан Георгиев. На този етап правителството удържа своя рейтинг и една прилична подкрепа, добави той.", "date": "2018.03.23", "title": "АФИС: На този етап правителството удържа своя рейтинг"}
{"url": "http://www.faktor.bg/bg/articles/nikolay-nankov-patnata-obstanovka-v-stranata-ostava-uslozhnena", "text": "Остава усложнената пътна обстановка в страната и ако има обилен снеговалеж през почивните дни, автомагистралите ще бъдат затворени за тежкотоварни автомобили. Това съобщи в кулоарите на Народното събрание регионалният министър Николай Нанков:  \"Подготвена е техниката, над 1 200 машини в момента чистят. Образува се т.нар. \"тъмен лед\", колкото и материали да насипваме, всички пътища се обработват с материали, но просто наистина шофьорите трябва да бъдат концентрирани и с повишено внимание. Остава усложнена обстановката. Ако се наложи, ако имаме и тежки снегонавявания, каквато е прогнозата, ще затваряме, предупреждаваме. Само за тежкотоварни автомобили затваряме магистрали, цели участъци, специално в Североизточна България, но към момента обстановката е нормална, но при зимни условия\".  Основната почистваща техника ще бъде съсредоточена в цяла Северна България - в областите Монтана, Враца, Видин, както и в планинските региони, информира още министър Николай Нанков. Падналият на места в Североизточна България сняг с жълтеникав цвят не е опасен, обясниха специалисти, тъй като измерената киселинност е в нормални граници. Според синоптици вероятно със снега са се смесили прахови частици от пустини в Африка.", "date": "2018.03.23", "title": "Николай Нанков: Пътната обстановка в страната остава усложнена"}
{"url": "http://www.faktor.bg/bg/articles/ikonomika/biznes/plamen-dimitrov-vremeto-na-ploskite-danatsi-otmina", "text": "Президентът на КНСБ Пламен Димитров се обяви за отмяна на плоския данък. На лекция в Софийския университет \"Свети Климент Охридски\" синдикалистът подчерта, че процесът на дигитализация ще доведе до задълбочаване на неравенствата в обществото. \"Аз смятам, че отдавна е назряло времето да бъде поставен въпросът за начина, по който ние разпределяме нашите ресурси. Казано по-простичко и по-предизвикателно - времето на плоските данъци отмина. Няма как да финансираме социалните права - социалните системи, образование, здравеопазване и така нататък в този променящ се свят с тези пари\".", "date": "2018.03.23", "title": "Пламен Димитров: Времето на плоските данъци отмина"}
{"url": "http://www.faktor.bg/bg/articles/rabotodatelite-se-oplakvat-na-manolova-ot-amerikanskite-tsentrali", "text": "Четирите работодателски организации – БСК, АИКБ, КРИБ и БТПП, се оплакаха в писмо до Омбудсмана Мая Манолова срещу двете американски централи ТЕЦ „Марица Изток” 1 и 3, предаде Канал 3.  „Отговорно твърдим, че те в постоянен и непрекъснат режим, с последователност, достойна за по-добри дела, ни ограбват ежедневно, ежечасно и ежеминутно, като ни „измъкват” от джобовете по 14 лева на мегаватчас използвана електроенергия“, се казва в жалбата.  Бизнесът иска от Манолова да се намеси в спора. Индустриалците напомнят, че вследствие на последната поправка в Закона за Омбудсмана от февруари, според която националният защитник вече ще има възможност за намеса и в спорове между граждани и други частни субекти (търговци, граждански организации и отделни граждани).  Даваме си сметка, че подобни жалби, напълно основателно биха могли да отправят още над 6 милиона пълнолетни граждани – гласоподаватели и най-вече данъкоплатци. Те биха могли да се оплачат не само от „американските централи”, които им изземват непазарно по 450 млн. лв. годишно, но и от всевъзможни „ВЕИ-та” и „високоефективни производства” на електроенергия, които неуморно тършуват из джобовете им, така че надплатената сметка да премине 1,5 млрд. лв. годишно\"\", пише още в писмото на организациите.", "date": "2018.03.23", "title": "Работодателите търсят помощ от Манолова срещу \"ограбването\" от американските централи"}
{"url": "http://www.faktor.bg/bg/articles/udar-na-gdbop-presyakoha-kiberataka-za-3-000-000-00-evro-transferirani-ot-golyama-koreyska-firma-kam-bankova-smetka-v-balgariya", "text": "Служители на отдел \"Киберпрестъпност\" в ГДБОП успешно пресякоха финансово мотивирана кибератака към голяма фирма от Република Корея, съобщиха от пресцентъра на МВР. Установено е, че при кибератаката финансови средства на жертвата в размер на 3 000 000.00 евро са били трансферирани към банкова сметка в България. Сметката е била открита на юридическо лице, регистрирано в страната със собственик и управител - чуждестранен гражданин. Парите са блокирани и успешно възстановени на пострадалата корейска фирма. От отдел \"Киберпрестъпност\" припомнят, че по-рано през 2018 г. юридическо лице, регистрирано в САЩ е било подведено чрез кибератака да преведе 1 500 000.00 щатски долара вместо по сметката на реалния си контрагент на три банкови сметки в България.", "date": "2018.03.23", "title": "Удар на ГДБОП: Спасиха 3 000 000 евро, трансферирани към банкова сметка в България след кибератака срещу корейска фирма"}
{"url": "http://www.faktor.bg/bg/articles/otkradnaha-kolata-na-zhena-dokato-ya-chisti-ot-snega", "text": "Жителка на столичния квартал \"Люлин\" разказа във Фейсбук какъв ужас е преживяла вчера заради апашите, които дебнат из квартала. Вчера преди обед, докато си е чистила колата от снега, тя е била нападната, душена и бита от крадци, които опитали да й откраднат колата, която била с включен двигател. Ето цялата история на столичанката, която все пак е имала щастлив край: Здравейте, съкварталници! Днес, на 22.03.2018 в 10:40 сутринта бях нападната в гръб от неизвестно за мен лице, докато почиствах автомобила си от сняг при работещ двигател пред блок в Люлин 2, в който живея. Бях повалена на земята, душена и удряна. Не помня как, но излязох от схватката, започнах да викам и подгоних нападателя. В този момент чух ръмжене от двигателя на автомобила ми, обърнах се и видях второ лице, което се опитва да потегли с колата. Затичах се, отворих дясната врата до шофьора, където беше чантата ми и голям чадър. Взех чантата и започнах да удрям непознатия с чадъра. Загасна му колата, той продължи с опитите си да я запали и тъй като тя има кик бутон на съединителя - трудно успя. Въпреки всичките ми усилия, автомобилът ми беше отнет. В 10:48 звъннах на 112 и веднага ме свързаха с 9-то районно управление, издиктувах данните на автомобила си и след петнадесет минути ми върнаха обаждане, че автомобилът ми е намерен. Единият от нападателите, който караше колата, беше задържан. Разпознах го в районното управление, но другият още е в неизвестност. Искам да благодаря на екипа от 9-то районно управление “Люлин” за бързата намеса и откриване на извършителя и автомобила ми, защото в повечето случаи само хейтваме органите на реда, но аз днес получих истинска подкрепа от тях. Призивът ми е - никога не си почиствайте колите на запален двигател!", "date": "2018.03.23", "title": "Откраднаха колата на жена, докато я чисти от снега"}
{"url": "http://www.faktor.bg/bg/articles/razsledvaneto-v-bolnitsi-mozhe-da-badat-obvineni-dori-ministri", "text": "Разширява се кръгът на разследваните за критичното състояние на болниците. Обвиняеми може да станат и министри, предупреди говорителката на главния прокурор Румяна Арнаудова. Ако се съберат доказателства, че високопоставени длъжностни лица, включително министри и заместник-министри, са дали разрешение за упражняване на медицински дейности в нарушение на закона, ще бъдат обвинени по делата за безстопанственост на болниците в страната. Това каза говорителят на главния прокурор Румяна Арнаудова в Бургас. Тя пристигна в морския град за участие в тържеството по повод 20 години от създаването на Апелативна прокуратура-Бургас, предаде БТА.  До края на март се очаква Министерството на здравеопазването да изпрати допълнителни материали за финансовото състояние на седемте болници в страната, сред които и УМБАЛ-Бургас, които са проверяват. Разследването за безстопанственост тече в 7 болници, сред които и Пирогов.  Арнаудова каза, че под прицел на прокуратурата не са болниците и хората,които се грижат за болните, а действията на онези лица, в резултат на които здравните заведения са доведени до тежко състояние. Касае се за безстопанственост, разпитват се свидетели, ще бъдат назначени и необходимите експертизи, каза още тя. Арнаудова добави, че предмет на разследването са умишлени и неумишлени действия по безстопанственост, но и сключването на явно неизгодни договори. Арнаудова бе запитана и за хода на разследването по случая с наводненията в Бургаско през октомври миналата година, когато имаше и пет жертви. Към този момент няма обвиняеми. Апелативният прокурор в Бургас Любомир Петров добави, че се очаква изготвянето на основната експертиза. Друга тема, която засегна Арнаудова, са сигналите срещу престъпни деяния на кметове и заместник-кметове. Справката, която тя съобщи, показва, че от изменението на НПК на 5 ноември миналата година до 15 февруари в специализираната прокуратура са постъпили 102 такива сигнала. Това, според Арнаудова, означава доверие и изключителна отговорност към случаите да се отговори на обществените очаквания за пълно и обективно разследване. Тя припомни, че месец след постъпване на сигнала срещу кмета на Септември прокуратурата е извършила всичко необходимо, за да се стигне до резултат. По аналогичен начин ще се действа и при всички останали сигнали.", "date": "2018.03.23", "title": "Разследването в болници: Може да бъдат обвинени дори министри"}
{"url": "http://www.faktor.bg/bg/articles/iliyana-raeva-skochi-na-vazmutena-chervena-deputatka-zaradi-uchastieto-na-gimnastichkite-ni-v-reklama-za-biletcheta", "text": "Раева скочи срещу депутатката от БСП Теодора Халачева с пост в социалната мрежа Фейсбук. Причината - че се е възмутила от участието на \"златните\" ни момичета в телевизионна реклама на лотарийни билети. Питането на Теодора Халачева бе от парламентарната трибуна на днешния парламентарен контрол, откъдето и Валери Симеонов й отговори. Теодора Халачева изрази притеснения относно това, какъв пример се дава на младите с тази реклама.  Симеонов увери, че е разпоредил проверки от ДАЗД, СЕМ и Комисията по хазарта. Вицепремиерът се усъмни дори в това дали всички лица в рекламата са пълнолетни.  Ето отговора на Илияна Раева без редакторска намеса: \"ГОСПОЖО ДЕПУТАТКЕ, След малко ще Ви отговоря на НЕистините, с които сте занимавала депутатите в ПАРЛАМЕНТА тази сутрин, но понеже не гледам телевизия, та още не знам коя сте точно, как Ви е името, коя партия в парламента представлявате и какви точно сте ги....... говорили! Разказаха ми на две, на три, но никой не е запомнил името Ви, за да ми го каже. Ще Ви отговоря мнооооого обстойно, но преди това ще се запозная с точните Ви обвинения и ще намеря визията Ви на снимка от интернет! Моля за търпение!\", написа гневно Раева във Фейсбук.", "date": "2018.03.23", "title": "Илиана Раева скочи на възмутена депутатка от БСП заради реклама с гимнастичките ни"}
{"url": "http://www.faktor.bg/bg/articles/obshtestvo/zakon-i-red/grebetsa-poluchi-dozhivotna-prisada", "text": "Любомир Димитров - Гребеца получи доживотна присъда от състав на Софийски градски съд за двойно убийство.  Димитров беше обвинен, че е убил двама от членовете на групата за отвличания \"Наглите\" - Юлиян Лефтеров и Иван Пайнавелов - Сапата.  Според обвинението първото убийство е извършено по време на мнимото отвличане на Лефтеров, което е било организирано съвместно с жертвата.  Второто покушение е заради неуреден финансов спор, пише \"Булфото\".", "date": "2018.03.23", "title": "Гребеца получи доживотна присъда"}
{"url": "http://www.faktor.bg/bg/articles/obshtestvo/zakon-i-red/-granichna-politsiya-pusnala-u-nas-polovinata-patnitsi-ot-samolet-bez-pasportna-proverka", "text": "„Гранична полиция” е допуснала половин самолет с пътници да влезе в България, без да бъдат проверени паспортите им. Скандалният случай беше потвърден от вътрешния министър Валентин Радев, който е разпоредил проверка. Пътниците пътували с полет на авиокомпания „България еър” от Париж до София на 20 март. Според видеозаписи от летището граничните полицаи са обработили полета от Прага, кацнал 10 минути по-рано и по неясни засега причини всички шест гишета останали празни за повече от 10 минути. Така повече от половината пътници от Париж влизат в страната, без да бъдат проверени. Граничните полицаи проверяват втората половина от пасажерите, но не връщат за проверки влезлите транзит. Според вътрешния министър това не е първият подобен случай и шефът на „Гранична полиция” може да се раздели с поста си. „Преди това имаше друг случай, имаше проверка там и аз ще проверя какво стана, всички ли бяха наказани по веригата. В подобен случай не ставаше въпрос за самолет, а само за пропускане на един гражданин. Сега разбирам,че целият самолет не е бил проверен”, отбеляза вътрешният министър.", "date": "2018.03.23", "title": "\"Гранична полиция\" пуснала у нас половината пътници от самолет без паспортна проверка"}
{"url": "http://www.faktor.bg/bg/articles/vatreshniyat-ministar-naredi-speshna-proverka-na-sluchaya-na-letishte-sofiya", "text": "Във връзка със самолета на българска авиокомпания, който се е приземил в следобедните часове на 20 март на летище София и пътниците не са били проверени от служители на \"Гранична полиция\", министърът на вътрешните работи Валентин Радев е издал заповед за извършване на вътрешна проверка по случая.  Това стана ясно на брифинг с журналисти в Благоевград, където министър Радев участва в среща с представители на местната власт от областта. \"Този случай ме притеснява. И в \"Гранична полиция\" на летището имаше и друг случай. Назначена беше проверка. Лично ще проверя за резултатите и дали има наказани по веригата. Тогава не ставаше дума за самолет, а за пропускане само на един граждани. Сега разбирам, че целият самолет не е бил проверен. Разпоредил съм веднага проверка, чакам резултатите. Ще видим кой е виновен, защото това е притеснително. Обяснявам си го с пропуски в работата на тези хора, които са там. Всичко ще се проследи. Камери, свидетели\", каза министър Валентин Радев.  На въпрос, ако директорът на \"Гранична полиция\" си подаде оставка, министър Радев бе лаконичен: \"Ще си помисля!\" и допълни: \"Аз много внимавам за кадрите в МВР. Трудно набираме качествени хора, трудно се освобождавам аз като министър от хора, които са работили в системата. Дори да ми предложат някой за уволнение, проверявам дали трябва да го уволня или не\".  \"Трябва да бъдем много внимателни. Всички ни хвалят отвън, че пазим много добре границата. Това е най-добре пазената сухопътна граница на Европейския съюз. И всички го казват това. Казват го и представителите на ФРОНТЕКС, агенцията която заедно с нашите хора е по границите. И на този фон се случва нещо подобно. Ние сме под лупа\", добави министърът. По повод проведената работна среща с представители на местната власт в област Благоевград министър Валентин Радев подчерта, че на този етап няма как да бъде увеличен броят на полицейските служители по места. \"Работа на професионалното ръководство е да ми предложат къде да бъдат увеличени или намалени бройките. Имаме ограничен състав - 49 838 полицаи. Следващата сряда ще получим нови автомобили, които ще бъдат за \"Гранична полиция\".  \"На въпрос дали кметовете могат да носят оръжие, казах, че не може да им раздадем оръжие. В България има 320 000 цеви, т.е. хора, които притежават оръжие. Задача на кметовете е да имат добра комуникация с областните дирекции, те идват и прилагат закона. Може да се направи реорганизация на местно ниво, в област Благоевград полицейските служители са 880 и директорът на полицията може да премества служители в зависимост от това, къде натискът на престъпността е по-голям. Повече камери, повече наблюдение и координация на местната власт с полицейските представители\", заяви министър Радев.  \"Не съм против частните охранителни фирми. С актуализацията на закона за МВР, който аз внесох през юни миналата година, казах: \"Не променяме никакви правила. Само подобряваме съществуващия закон заедно и в диалог с НПО и представители на частния охранителен бизнес. Техните фирми имат близо 200 000 служители. Има само една дума в закона, която и главният прокурор, и президентът видяха - \"урбанизирани територии\", и дадоха закона на Конституционния съд. Ако Конституционният съд каже без тях, махаме ги, но всичко останало е в подобряване на реда за всички страни - за полицаите и за охранителите, за всички, които участват във веригата\", подчерта министър Радев.", "date": "2018.03.23", "title": "Вътрешният министър разпореди спешна проверка по случая на Летище София"}
{"url": "http://www.faktor.bg/bg/articles/bozhidar-dimitrov-ne-sa-polzvani-darzhavni-pari-za-kataloga-a-firmichkata-na-dashterya-mi-falira", "text": "\"Изборът на фирмата, на която е възложена изработката на каталог, е бил съобразен само със срока, в който е трябвало да бъде издаден той, за да се реализира дарение от строителния предприемач Добромир Петров”, разказа пред “24 часа” проф. Божидар Димитров по повод обвиненията на комисията \"Антикорупция\", че е сключил договори с фирмата на дъщеря си и така е бил в конфликт на интереси. И добави: “Предметите остават в полза на държавата. Каква фирма на дъщеря ми? Фирмичка. Книжката е отпечатана, а фирмичката фалира бързо. Знам кой е направил този донос.” “Добромир Петров имаше ценна колекция от антично стъкло - рядко се натъкваме на толкова запазени предмети при разкопки, и керамика - над 100 униката, поиска да дари своята колекция на НИМ. Обадиха ми се от ДАНС в 1 ч. през нощта да я приема. Отворих музея. Научих, че човекът, който ми предложи това преди 3 г. - Андрей Младенов, ръководител на звено в полицията, е преместен. Не му отказах. Условието беше да се издаде бързо каталог на находките, преди да се осъществи дарението. Това струваше на дарителя 20 хил. лв. - спонсорски, и той ги даде”, обясни той за връзката си с Петров, който според него сега работи в чужбина. “Човекът после изчезна”, казва историкът. Но колекцията му, която е много ценна, е във фондовете на НИМ. Не са ползвани държавни пари за каталога, твърди проф. Димитров.", "date": "2018.03.23", "title": "Божидар Димитров: Не са ползвани държавни пари за каталога, а фирмичката на дъщеря ми фалира"}
{"url": "http://www.faktor.bg/bg/articles/dzhihadistat-v-yuzhna-frantsiya-prodalzhava-da-darzhi-ofitser-ot-zhandarmeriyata", "text": "По непотвърдени данни, двама души са убити, след като мъж взе заложници в супермаркет в Южна Франция. Повечето похитени вече са на свобода, но нападателят продължава да държи офицер от жандармерията. Очевидци твърдят, че мъжът крещял \"Аллах е Велик\". Нападателят вече е идентифициран. Оказа се, че той е познат на полицията и е включен в списъците за наблюдение. За града замина вътрешният министър Жерар Колон. Френският премиер Едуар Филип нарече ситуацията \"сериозна\". \"Прокуратурата, по-точно антитерористичният отдел на парижката прокуратура, е сезиран. Всички данни, с които разполагаме до този момент, дават да се разбере, че би трябвало да става дума за терористичен акт\", заяви Едуар Филип. Според френската телевизия Бе Еф Ем похитителят е поискал да бъде освободен Салах Абдеслам, един от извършителите на атентатите в Париж през ноември 2015 г., когато загинаха 130 души.", "date": "2018.03.23", "title": "Похитителят от Южна Франция продължава да държи офицер от жандармерията"}
{"url": "http://www.faktor.bg/bg/articles/novini/svyat/moskva-se-ezhi-shte-nalaga-ogranicheniya-varhu-vnosa-ot-sasht", "text": "Министерството на търговията и индустрията на Русия обяви, че се подготвя да наложи ограничения върху вноса от САЩ в отговор на новите по-високи американски мита върху стоманата и алуминия.  Американският президент Доналд Тръмп наложи 25% мито за внос на стомана и 10% за внос на алуминий, като те влизат в сила от днес. Европейският съюз си осигури временно изваждане от списъка на САЩ с държавите, които ще бъдат засегнати от новите мита. Китай, подобно на Русия, обяви контрамерки, като повишава митата с 15 процента за 120 стоки от САЩ на стойност 1 млрд. долара - включително пресни плодове, ядки и вино. 25 процента мито се налага за осем стоки от САЩ на стойност от близо 2 млрд. долара - включително алуминиеви отпадъци.", "date": "2018.03.23", "title": "Москва се ежи, ще налага ограничения върху вноса от САЩ"}
{"url": "http://www.faktor.bg/bg/articles/terorist-ot-islyamska-darzhava-vze-zalozhnitsi-vav-frantsiya", "text": "Въоръжен с огнестрелно оръжие терорист взе заложници в супермаркет в Треб, Южна Франция. По първоначална информация от френските медии има поне един убит в магазина. Предполага се, че става въпрос за обучен боец от Сирия.. Според прокуратурата нападателят се обявил за привърженик на терористичната групировка Ислямска държава. Според тв канала BFMTV в момента той е останал в супермаркета само с офицер от жандармерията, а останалите заложници са евакуирани. Преди това неизвестен е стрелял срещу полицаи, които приключвали своя крос. Един от тях е бил ранен, но без опасност за живота. Атаката станала в Каркасон, на около 10 км от супермаркета в Треб, обкръжен от силите на реда. Още няма официално потвърждение дали между двете нападения има връзка и дали стрелецът е един и същ.  Мястото е отцепено от специалните сили на френската полиция. От силите на реда предупредиха жителите да избягват района на атаката.", "date": "2018.03.23", "title": "Терорист от \"Ислямска държава\" взе заложници във Франция"}
{"url": "http://www.faktor.bg/bg/articles/karakachanov-razchitam-na-diplomaticheskite-kachestva-na-premiera-za-sreshtata-vav-varna", "text": "Вицепремиерът и военен министър Красимир Каракачанов разчита на дипломатическите качества на премиера Бойко Борисов за срещата във Варна между Европейския съюз и Турция, на която ще присъства и турският президент Реджеп Ердоган, стана ясно от думите му пред журналисти. Това е хубава инициатива. България може да бъде много по-сериозен и активен фактор за решаване на проблемите на Балканите, изтъкна той. Кабинетът не само посочвал проблемите, но търсел и механизми за решаването им. Имало много въпроси за обсъждане във Варна. Иначе Карачанов е за добри отношения със съседните ни държави. Дипломатичността на Борисов, според него, предполагала срещата да мине добре. Който е създал проблемите в Близкия Изток, той трябвал да плаща сметката, а не потърпевшите, отсече вицепремиерът.", "date": "2018.03.23", "title": "Красимир Каракачанов: Разчитам на дипломатическите качества на премиера за срещата с Ердоган във Варна"}
{"url": "http://www.faktor.bg/bg/articles/zalozhnitsite-v-yuzhna-frantsiya-sa-osvobodeni-dzhihadistat-e-ubit", "text": "Заложниците в супермаркет в Треб, Южна Франция да освободени, обяви френското Министерство на вътрешните работи, цитирано от световните агенции. Според DailyMirror пък терористът е застрелян.  Мъжът влязъл в супермаркета към 11,15 часа местно време, след което се чули изстрели. Според очевидци л: \"Аз съм войник на \"Ислямска държава!\". Малко по-късно терористичната организация пое отговорност за нападението. По първоначална информация двама души са загинали.", "date": "2018.03.23", "title": "Заложниците в Южна Франция са освободени, джихадистът е мъртъв"}
{"url": "http://www.faktor.bg/bg/articles/rumen-radev-otgovori-na-otpravenata-ot-erdogan-pokana-za-lichna-sreshta", "text": "Румен Радев изпрати днес писмо до президента на Република Турция Реджеп Тайип Ердоган в отговор на сърдечните поздравления от неговия турски колега по повод Националния празник на страната ни, както и на отправената покана за провеждане в близко бъдеще на среща на най-високо равнище между президентите на двете държави. „Споделям изразеното от Вас желание да проведем лична среща в близко бъдеще. В тази връзка, предлагам тя да се състои в рамките на предстоящата Среща на върха на НАТО през юли т.г. в Брюксел, където ще имаме възможност да обсъдим по-задълбочено развитието на сътрудничеството и диалога на най-високо равнище между нашите страни“, се казва в писмото на българския президент до неговия турски колега.", "date": "2018.03.23", "title": "Румен Радев предложи на Ердоган да се видят през юли в Брюксел"}
{"url": "http://www.faktor.bg/bg/articles/savchenko-obyavi-gladna-stachka", "text": "Украинската депутатка Надежда Савченко обяви гладна стачка по време на заседанието на съда, на което се определяше мярката ѝ за неотклонение. Савченко беше арестувана в четвъртък, 22 март и ѝ бяха повдигнати обвинения в опит за държавен преврат. Малко по-рано Върховната рада сне депутатския ѝ имунитет. Савченко обяви, че започва гладна стачка, считано от днес. Тя напомни, че докато беше в руски затвор, изкара 83 обикновена гладна стачка и 6 суха – включително без вода. Депутатката, която беше щурман на боен хеликоптер на украинската армия, беше осъдена на 22 години затвор по обвинения за съучастие в убийството на двама журналисти в Донбас. През 2016 година беше помилвана от руския президент Путин и се завърна в Украйна като национална героиня. През 2017-а тя основа собствена политическа формация и обяви, че ще се кандидатира за президент на Украйна на изборите през 2019 година.", "date": "2018.03.23", "title": "Савченко обяви гладна стачка"}
{"url": "http://www.faktor.bg/bg/articles/novini/svyat/ohranata-na-putin-nezakonno-kupuvala-orazhie-ot-shveytsariya", "text": "Швейцарската прокуратура е провела обиски в офисите на държавната корпорация Ruag и в домовете на нейни служители заради доставка в Русия на техника, материали с военно предназначение и въоръжение, включително и за охраната на президента Владимир Путин.  Служителите на Ruag са обвинени в нарушение на законодателството за доставка и злоупотреба с доставка та вещества и материали с военно предназначение, се съобщава на официалния сайт на швейцарската прокуратура. Вестник Handelszeitung междувременно публикува кореспонденция и конфиденциално споразумения за сътрудничество между швейцарската компания и директора на регистрираната в Ресия банка Julius Baer в России, а също така и на търговец на оръжие от Цуг.  Според информация на изданието, през 2010 година между участниците в споразумението е постигнато съгласие за доставката на различни оръжие - от автомати и бронежилетки до устройства за наблюдение и микродронове. Обемът на сделката с Русия достига По данным издания, в 2010 году участники договора заключили соглашение о поставках различных вооружений - начиная от автоматов и броне 150 млн. долара. В Русия швейцарските търговци са доставяли военни стоки за телохранителите на Владимир Путин -огнестрелни оръжия, снайпески винтовки на сойност няколко милиона долара, пише Handelszeitung.  Сделките са били извършени зад гърба на официалните швейцарски власти, а комисионните възлизат на милиони долари. Нещо повече, в сделката са замесени високопоставени служители на държавните \"Росатом\", а също така и ръководни кадри от лейб-гвардията на Федералната служба за отбрана на Русия.", "date": "2018.03.23", "title": "Охраната на Путин незаконно купувала оръжие от Швейцария"}
{"url": "http://www.faktor.bg/bg/articles/goranov-balgarinat-strada-ot-neadekvatno-izchislyavane-na-danatsi-varhu-lekite-avtomobili-i-nedvizhimite-imoti", "text": "Ще се търсят нови законодателни промени в Закона за местните данъци и такси, с които ще се подобри адекватността при събирането на налозите. Това обяви финансовият министър Владислав Горанов по време на парламентарния контрол. По думите му, в момента българинът страда от неадекватно изчисляване на данъци върху леките автомобили и недвижимите имоти.  \"Допускаме много евтино да станем гробницата на Европа по отношение на леките автомобили. Скоро предстои Европа да забрани използването на дизелови агрегати в МПС-та, лекотоварни, и ако ние не вземем навреме мерки, ще допуснем всички стари дизели на Европа да дойдат в България. Подозирам, че това ще се случи с пребалансирането на системата на облагане на леки автомобили.  Другата тема, по отношение на местните данъци и такси, върху която трябва да поработим малко, е несъвършенството по отношение на облагане на имотите на физически лица. Това прави примерно един столичен град да има райони, в които няма добре развита инфраструктура, но данъците върху недвижимите имоти да са в пъти повече, отколкото в идеалния център на град София\", заяви министърът.", "date": "2018.03.23", "title": "Горанов: Българинът страда от неадекватно изчисляване на данъци върху леките автомобили и недвижимите имоти"}
{"url": "http://www.faktor.bg/bg/articles/novini/svyat/hakerat-predostavil-na-wikileaks-danni-sreshtu-hilari-klintan-e-ofitser-ot-ruskoto-voenno-razuznavane", "text": "Guccifer 2.0, \"хакерът\", обвинен, че е предоставил на WikiLeaks електронните писма на предизборния щаб на Хилари клинтън, е офицер от руското военно разузнаване (ГРУ), съобщава The Daily Beast. Идентифицирането му е станало възможно благодарение на мимолетна, но решаваща грешка, пишат авторите Спенсър Екерман и Кевин Поулсън. \"Това разкрите ще има сериозни последствия за разследването на възможен сговор между президента Доналд Тръмп и Русия\", коментира те.  По информация на The Daily Beast, спецпрокурорът Робърт Мълър е разследвал Guccifer. Политическият съветник на Тръмп, Роджър Стоун е признал, че е контактувал с Guccifer чрез съобщения в Twitter. През януари 2017 година ЦРУ, Агенцията за национална сигурност и ФБР са стигнали до извода, че \"руското военно разузнаване е използвало никнейма Guccifer 2.0 и сайта DCLeaks.com за да публикуват данни, получени от хакерски атаки срещу американски субекти\".", "date": "2018.03.23", "title": "Хакерът, предоставил на WikiLeaks данни срещу Хилари Клинтън е офицер от руското военно разузнаване"}
{"url": "http://www.faktor.bg/bg/articles/novini/svyat/matis-i-sauditskiyat-prestolonaslednik-shte-slozhim-kray-na-voynata-v-yemen", "text": "Американският министър на отбраната Джим Матис каза вчера на саудитския престолонаследник Мохамед бин Салман, че има спешна нужда да се намери политическо решение за слагане на край на войната в Йемен, предаде Ройтерс, циткирана от БТА.     Попитан от репортери в началото на преговорите им дали ще повдигне въпроса с цивилните жертви в Йемен, Матис каза: \"Ще сложим край на тази война, това е основното.\"      Министърът на отбраната на САЩ похвали Саудитска Арабия за \"значителните количества хуманитарна помощ\", които е доставила на цивилните в Йемен.      Предвожданата от Рияд коалиция заяви по-рано през годината, че ще достави в страната хуманитарна помощ на стойност 1,5 милиарда долара, припомня Ройтерс.     Салман, от своя страна, изтъкна солидарността в отношенията между Саудитска Арабия и САЩ. \"Днес си сътрудничим по много теми, за да се борим със заплахите срещу нашите страни\", каза саудитският престолонаследник.     Кървавата гражданска война в Йемен между правителствените сили, подкрепяни от Саудитска Арабия, и хусите, поддържани от Иран, отне живота на близо 10 000 души.     Десет цивилни, включително жени и деца, загинаха днес при въздушен удар на оглавяваната от Саудитска Арабия коалиция в йеменската провинция Сада, съобщиха лекари и местни жители.", "date": "2018.03.23", "title": "Матис и саудитският престолонаследник: Ще сложим край на войната  в Йемен"}
{"url": "http://www.faktor.bg/bg/articles/novini/svyat/avstriya-otmeni-zabranata-za-tyutyunopushene-v-kafenetata-i-restoranti", "text": "Австрийските депутати отмениха забраната за тютюнопушене в кафенетата и ресторантите, считано от месец май. Законът бе предмет на дебати още по време на миналото правителство, но сега бе гласувано предимно от представителите на управляващата коалиция, пише The Local, цитирана от \"Фокус\". Същевременно, за да успокоят критиците, депутатите гласуваха да увеличат минималната възраст за пушене до 18 години, както и да забранят пушенето в автомобилите, ако в тях има непълнолетни. Според председателя на крайнодясната партия Хайнц-Кристиан Щрахе забраната за пушене е нарушение на „правото на избор“ и че иска да помогне на собствениците на ресторанти и барове, чийто бизнес е силно ударен от забраната.  Австрийският канцлер Себастиан Курц, който лично не е пушач, заяви, че Народната му партия е гласувала заедно с Партията на свободата заради сключеното между тях споразумение за формиране на управляваща коалиция.", "date": "2018.03.23", "title": "Австрия отмени забраната за тютюнопушене в кафенетата и ресторанти"}
{"url": "http://www.faktor.bg/bg/articles/psiholog-prevarnali-sme-facebook-v-myasto-za-spodelyane-na-klyuki", "text": "снователят на Facebook Марк Зукърбърг призна, че социалната мрежа е допуснала грешки, които са позволили данни на 50 милиона души да бъдат използвани неправомерно.  PR експертът Максим Бехар обясни, че все пак трябва да се гледа от положителната страна, защото социалната мрежа вече трие профили, които са фалшиви.  \"Всичко трябва да става със съгласието на потребителя. Някой следи твоите предпочитания в социалните медии, но в крайна сметка никой няма право да ползва тези лични данни без твоето съгласие\", подчерта Бехар в студиото на \"България сутрин\". IT експертът Иво Мирчев пък заяви, че Facebook знае много повече за нас от най-близките ни хора. По думите му, ако социалната мрежа си постави за цел да ви направи изключително точен профил, няма никакъв проблем, защото технологията го позволява. \"Тези приложения, които масово се използват - на кого приличам, какво е IQ - то и т.н. просто не използвайте такива приложения, защото тяхната цел е точно такава. Каквото и приложение да си инсталирате, вижте какво то иска. Защо едно приложение, което трябва да подобри вашата профилна снимка, би искало достъп до списъка с вашите приятели\", обясни IT експертът Иво Мирчев пред Bulgaria ON AIR. Според психолога Ина Антонова пък ние използваме подобни приложения, защото искаме някой да даде решенията в живота ни. \"Търсим някой да ни даде крайния отговор, за да можем ние да не понасяме отговорността за това, което сме взели като решение. Това е чисто човешки принцип, който ние следваме\", категорична беше тя в ефира на \"България сутрин\". Антонова обясни още, че социалните мрежи са платформа за споделяне на съдържание, а ние сме превърнали Facebook в място за споделяне на клюки.", "date": "2018.03.23", "title": "Психолог: Превърнали сме Facebook в място за споделяне на клюки"}
{"url": "http://www.faktor.bg/bg/articles/borisov-ne-sam-optimist-za-mirnoto-razvitie-na-sveta", "text": "Първо не знаем утро ли е, ден ли е, защото възстановихме старите практики да се дебатира до 3 ч. през нощта. Сега отношението на всички е толкова рязко и твърдо, че не съм оптимист за мирното развитие на света, заяви премиерът Бойко Борисов пред наши журналисти, излизайки от нощното заседание на европейските лидери  в Брюксел.  Сега сме на по-лошо ниво от времето на Студената война. Тогава имаше ясни правила и играчи, по думите му. Казах на Тереза Мей своята позиция по случая със Скрипал, напомних за обвинението към Саддам Хюсеин за използване на химическо оръжие, за което после Тони Блеър се извини. Но Великобритания казва, че има \"висока степен на вероятност\" Русия да участвала в отравянето на агента, каза Борисов. Щом обаче има думата вероятност, значи има и други вероятности, обърна внимание той.  За потвърдената среща между лидерите на ЕС и президента на Турция Ердоган във Варна в понеделник, Борисов каза: \"Огромна отговорност за България, голямо доверие и в същото време много очаквания.   Категорично всяка една държава (от ЕС) декларира, че каналите за диалог във Варна трябва да продължат - всяка една. Разбира се, очертава се много тежка среща, защото отношенията са крайно влошени\", добави премиерът. Навремето имаше само НАТО и Варшавския договор, сега има много играчи и много отворени канали за диалог. С това, което ме натовариха снощи, с тази отговорност за Варна, като знам отношението на Австрия, Холандия, Франция, ми се ще с повече разум отговорност да действаме. Няма по-лошо от войната, заяви Борисов. Авангардите на Ердоган са от около 2 седмици в България, посочи още Борисов. Това, което българските граждани трябва да знаят, че тези открити канали за диалог са наложителни за използване, посочи Борисов за срещата във Варна с турския президент Реджеп  Ердоган. Тези 3 милиона мигранти трябва останат зад границата и ние трябва да си запазим границите. Това трябва да постигнем във Варна, освен и рекламата на града, заяви той.", "date": "2018.03.23", "title": "Бойко Борисов: Не съм оптимист за мирното развитие на света"}
{"url": "http://www.faktor.bg/bg/articles/valeri-simeonov-s-tarkaniya-na-razni-tam-biletcheta-se-se-izvarshva-reklama-na-hazart-sasipva-se-tsennostnata-sistema-na-balgarina", "text": "Държавната агенция за закрила на детето (ДАЗД) осъществява проверка на рекламен клип за лотарийна игра, в който има съмнение, че участват деца, каза в отговор на парламентарен въпрос вицепремиерът Валери Симеонов. Сезирани са още СЕМ и Комисията по хазарта. Соцдепутатката Теодора Халачева попита в рамките на парламентарния контрол попита за използване на деца при реклама на хазарт, и по-конкретно за състезателка по художествена гимнастичка, за което от Националната мрежа на децата вече са сезирали ДАЗД. \"Относно излъчения в електронните медии рекламен клип с участието на състезателка от Българската федерация по художествена гимнастика Държавната агенция за закрила на детето е изискала информация от председателя на Българската федерация по художествена гимнастика и от организатора на лотарийната игра. От изпълнителния директор на фирмата е предоставена информация, че в заснемането на клипа не са участвали деца - в подкрепа на което са предоставени седем броя копия на договори на заснетите лица. Договори с артисти, изпълнители, видно от които всички те са пълнолетни\", заяви Симеонов, цитиран от Канал 3.. Той обаче допълни, че има съмнения и не се приема на 100% достоверността на информацията, поради което проверката продължава. И се иска справка от Българската федерация по художествена гимнастика да подаде справка. Халачева цитира изследване на СЕМ, според което средно на година децата у нас гледат по 20 хил. реклами, а екранът се е превърнал в техен основен възпитател. Децата се експлоатират за реклами на храни, банкови продукти и лекарства, като се внушава на зрителя, че всички проблеми могат да бъдат решени с бърз кредит и с едно вълшебно хапче, каза соцдепутатката. Вицепремиерът се съгласи, че злоупотребата с детски образи при реклами е недопустима. Ако въпросът е по-общо поставен по повод хазартните игри, това е много сериозна тема, абсолютно основателен въпрос и ще предложа съответни промени, отвърна Симеонов. \"В момента в България се излъчват непрекъснато реклами за хазарт по най-безобразен начин, като се внушава, че може да се забогатее без труд\", недоволства Валери Симеонов. С търкания на разни там билетчета се извършва реклама на хазарт, заключи той, за което Халачева отбеляза, че се е превърнало в масов спорт. \"Това съсипва ценностната система на българина поне от десетина години\", негодува вицепремиерът от ОП. Вицепремиерът се показа благосклонен днес към питания и инициативи от страна на БСП, като преди това похвали депутата от Плевен Васил Антонов за инициативата за паметник на Девета пехотна плевенска дивизия. \"Шапка Ви свалям за инициативата\", каза той и посочи, че само предлага за по-удачно паметник на командира й ген. Владимир Вазов да се вдигне в София, защото е бил и кмет на столицата, а в Плевен да е паметникът на Девета плевенска дивизия.", "date": "2018.03.23", "title": "Валери Симеонов: С търкане на билетчета се рекламира хазарт, съсипва се ценностната система на българина"}
{"url": "http://www.faktor.bg/bg/articles/novini/balgariya/po-initsiativa-na-tsatsarov-veche-ima-elektronen-registar-na-begaltsite-ot-pravosadieto", "text": "По инициатива на главния прокурор Сотир Цацаров вече съществува и се поддържа електронен регистър на бегълците от правосъдието. Това каза пред журналисти в Бургас говорителят на главния прокурор на Република България Сотир Цацаров Румяна Арнаудова, предаде \"Радио \"Фокус\" от Бургас. Тя поясни, че регистърът е създаден, след като Прокуратурата е изискала необхoдимата информация, както и е предприела мерки за активизиране на органите, които са длъжни по закон да издирват извършителите на престъпления, които се укриват.", "date": "2018.03.23", "title": "По инициатива на Цацаров вече има електронен регистър на бегълците от правосъдието"}
{"url": "http://www.faktor.bg/bg/articles/novini/balgariya/darzhavata-nay-veroyatno-shte-razdade-velikdenski-dobavki-kam-pensiite", "text": "Държавата и тази година най- вероятно ще раздаде великденски добавки към пенсиите. Това стана ясно от думите на министъра на труда и социалната политика Бисер Петков пред БНТ. Великденските надбавки ще се обсъждат на предстоящото заседание на Министерски съвет. Надявам се, че ще бъде взето решение за изплащане на великденски надбавки. Конкретните параметри на това решение ще бъдат обсъждани на заседанието, поясни Петков.  Позицията на министерството е да се запази обхвата и размера на великденските добавки, които ще се изплащат на пенсионерите, до установената линия на бедност, каза още социалният министър.  Броят на хората с уврежданията в България не е малък. Това, което настоящото правителство заяви, че реформата ще протече на два етапа. Първо, нормативна промяна на наредбата за медицинска експертиза, която има за цел да ограничи неправомерното използване на права. Това, доколкото знам, е в подготовка от страна на Министерството на здравеопазването, каза Бисер Петков. Другото, което предложихме, е самостоятелна оценка на трудоспособността на хората с увреждания. Те имат нужда от възможности за трудова интеграция и необходимата финансова подкрепа за лечение на заболяванията, които имат, стана ясно още от думите на министъра. Прочети повече Всички институции за деца с увреждания са закрити. Сега децата с увреждания са в центрове за настаняване от семеен тип. Случаите, които имаме, не бива да хвърлят сянка за това, което е постигнато. Коренно ще се обнови нормативната база след случаите, които бяха изнесени в началото на годината за Габрово. Трябва да се инвестира в квалификацията на персонала и да се даде приоритетна социалната работа с децата, смята министър Петков. По думите му след навършване на пълнолетие децата трябва да намерят своята реализация, а не да остават в различните форми на услуги, които държавата предлага.", "date": "2018.03.23", "title": "Държавата най- вероятно ще раздаде великденски добавки към пенсиите"}
{"url": "http://www.faktor.bg/bg/articles/v-simeonov-mozhe-da-se-iztarva-da-kazha-na-erdogan-ayde-begay", "text": "\"Може да се изтърва, да кажа на турския президент Ердоган: \"Айде бегай\", призна пред журналисти вицепремиерът Валери Симеонов по темата за предстоящата на 26 март среща между турския държавния глава и лидерите на ЕС във Варна.  Буквалните му думи,  след като беше попитан дали иска да присъства на срещата бяха следните: \"Не, не искам да присъствам, щото мога да се изтърва - айде бегай\". \"Не знам какви теми ще обсъждат на срещата с Ердоган, аз няма да присъствам, не са ме поканили\", каза преди това вицепремиерът.", "date": "2018.03.23", "title": "В. Симеонов: Може да се изтърва, да кажа на Ердоган: \"Айде бегай!\""}
{"url": "http://www.faktor.bg/bg/articles/novini/balgariya/yazovirite-i-rekite-v-stranata-sa-kritichno-palni", "text": "Язовирите и реките в страната продължават да са критично пълни. Няколко водоема в Бургаско преливат. Над коритото си е излязъл и язовир \"Тича\" във Варненско.  Следи се и нивото на река Дунав, която при Лом достигна критични нива. Препълнен остава и язовир \"Кърджали“, а местните власти следят денонощно ситуацията.", "date": "2018.03.23", "title": "Язовирите и реките в страната са критично пълни"}
{"url": "http://www.faktor.bg/bg/articles/novini/balgariya/vmro-dps-kontrolira-i-detskite-gradini", "text": "ВМРО се опита да си направи евтин ПР на гърба на една детска градина.Това заяви директорката на  ”Щастливо детство” в Момчилград, от където бе разпространен запис, на който на фона на турска музика танцуват деца пред екип на \"Здравей, България\" на Нова телевизия. Тя посочи, че във въпросния ден се е празнувал празник, посветен на различните етноси.  Празникът е започнал с българско хоро, преминал през руски и английски песни и пак завършил с българска песен, обясниха от детската градина. Преподавателите от детска градина “Щастливо детство” заявиха, че от тяхна страна не се говори на турски език, нито от страна на персонала. Нашата работа ще продължи по същия начин, заяви директорката г-жа Джарова. \"Не съм очаквал да чуя от директорката, че в тези райони все по-малко се говори на български. Общината се контролира изцяло от ДПС и цялата политика е насочена към утвърждаване на турска идентичност и минимизиране на българското влияние, Искрен Веселинов от ВМРО. Той заяви в студиото на сутрешния блок на Нова тв, че в тези райони демокрацията отдавна е някаква илюзия. Там, за да бъдеш на работа трябва да показваш постоянно лоялност към ДПС. Те успяха да наложат практики, които водят до  денационализация.\" Той смята, че политиката на партията е проектирана и в детските градини, които коват бъдещия електорат на ДПС. Проблемът е системен и той съществува, заяви Веселинов.", "date": "2018.03.23", "title": "ВМРО: ДПС контролира и детските градини"}
{"url": "http://www.faktor.bg/bg/articles/novini/balgariya/boyko-noev-turtsiya-se-prevrashta-v-umalen-variant-na-rezhima-na-putin", "text": "Турция отива в едно друго политическо пространство, тя се превръща в умален вариант на режима на Путин. Турция не успява да възстанови демокрацията вече години наред и живее все между преврати и опити за диктатура. Това обяви в студиото на БНТ бившият министър на отбраната Бойко Ноев. Според него Русия и Турция ще продължат да вървят ръка за рака в бъдеще, а това не е добре за България.  Срещата във Варна с Турция ще бъде продължаване на едно надлъгване с ЕС. 70% от икономиката на Турция се извършват чрез ЕС и тя не може да се конфронтира до краен предел със съюза. Ние трябва спокойно да се отнасяме към заплахите на Ердоган. Ще видим дали ще продължи да се конфронтира с Европа или ще задържи сегашното положение. Европа също ще бъде внимателна, защото има много свои компании, които работят в Турция. Има граница на това, което Европа може да иска от Турция, но и граница на това, което Турция може да иска от Европа. Не трябва да имаме страх от политиките на Турция и Ердоган. Проблемът с бежанците преди години не беше заради действия на Турция, а заради неподготвеността на правителството на Орешарски да противодейства. Турция е наш съсед, имаме противоречива обща съдба и история и трябва да продължим да работим и да има търпимост в отношенията ни, съветва Ноев.", "date": "2018.03.23", "title": "Бойко Ноев: Турция се превръща в умален вариант на режима на Путин"}
{"url": "http://www.faktor.bg/bg/articles/nap", "text": "Икономиката изсветлява и събираемостта се подобрява. Това заяви Росен Бъчваров - говорител на НАП в сутрешния блок на Нова тв. Той коментира скандала с изтичането на пари от данък добавена стойност.  По думите му тези 16  милиарда, за които се говори са от  периода 2000 г. - 2017 г. , са общата сума на ревизионните актове, за които НАП е установила, че не са влезли в хазната. 5 млрд. лв. от тях са неплатени и несъбрани - те са така наречените трудно събираеми вземания, обясни говорителят на НАП. Нито лев от тази сума не е отписан, въпросът е каква е вероятността те да бъдат събрани. Ако една фирма няма имущество, събирането на дългове е трудно. България се нарежда на 20- то място от 27 по несъбираемост на ДДС, показва изследване на ЕС. След нас са Гърция и Италия. Всяка година при около 2000 души, при които има необяснимо богатство, се минава през ревизия и ако се налага обезпечение, запор. НАП излезе от ситуацията с Иво Стаменов по-силна от преди. Това, че към момента не се е стигнало до арест, съвсем не значи, че няма напредване в разследването.   Хората в сектор \"Фискален контрол\" преживяха много голям шок, стоят въпросите защо точно него\", посочи експертът. \"НАП в работата си се ръководи единствено от закона и вътрешните си процедури. Решенията се взимат на няколко нива, никога от един човек.  България се нарежда на 20- то място от 27 по несъбираемост на ДДС, показва изследване на ЕС. След нас са Гърция и Италия\", посочи Бъчваров. Анализ по години показва, че през 2017 г. несъбраното ДДС е четири пъти по-малко от 2011 г. Тези данни не са тайна, а се отчитат ежегодно. ДДС измамите не са български феномен, а общ проблем на ЕС. Само за година ЕС губи 150 млрд. евро от несъбран ДДС. За 2015 г. по този показател след България има седем държави от ЕС.", "date": "2018.03.23", "title": "НАП: 5 млрд. лв. ДДС са неплатени и несъбрани"}
{"url": "http://www.faktor.bg/bg/articles/novini/balgariya/bozhidar-lukarski-na-17-april-reshavame-sds-dali-da-poeme-konservativno-patriotichen-kurs", "text": "Това не е първият случай да ми искат оставката като лидер на СДС. Настройката идва от определени организации, но не са всичките. Проблемът е, че това се случва, точно в деня, в който обявих, че ще поискам СДС да поеме курс на патриотично консервативна линия. Още е рано да говорим за обвързаност с  партиите от „Патриотичния фронт”. На 17 април ще се проведе този дебат, тогава ще стане ясно, дали партньорство с патриотите е  възможно. Това обяви лидерът на СДС Божидар Лукарски по БНТ.  Според него част от позициите на сините съвпадали с тези на патриотите. Като пример той даде отрицателната им позиция към Истанбулската конвенция. По този проблем вижданията ни съвпадат с целия „Патриотичен фронт”, призна Лукарски. Той се зарече, че СДС продължава консервативния курс. Старата десница според Лукарки имала проблеми с личното его на лидерите.  От ДСБ и „Да, България” казват, че имат проблем с мен. Въпреки, че ДСБ напоследък имат либерално поведение. Ние сме опозиция на ГЕРБ, не сме съгласни с много от политиките им. Във вътрешно политически план има отлив от реформи, залагат на европредседателството и външната политика. Икономическите показатели наистина са добри, но това не се отразява на доходите и качеството на живота на хората. Тъпчем на едно място – няма реформи в правосъдната система, в икономическата.  В настоящия момент сме против незабавни избори и оставка на правителството. Това не е необходимо на този етап, само се налива вода в мелницата на БСП, казва Лукарски. Той изрази позиция, че държавата и службите са проспали сделката с ЧЕЗ, а правителството генерира непрекъснато такива скандали. Необходими са законодателни промени, има дупка в законите, които не гарантират националната сигурност на държавата, казва още Лукарски.", "date": "2018.03.23", "title": "Божидар Лукарски: На 17 април решаваме СДС дали да поеме консервативно-патриотичен курс"}
{"url": "http://www.faktor.bg/bg/articles/novini/balgariya/korneliya-ninova-vodi-velikolepna-shestorka-v-skopie", "text": "Председателят на БСП Корнелия Нинова ще проведе днес в Скопие среща с министър-председателя на Република Македония и лидер на СДСМ Зоран Заев. В делегацията на БСП участват заместник-председателите на левицата Деница Златева, Кирил Добрев, Владимир Москов, зам.-председателят на ПГ на \"БСП за България\" Драгомир Стойнев и секретарят на парламентарната група Кристиан Вигенин.  Истинска \"великолепна шесторка\", ако включим и нея. Програмата на посещението включва и срещи с представители на Българския културен център в Скопие, както и с посланика на България в Македония Иван Петков.", "date": "2018.03.23", "title": "Корнелия Нинова води \"великолепна шесторка\" в Скопие"}
{"url": "http://www.faktor.bg/bg/articles/novini/balgariya/prasnatite-ot-sina-na-tsolo-vutov-40-hil-evro-za-shampansko-sa-kalkulirani-v-tsenata-na-magistrala-struma", "text": "Парвенюта ни превърнаха в стрната на Златките, Калинките, а сега и на Вутовците. Това е страшно обидно за българите. Така журналистът Соня Култуклиева коментира по Bulgaria On Air  скандала със сина на най-богатия българин – Цоло Вутов, който бе заснет със скрита камера, как разлива шампанско във френският ски курорт, който е в Топ 5 на света - Куршавел. Марката на шампанското е Moët, а бутилката в курорта се предлага за 450 евро. Слушайки „Шушана” младият българин е пръснал за минути над 40 хил. евро. Скандалната история гръмна преди седмица, а клипът с Владимир Вутов бе веднага свален от световната платформа You Tube.     Мислехме, че след гуляя в Сан Тропе, на който начеващият политик Николай Бареков бе заснет в компанията на олигарх и много шампанско, повече няма да има такива случаи и изцепки.  Сега хора на фамилията Вутови ходят от медия на медия и разкешват за да се премахнат скандалното видео и снимките. Проблемът е, че синът на този богат българин представлява в чужбина една бизнес фамилия и България и трябва да се съобразява. Бащата Цоло Вутов го познавам като скромен човек, но не знам как е възпитал така сина си. Фирма на фамилията е сред строителите на магистрала „Струма”, а хората са недоволни от качеството на пътя. Тези 40 хил. евро пръснати само за шампанско на алпийския курорт са калкулирани в цената на  магистрала ”Струма”, тоест платени са от всички нас. Сега НАП трябва да направи проверка на сина Владимир Вутов. Проблемът е, че ние българите винаги губим мярата, а в този случай чудовищно е загубена мярата, казва Култуклиева. Тя припомни, че преди години българинът Пламен Петков скочи в студените води на Темза и загина, за да спаси едно давещо се дете. Това е достойният пример, който трябва да даваме като нация и да ни помнят.  Но нашите богаташи съвсем не са такъв пример. Те дават пари за чалга и за простотии, но никога за строителство на училище, за култура, посочи Култуклиева. Темата коментира и д-р Цветеслава Гълъбова. Според нея младите показват едно пренебрежително отношение към парите и към начина, по който се изкарват.  Така те се обричат в бъдеще на бедност. Проблемът е, че това са простотии, с които ставаме известни по света. Чува се за такива недоразумения по медиите, но не и за децата, които носят медали от олимпиади и конкурси. Това са кухи хора, със сериозни интелектуални дефицити. Това е стандарт, който дават мама и тате, но той не е свързан с развиване на духовното и четене на книги, казва д-р Гълъбова.", "date": "2018.03.23", "title": "Пръснатите от сина на Цоло Вутов 40 хил. евро за шампанско са калкулирани в цената на магистрала „Струма”"}
{"url": "http://www.faktor.bg/bg/articles/novini/svyat/moskva-vidya-zavrashtane-na-studenata-voyna", "text": "Прессекретарят на руския президент Владимир Путин Дмитрий Петков заявява в интервю за руския телевизионен канал Russia Today.  „Наблюдаваме много елементи на студена война и за съжаление те са все повече и повече в международните отношения. Не на всички страни се харесва растящата Русия под ръководството на президента Путин“, казва Песков. Според него „много европейски страни разбират, че Русия се явява неотменна част от Европа и е невъзможно да си представим процъфтяваща и развиваща се Европа без въвличане на Руската федерация в европейските процеси, без това гласът на Русия да се отчита“", "date": "2018.03.23", "title": "Москва видя завръщане на Студената война"}
{"url": "http://www.faktor.bg/bg/articles/novini/balgariya/valeri-simeonov-shte-otgovarya-na-vapros-za", "text": "Тъй като не е предвидена законодателна част на днешното заседание на Народното събрание, петъчният парламентарен контрол започна в 9.00 часа. 12 министри от кабинета „Борисов“ 3 ще отговарят на въпроси. Това предвижда програмата за работа на Народното събрание.  Вицепремиерът Валери Симеонов ще отговаря на въпрос за злоупотреби с деца и детски образи в рекламни съобщения и клипове. След него в контрола ще се включи министърът на правосъдието Цецка Цачева, към нея има питания за затвора в Белене и за развитието на пробационните мерки в страната. Най-много са въпросите, отправени към министъра на регионалното развитие и благоустройството Николай Нанков, към когото са зададени 11 въпроса. Сред министрите, които ще участват в контрола е и Боил Банов. Той ще даде разяснение за читалищната дейност в Старозагорско. Министърът на околната среда и водите Нено Димов ще отговори на депутатски въпрос за сметището в Куклен, а последна ще отговоря министърът на енергетиката Теменужка Петкова, която ще даде информация за политиката на министерството в областта на топлоподаването.", "date": "2018.03.23", "title": "Валери Симеонов ще отговаря на въпрос за злоупотреби с деца и детски образи"}
{"url": "http://www.faktor.bg/bg/articles/novini/svyat/zoran-zaev-otgovori-na-moskva-makedoniya-e-tvardo-reshena-da-stane-chlen-na-nato", "text": "Македонският министър-председател Зоран Заев отговори на Москва, че страната му, след независимостта си е твърдо решена да стане член на НАТО и има подкрепата на мнозинството свои граждани, предава македонското електронно издание „Локално“, цитирано от \"Фокус\". „След обявяването на независимостта Македония иска да стане член на НАТО и има пълната подкрепа на македонските граждани“, заяви министър-председателят „Нашият избор и решимост са за евроатлантическа интеграция“ допълни той. Това е неговият отговор на посланието на руското Министерство на външните работи, изпратено на 21 март в Македония. Москва предупреди Скопие за отрицателни последици за регионалната сигурност и за двустранните отношения в случай, че Македония се присъедини към НАТО.", "date": "2018.03.23", "title": "Зоран Заев отговори на Москва: Македония е твърдо решена да стане член на НАТО"}
{"url": "http://www.faktor.bg/bg/articles/snyag-poleditsi-dazhd-i-silen-vyatar", "text": "И днес за цялата страна има предупреждение за сняг, поледици, дъжд и силен вятър. За областите Плевен, Ловеч, Габрово, Велико Търново, Русе, Шумен, Разград, Търговище и Силистра е обявен оранжев код за силни снеговалежи и вятър. В останалите райони кодът е жълт. От югозапад валежите временно ще отслабват и на много места за кратко ще спрат, но привечер от юг отново ще завали. Североизточният вятър ще отслабне, ще се ориентира от северозапад. По Черноморието ще е временно силен. Максималните температури в по-голямата част от Северна България ще са около нулата - там ще вали сняг, в Южна и по Черноморието - до 6-8 градуса - снегът временно ще преминава в дъжд, има условия за обледяване на проводници. В София температурите ще достигнат 1 градус. През нощта срещу събота в по-голямата част от страната отново ще вали сняг. В планините ще бъде облачно. Снегът временно ще отслабне, на места ще спре, но вечерта от юг отново ще завали", "date": "2018.03.23", "title": "Сняг, поледици, дъжд и силен вятър"}
{"url": "http://www.faktor.bg/bg/articles/es-osadi-deystviyata-na-ankara-v-sredizemno-i-egeysko-more", "text": "Европейският съюз осъди източната част Средиземно море и Егейско море и подчерта своята солидарност с Кипър и Гърция, без да отлага обаче срещата на върха Европейски съюз - Турция на 26 март във Варна. Това стана тази нощ на среща на върха на лидерите от ЕС, продължила до 3 часа българско време. Европейските лидери категорично осъдиха неотдавнашната атака в Солсбъри и се съгласиха с оценката на правителството на Великобритания, че е много вероятно Руската федерация да е отговорна за нападението. В първия ден от срещата на върха в Брюксел европейските лидери обсъждаха икономически и социални въпроси, сред които и идеята на Еврокомисията за налагане на данък на големите интернет компании в страните, в които извършват своята дейност. Важна тема беше скандалът с британската Кеймбридж Аналитика, неправомерно използвала лични данни на милиони потребители на Фейсбук. \"За всички лидери бе ясно, че личната неприкосновеност и данни на гражданите трябва да бъдат напълно защитени. Взимаме този въпрос много на сериозно\", каза Туск. Европейското право и националните законодателство трябва да се спазват и прилагат\", посочи Доналд Туск - председател на Европейския съвет. Българският премиер Бойко Борисов подчерта важността на диалога с Анкара и спазването на споразумението за бежанците и съобщи, че подготовката на срещата на върха ЕС-Турция върви с пълна сила. \"Както казах на колегите, като погледнете от Варна - вляво Крим, вдясно Истанбул. В такъв регион живеем. Така че напрегнато ми се, притеснено ми е, огромни очаквания има на всички да се опитаме да успокоим отношенията с Турция\"отбеляза премиерът Бойко Борисов. Днес срещата на върха в Брюксел продължава с основна тема Брекзит. Очаква се европейските лидери да одобрят споразумението, постигнато между Брюксел и Лондон за преходния период сред напускането на Великобритания през март 2019 година.", "date": "2018.03.23", "title": "ЕС осъди действията на Анкара в Средиземно и Егейско море"}
{"url": "http://www.faktor.bg/bg/articles/novini/svyat/vtori-politsay-v-bolnitsa-zaradi-sluchaya-skripal", "text": "Втори полицай в британския град Солсбъри беше вкаран в болница с подозрение за отравяне. Служителят на реда е с \"раздразнение\" на кожата, но симптомите не са обострени, съобщиха медицински източници. Междувременно беше съобщено, че сержантът от полицията Ник Бейли, който участва в разследването на покушението срещу бившия руски шпионин Сергей Скрипал и също беше хоспитализиран със симптоми на отравяне, вече е изписан от болницата. В продължение на две седмици лекарите полагаха грижи за него.", "date": "2018.03.23", "title": "Втори полицай в болница, заради случая \"Скрипал\""}
{"url": "http://www.faktor.bg/bg/articles/novini/svyat/otzovat-poslanika-na-es-v-rusiya", "text": "В резултат на петчасова дискусия лидерите на страните от Европейския съюз на Европейски съвет в Брюксел решават да отзоват посланика на Евросъюза в Русия Маркус Едерер, предава ТАСС, цитирана от \"Фокус\".  Това решение не фигурира в общия документ, който страните-членки изработиха във връзка с опита за убийство на бившия разузнавач Сергей Скрипал и дъщеря му Юлия. То ще бъде обявено от първия дипломат на ЕС Федерика Могерини, пояснява европейски източник за агенцията. „Главите на държавите и правителствата след неколкочасови обсъждания приеха решение да отзоват посланика в Руската федерация за консултации в знак на политическа солидарност с Лондон“, казва същият източник. Не са ясни сроковете, в които това решение ще се реализира технически.", "date": "2018.03.23", "title": "Отзоват посланика на ЕС в Русия"}
{"url": "http://www.faktor.bg/bg/articles/po-strogi-merki-za-zashtita-na-potrebitelite-sled-provala-na-feysbuk-gotvi-evropa", "text": "Европейският съюз планира да въведе по-строги правила за защита на личните данни в интернет. Те ще се отнасят за социални мрежи и имейл доставчици като \"Фейсбук\" и \"Гугъл\". Съгласно проекта властите биха могли да налагат глоби от най-малко 4 процента от оборота на компаниите. В момента органите за защита на потребителите в Общността могат да налагат единствено малки глоби, а някои въобще нямат подобни правомощия. Това става на фона на разкритията, че консултантска фирма е злоупотребила с данните на около 50 милиона потребители на \"Фейсбук\" в опит да повлияе върху президентските избори в Съединените щати през 2016 г. Акциите на социалната мрежа се обезцениха значително въпреки уверенията, че подобен гаф не може да се повтори в наши дни.", "date": "2018.03.23", "title": "По-строги мерки за защита на потребителите след провала на „Фейсбук” готви Европа"}
