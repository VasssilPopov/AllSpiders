{"url": "http://www.faktor.bg/bg/articles/novini/svyat/the-new-york-times-ivanka-ot-severna-koreya-uspya-da-nadhitri-amerikanskiya-vitseprezident", "text": "Когато севернокорейският лидер Ким Чен-ун реши да изпрати голяма делегация на Зимните олимпийски игри в Южна Корея, светът смяташе, че точно тя ще привлече всички погледи. Ако това са били намеренията на Пхенян, то не може да има по-добър емисар в случая от сестрата на севернокорейския лидер - Ким Йо-сун, коментира на първите си страници вестник The New York Times, цитиран от \"Фокус\".  Медиите в олимпийското село дори я нарекоха „Иванка от Северна Корея“, правейки препратка към дъщерята на американския президент Доналд Тръмп. И точно както дъщерята на Тръмп, Ким Йо-сун бе преследвана навсякъде по време на тридневния си престой от репортерски екипи, отбелязва изданието.  Със сфинксова усмивка и без дори да говори в публичното пространство, Ким Йо-сун успя да надхитри американския представител на церемонията по откриването – вицепрезидентът Майк Пенс.  Вицепрезидентът пристигна със старо съобщение. Той обяви, че САЩ ще продължават да защитават идеята за максимален натиск срещу Пхенян докато режимът не се откаже то своя ядрен арсенал. Срещу това севернокорейската делегация представи покана от Ким Чен-ун за визита на южнокорейския президент Мун Дже-ин в Пхенян.  Ким Йо-сун привличаше вниманието навсякъде, където се появеше, отбелязва още изданието, като пише, че това се е случило на церемонията по откриване на Зимната Олимпиада, на дебютът на обединения корейски женски отбор по хокей на лед и на провелото се в неделя представления на севернокорейска Трупа. Пенс от своя страна успя да привлече вниманието със своето отсъствие. Това се видя най-ясно след като вицепрезидентът отказа да вземе участие в официалната вечеря, дадена от Мун Дже-ин по случай началото на Олимпиадата. И докато обединенията женски отбор по хокей получи овации от много станали на крака хора, Пенс запази хладнокръвие и не стана от мястото си, нещо, което привлече срещу него обвинения в неуважения към неговия домакин – юнокорейският президент.  Дипломатът и бивш служител в Държавния департамент Минтаро Оба, чиято специалност е корейският въпрос, е направил коментар за вестника, в който засяга и поведението на двамата представители. Според него, Пенс „играе право срещу намеренията на Северна Корея, правейки своите действия да изглеждат така, все едно САЩ не са съгласни със своя съюзник, като по този начин подкопава възможността за вътрешнокорейски преговори“, нещо, към което Пхенян най-вероятно се стреми.  Ким Йо-сун от друга страна е „много ефективен връх на копието за харизматичната офанзива на Северна Корея“, каза още Оба.", "date": "2018.02.11", "title": "The New York Times: „Иванка от Северна Корея“ успя да надхитри американския вицепрезидент"}
{"url": "http://www.faktor.bg/bg/articles/ruski-patnicheski-samolet-se-razbi-kray-moskva-zaginata-71-dushi", "text": "Руски пътнически самолет се разби край столицата Москва. На борда на машината Ан-148 на Саратовските авиолинии е имало 65 пътници и 6 членен екипаж, съобщават местните медии. В Раменския район в Подмосковието са намерени останките от самолета. Служители на Министерството на извънредните ситуации  се опитват да стигнат мястото на катастрофата. Достъпът до там обаче е затруднен от обилен снеговалеж в района. Източник на аварийните служби заяви пред агенция \"Интерфакс\", че няма шанс някой да е оцелял. Самолетът внезапно е изчезнал от радарни екрани около 10 минути, след като излетял от московско летище \"Домодедово\" за град Орск в южен Урал. След това диспечерите не успели да осъществят връзка с пилотите . Според очевидци на катастрофата машината се запалила още във въздуха. Прокуратурата пък е започнала проверка за работата на диспечерите и на персонала по обслужването на полетите.", "date": "2018.02.11", "title": "Руски пътнически самолет се разби край Москва, загинаха 71 души"}
{"url": "http://www.faktor.bg/bg/articles/novini/balgariya/mvr-nad-1100-sa-osadenite-na-zatvor-koito-se-ukrili-ima-i-masovi-ubiytsi", "text": "Над 1100 са осъдените на затвор, които се укрили, сочат данни на МВР. Един от тях е собственикът на фирма за превози „Ентуртранс”. Над 24 хиляди са обявените за издирване. От тези 24 хиляди и 400 издирвани, 1114 са осъдени на затвор, но се укриват, предаде Нова тв. Сред тях има масови убийци, като печално известния Росен Ангелов от Нови Искър, който разстреля шестима души. Както вече всички знаят, разследващите го търсили осем години, но той не се криел. Около половината от издирваните у нас бягат в чужбина. По следите им са МВР, Интерпол и Съдебна охрана. Ресурсът на нашите власти обаче не достига.", "date": "2018.02.11", "title": "МВР: Над 1100 осъдените на затвор се укриват, а сред тях са и убийци"}
{"url": "http://www.faktor.bg/bg/articles/novini/svyat/lavrov-amerikanskite-sanktsii-sa-nedobrosavestna-i-nechestna-konkurentsiya", "text": "Американските санкции срещу руската отбранителна и оръжейна промишленост са „недобросъвестна и нечестна конкуренция“, това е заявил първият дипломат на Москва Сергей Лавров в интервю за местна телевизия, предава РИА Новости.  „Ето например, санкциите срещу нашата отбранителна промишленост са едновременно недобросъвестна и нечестна конкуренция, защото заедно с тези санкции САЩ „носят“ чрез своите посланици по целия свят, в Латинска Америка, Азия, африканските държави, нежеланието да се купува военна екипировка от нас“, заяви Лавров и добави, че вместо това „американците компенсират липсата на оборудване в съответната страна“.", "date": "2018.02.11", "title": "Лавров : Американските санкции са недобросъвестна и нечестна конкуренция"}
{"url": "http://www.faktor.bg/bg/articles/novini/svyat/ruskite-sluzhbi-blokiraha-razsledvane-na-navalni-za-oligarh-vitsepremiera-prihodko-i-seks-rabotnichkata-ribka", "text": "Руските власти блокираха скандално разследване на Алексей Навални зараде дело на олигарха Дерипаски срещу елитната секс работничка Настя Рибка, съобщава novayagazeta.ru.  Руският милиардер Олег Дерипаски е дал на съд Настя Рибка (Анастасию Вашукевич) и Алекса Лесли (Александра Кириллова) за разпространение на информация от неговия личен живот. Това стана причина да бъде блокиран Фонда за борба с корупцията(ФБК) на опозиционера Алексей Навални от руската Федерална служба за надзор на информационните технологии и средствата за масово осведомяване. Това съобщава РБК, позовавайки се на добре информиран източник, представител на бизнесмена. По неговите думи Рибка и Лесли, елитни компаньонки „са публикували в социалните мрежи фотографии, на които е Олег Дерипаска. Те са свързани с неговия личен живот. Двете са разпространили и аудиозаписи с негови разговори, направени тайно от него, които разкриват част от личния му живот, за които бизнесменът никога не е давал съгласието си те да бъдат публично оповестени. В същото време представителят на бизнесмена посочва, че Алексей Навални няма да бъде ответник по иска, „независимо от това, че той незаконно е използвал информация за личния живот на Олег Дерипаски, който в ролята на любопитен наблюдател на подробностите от частния живот на бизнесмена, отправя към него напълно голословни обвинения“. „Предвид това, че медиите се присъединиха към информационната атака на Навални, тиражирайки информацията, разпространена от него, в пълно нарушение на закона за неприкосновеност на фотографии и репортажи, свързани с личния живот, съдът задължи руските специални служби да блокират достъпа до съответните страници в интернет докато бъде разрешен спорния казус“, пояснява представителят на Дерипаски. По-рано бяха блокирани в интернет страниците, съдържащи информация от разследването на Фонда за борба с корупцията на Алексей Навални, които се отнасят до „неформални разговори“ между бизнесмена Олек Дерипаски и вицепремиера Сергей Приходко, който е бил гост на яхтата на олигарха. Бяха блокирани и видеата в Youtube, както и блогът на опозиционера, след което бяха задължени изданията, публикували снимки с бизнесмена, да ги свалят от страниците си в социалните мрежи.  Припомняме, че в  разследване на Фонда за борба с корупцията, публикувано на 8 февруари, закоето писа Faktor.bg(виж  , б.р. ), се разказва за съвместна почивка на Дерипаски и Приходко на яхта в Норвегия, което бе представено от Навални като „подкуп на висш държавен служител“. Разследването бе направено въз основана на снимки, публикувани в Инстаграм и на книгата на Настя Рибка, която е придружавала Дерипаски и Приходко по време на това тяхно съвместно пътуване. Тогава ФБК се обърна към Главна прокуратура и Разследващия комитет, с молба да бъде проверена дейността на вицепремиера. На свой ред милиардерът Дерипаска заяви, че изявленията на Навали нямат нищо общо с реалността, „те се явяват плод на въображението на група хора и проява на планирана кампания, с цел да бъде дискредитирана тяхната репутацията“.", "date": "2018.02.11", "title": "Руските служби забраниха разследване на Навални за олигарх, вицепремиера Приходко и секс работничката Рибка"}
{"url": "http://www.faktor.bg/bg/articles/karakachanov-kabinetat-pada-ako-parlamentat-ratifitsira-istanbulskata-konventsiya", "text": "Господин Сидеров е прав - кабинетът ще падне от власт, ако парламентът ратифицира Истанбулската конвенция, заяви пред \"24 часа\" вицепремиерът и лидер на ВМРО Красимир Каракачанов. \"Общественото недоволство е толкова голямо, че обществото няма да издържи\", каза още Каракачанов. Така двамата \"патриоти\" ясно дават да се разбере на чии интереси служат. По-рано днес лидерът на \"Атака\" и на ПГ на \"Обединени патриоти\" Волен Сидеров предупреди в БНТ, че ако депутатите пуснат спорния документ се отива на предсрочни избори.", "date": "2018.02.11", "title": "Каракачанов: Кабинетът пада, ако се ратифицира Истанбулската конвенция"}
{"url": "http://www.faktor.bg/bg/articles/novini/svyat/tramp-ne-sam-neizmenno-siguren-che-izrael-se-opitva-da-postigne-mir", "text": "Американският президент Доналд Тръмп изрази своята несигурност относно намеренията на Израел и Палестина за нормализиране на двустранните отношения, предава AFP. В свое интервю за израелско издание, публикувано в неделя, държавният глава е заявил, че отношенията между Израел и Вашингтон за „много добри“, но нормализиране на отношенията и подписване на мирно споразумение между Тел Авив и Палестинската автономия биха ги направи „много по-добри“.  Тръмп е заявил: „към момента, бих казал че палестинците не се опитват да постигнат мир“, като президентът добави също така: „и не съм неизменно сигурен, че Израел се опитва да постигне мир, така ще просто трябва да видим какво ще се случи“. Според Тръмп, „би били глупаво“ двете страни да продължават с враждебното си отношение.", "date": "2018.02.11", "title": "Тръмп: Не съм неизменно сигурен, че Израел се опитва да постигне мир"}
{"url": "http://www.faktor.bg/bg/articles/otkrita-e-chernata-kutiya-na-razbiliya-se-ruski-samolet-an-148", "text": "Открита е черната кутия на разбилия се руски самолет Ан-148, предава ТАСС, като се позовава на официално съобщение от Министерството на извънредните ситуации.  Междувременно районът около мястото, където летящия от Москва за Орск самолет се е разбил е отцепено, като властите потвърдиха, че всички намиращи се на борда 71 души са загинали.", "date": "2018.02.11", "title": "Открита е черната кутия на разбилия се руски самолет Ан-148"}
{"url": "http://www.faktor.bg/bg/articles/ekaterina-zaharieva-izrazi-saboleznovaniyata-si-s-telegrama-do-lavrov", "text": "Заместник министър-председателят и министър на външните работи Екатерина Захариева изрази съболезнованията си към близките на жертвите в днешния инцидент с разбилия се самолет в Подмосковието. Тя направи това в телеграма до руския си колега Сергей Лавров. Това съобщиха от пресцентъра на Министерството на външните работи (МВнР).  \"С дълбока болка приех вестта за станалата днес тежка самолетна катастрофа в Подмосковието, довела до десетки човешки жертви. Като изразявам своите най-искрени съболезнования бих желала да предам чрез Вас моето съчувствие към болката и мъката на семействата и близките на загиналите в трагичния инцидент\", се казва в телеграмата.", "date": "2018.02.11", "title": "Екатерина Захариева изрази съболезнования с телеграма до Лавров"}
{"url": "http://www.faktor.bg/bg/articles/shte-ima-protesti-do-ostavka-na-koshlukov", "text": "С викове \"Оставка\" тази вечер граждани поискаха освобождаването на програмния директор на Българската национална телевизия (БНТ) и водещ на предаването \"Още от деня\", Емил Кошлуков. Ораторите дадоха ултиматум, че ако до утре няма реакция от ръководството на Обществената телевизия и Кошлуков не напусне поста си, гражданите ще се събират всяка вечер на протест, пише actualno.com.  Припомняме, че в предаването \"Още от деня\" в петък (9 февруари) Кошлуков направи неприличен жест - показа среден пръст в ефир. Тогава в предаването участваха съпредседателят на \"Зелените\" Борислав Сандов и бившият екоминистър от първия кабинет на Бойко Борисов Нона Караджова, които коментираха ситуацията около Национален парк \"Пирин\".", "date": "2018.02.11", "title": "Ще има протести до оставка на Кошлуков"}
{"url": "http://www.faktor.bg/bg/articles/obshtestvo/ulitsata/tezhka-katastrofa-zatvori-avtomagistrala-trakiya", "text": "Тежка катастрофа е станала на автомагистрала \"Тракия\" при 21-вия километър в посока София. Вследствие на удара са затворени две от лентите, а движението се извършва в аварийната, съобщава Трафик нюз бг.  Малко след изхода за Вакарел временно се ограничава движението в активната и изпреварващата лента, предадоха от пресцентъра на Агенция „Пътна инфраструктура“. Движението се осъществява в аварийната лента. Шофьорите да се движат с повишено внимание и съобразена скорост, спазвайки указанията на \"Пътна Полиция\".", "date": "2018.02.11", "title": "Тежка катастрофа затвори автомагистрала \"Тракия\""}
{"url": "http://www.faktor.bg/bg/articles/petak-13/initsiativniyat-komitet-za-osvobozhdenieto-aktivisti-na-bkp/bsp-ruofili-desari-no-odobreni-ot-ruskoto-posolstvo", "text": "20 дни преди официалните чествания на 3 март и 140-годишнина от Освобождението на българите, имената на участниците в инициативния комитет за тяхното отбелязване са покрити в мъгла и загадъчност. Ясно е само, че преди три седмици бяха приети от президента Румен Радев, а той благосклонно прие да бъде патрон на тържествата. Тази конспиративност е разбираема и обяснима –  ядрото на въпросния инициативен комитет е подбрано и съставено все от проверени другари – тясно обвързани с БКП/БСП, стари десари,  заклети русофили, които винаги са привиждали  Тук са и почти всички казионни организации, с ясна русофилска ориентация. Една част от избраните са били и в инициативния комитет, издигнал Румен Радев за президент. Ясно е, че още пет години ще ги пробутват с повод и без повод като новите царедворци. Естествено за пълнеж са сложени и няколко творчески съюза, шефове на университети, кметове на градове, свързани с Освобождението, руското крило на църковния клир, както и министри, които трябва да институционализират тържествата. Съпредседатели на въпросния инициативен комитет са историкът на БСП Андрей Пантев и шефът на БАН академик Юлиян Ревалски. Сред достойните са : Дружество на русистите в България, Съюзът на ветераните от войните, Съюз на военноинвалидите и пострадалите от войните,   Федерацията за приятелство с народите на Русия и ОНД и Фондация „Славяни“,  Български антифашистки съюз, Софийско сдружение за приятелство с Русия „Ал. Невски“, Българо-руска търговско промишлена палата,  Национално движение „Русофили“, Славянска литературна и артистична академия Варна, Съюз на офицерите и сержантите от запаса, Съюз на тракийските дружества, Гражданско сдружение „Отечествен съюз“, Синдикат на българските учители, Дружество на училите и специализиралите в Русия и ОНД „Найден Геров“, Славянското дружество в България, Форум „България-Русия“, Фондация „Устойчиво развитие за България“ и т.н.  Най-многобройна е групата на бивши и настоящи активисти на БКП и БСП – Анжел Вагенщайн, Станка Шопова, Любомир Коларов, Елена Йончева, Александър Симов, Валери Жаблянов, Стефан Данаилов, Чавдар Добрев, Ваня Добрева, Петър Кънев, Минчо Минчев,  Иван Маразов,  Корнелия Нинова,  Румен Петков, Калоян Паргов, Красимир Премянов и др. Някои от тях като за заблуда са посочени като общественици. А Нинова е безспорно единственият лидер на политическа партия, получил високата чест. Кои са другите знакови лица – изтъкнати русофили: Светлана Шаренкова, априлските поети Матей Шопкин, Лачезар Еленков, Николина Чакрдъкова, Нешка Робева, Петър Волгин, Снежана Тодорова, академик Георги Марков,  Къдринка Къдринова, първият български космонавт Георги Иванов, певицата Грета Ганчева, бизнесменът Васил Василев и др. По необясними причини липсва само вечният символ на инициативните комитети – така нареченият академик Антон Дончев. За обществото няма яснота  но източници на Faktor.bg, запознати с организационния механизъм са категорични, че всички имена са съгласувани и одобрени от Руското посолство в София (виж   пълния списък на поканените в комитета, б.р.). Тоест подбрани са правилните хора, които няма да задават неудобни въпроси, няма да се опитват да демаскират 140-годишни митове и лъжи. Посочени са лица, без грам критично мислене в интерес на националната ни независимост и достойнство, без капка стремеж за историческа истина - просто  удобни глашатаи на безкритичната руска любов, които години наред я осребряваха за своя сметка. Необяснима е защо в този комитет няма даже за цвят представители на украинската, полската, румънската, финландската общности, които са участвали в освобождението ни и са проливали кръв за българите. Така са наредили от Руското посолство, но ясна и прозрачна е и целта - Освобождението да се представи единствено като руска заслуга, за да продължава безропотно да се подхранва комплексът за вечната признателност на българите. Сред посочените липсва и поне един истински турчин. На турската общност у нас 3 март също не трябвало да им е безразлична дата, още повече, че тези ни сънародници в голямата си част са надскочили историческите комплекси. Но авторите на Инициативния комитет явно продължават да съзират в тях  Всъщност във въпросния списък има един етнически турчин по произход, но  от 1984 г. той е с българското си име и се представя за българин. Става дума за проф. Орлин Загоров (Шукри Тахиров, б.р.), известен като идеолога и технолога  на Възродителния процес. Да си спомним трудовете му – „Българските турци по пътя на комунизма” и „Единението”. Но вероятно заради това е избран да бъде сред отличниците. А иначе същата роля можеха да изиграят автентично и Йордан Цонев и Делян Пеевски. Големият проблем и дефект на този Инициативен комитет е, че незабавно предизвика въпроса – 3 март и 140-годишнината от Освобождението ни,  Твърди се, че комитетът е граждански, но на кои граждани – само на правилните, проверените от БСП и Руското посолство, а другите са европаразити, еврогейове и либерали, за които ген. Решетников учи, че трябва да бъдат зачистени от България. Необяснимо защо в тази инициатива ги няма имената на безспорни авторитети: проф. Пламен Павлов, проф. Евелина Келбечева, Стефан Цанев, бившият посланик в Москва Илиян Василев, доц. Даниел Вачков, културологът Тони Николов, писятелят Теодора Димова, богослова и философ проф. Калин Янакиев, политолозите Антоний Гълъбов и Огнян Минчев, историкът и журналист Горан Благоев, проф. Александър Кьсоев, доц. Лъчезар Стоянов, евродепутът Андрей Ковачев, защитниците на българщината в чужбина Даниела Горчева, Алекс Алексиев, Петър Стаматов и много други достойни сънародници. А защо в този отбор да не са  и бившите президенти Петър Стоянов и Росен Плевнелиев! Ясен  е проблемът – тези авторитети биха разглеждали Освобождението и историята ни единствено от българофилска гледна точка, а не от русофилска, както е удобно на Кремъл и петата им колона у нас. Неслучайно Руското посолство е поверило юздите на цялата организация на доверените Станка Шопова и Светлана Шаренкова – те са двигателят, твърдят лица от комитета. Следващият голям проблем ще бъде с непрозрачното финансиране на тържествата. Има открита от Инициативния комитет дарителска сметка, но какви пари и от къде влизат там, за сега е тайна, а вероятно и никога няма да бъдат прозрачно отчетени. Неофициално се твърди, че сериозна част от финансирането ще дойде пак по руски канали, а руската държава може да се окаже най-щедрият дарител. Но целта оправдава средствата, а така ще се сбъдне сценарият, че страната, която е поела европейското председателство, организира грандиозни чествания в чест на една недемократична и войнстваща със света страна, каквато е Русия. По всичко личи, че това няма да бъде национален празник и почитане на славна годишнина, защото вече е приватизиран от русофили, ченгета и комунета. За пореден път се проваля и шансът на президента Радев да бъде  обединител на нацията, ставайки патрон на тържества, организирани от  този Инициативен комитет. Но когато си посочен от чужда държава за президент, няма как да изпълниш мисията за национално единство и независимост. Този инициативен комитет трябва да гарантира, че ще продължат да ни налагат митове и фалшификации, които продължават 140 години. С такива лакеи русофили как да не станеш русофоб. Но нормалните българи няма как да не си задават въпроса: Освобождение или руско робство е Санстефанският договор, а и защо нашата мила освободителка 140 години крие от освободените истинското съдържание на този договор. Това е неизгоден за Русия и русоробите в България въпрос и дебат. За това идеолозите на въпросния инициативен комитет изтъкват: „Една невидима нишка свързва свободата, завоювана през 1878 г. и днешната свобода на граждани на суверенна и демократична България. Тя бе пренесена през всичките 140 години, независимо от превратностите на историята. Днес тя е в ръцете на живите поколения.“ Но тази мистична 140-годишна нишка е неизменната руска зависимост, граничеща в определени периоди с робство. Истинската си свобода изпитахме след разпадането на СССР и приемането ни в ЕС и НАТО. Всичко друго е пропагнда и хибридна война, срещу независимостта ни.", "date": "2018.02.11", "title": "Инициативният комитет за Освобождението –  активисти на БКП/БСП, руофили, десари, но одобрени от Руското посолство"}
{"url": "http://www.faktor.bg/bg/articles/politika/hlyab-i-pasti/za-novata-studena-voyna-na-toma-tomov-i-golyamoto-proklyatie-na-balgarskiya-politicheski-zhivot", "text": "Невъзможността на БСП, а и на средите свързани с нея, да анализират безпристрастно Русия, е може би най-голямото проклятие на българския политически живот. Добре информиораният и начетен журналист Тома Томов – депутат от „гражданската квота“ на партията на бившите комунисти, наскоро анализира проблемите на Русия и нейния президент през погледа на махленски комунист, който никога не е могъл да разбере причините за разпада на СССР и обвинява „предателя“ Горбачов за срива на „реалния социализъм“. „Путин има колосален проблем с неговите елити“ – пише Томов. – „Той има проблем с трите Д - \"Дом\", \"Денги\", \"Дети\". Къде са децата на елита? На Запад. Къде са им парите - на Запад. Всичко е на Запад. Имотите им са навън, децата са навън, парите им са навън. Те са изнесли трилиони. Този елит предава непрекъснато Русия.“ Повърхностно самият Томов винаги - още от времето на комунистическия режим, поне докато не изпадна в немилост – е демонстрирал стил на живот свързан със Запада. Но ето че, в случая се вайка, че благородните (според него) усилия на Путин да изгради Русия като нещо различно и по природа противопоставящо се на Запада, са предадени от лошите му елити. Според Томов ни чакала   и разбира, се той обвинява за това САЩ! „В момента в САЩ катранът е Русия, а дяволът е Владимир Путин.“ И президентът Тръмп, макар да искал да нормализира отношенията с Русия, не можел, защото бил като риба, срещу която е насочен харпун...  Лош американски елит, който иска нова студена война, лош руски елит, който предава Русия, храбър президент Путин, който иска да я направи силна и независима. Прибавете към това и гадните усилия на Запада да ни наложи да приемем Истанбулската конвенция, в която имало „едни прекрасни 30 страници, но другите обяснителни 70 страници са нещо страшно“. (Предполагам има предвид гарантирането на правата на хора с различна сексуална ориентация, трансексуалните и т.н.) Това е картината за света, (в която начетеният и обиколил света Тома Томов едва ли искрено вярва), но която определя мисленето на електората на БСП. Алтернатива на този свят в техните глави вероятно е свят, в който Русия е изолирана от подмолното западно влияние, елитите и децата им си стоят вкъщи. Тогава и България би могла да потърси алтернатива на ЕС и НАТО. Децата ни ще бъдат предпазени от разложителна пропаганда на хомосексуални и други порочни практики, ще ходят в казармата и ще учат в училище за постиженията на социалистическия строй... Западът, в този мечтан от бившите комунисти измислен свят, ще се съобразява е величието на Русия, ще ѝ предостави така нужната ѝ  Народите по нейната периферия няма да обвързват сигурността си със Запада, защото видите ли, това било провокация, а ще се съобразяват с чувствителността на Москва... Е България, поне според Томов, трябва да се съобразява и с Турция, която „е осъдена на величие“. Разбира се, ние трябва да си знаем мястото. „Да си мислим, че можем да бъдем посредник между Турция и Европа, е малко смешно“. Още по-накратко, Томов и подобните на него ни казват че: Русия е фундаментално различна от Запада. За да няма „студена война“ Западът трябва да се съобразява с интересите на Русия и да остави народите по периферията на Русия на произвола на съдбата. България не е (и никога няма да стане) „западна“ страна. Каквото и да правим, Западът няма да ни защити от Турция, затова трябва да изграждаме „специални“ отношения с Русия. Е, ако можем да се възползваме от някои облаги на ЕС и НАТО, добре, но ние не сме Полша. Ние сме различни, отношението ни към Русия е друго и т.н... Тома Томов не ни разказва кои са елитите на Русия, не обяснява защо се разпадна СССР, не ни кара да се замислим защо почти всеки в Русия (а и в България), който има възможност да изнесе парите си и да изпрати децата си на Запад го прави. И най-накрая не ни казва защо от 2014 година Русия е реално в състояние на нова „студена“, или по-точно хибридна война със Запада. Малка част от тях са случайни хора появили се от нищото след разпада на СССР. Почти всички са лица свързани със съветския комунистически елит! По думите на известният руски анализатор Владимир Шлапентох, емигрирал в САЩ още по съветско време: „Безхаберието не беше основният проблем, Основният проблем беше, че руските държавни служители използваха властовите си позиции за свои частни интереси.“ Американският изследовател на Русия Стивън Коткин също ни показва правдива картина за случилото се в Русия: „ Приказките за „мафия“ водят до объркване. Не многото криминални банди, а хората работещи за държавата извършиха най-големия рекет. Затова тези, които се заминаваха с бизнес просто не можеха да бъдат честни“. Причина за тази жалка картина е разбира се комунистическото наследство. Порочния кръг, довел комунистическата система до крах е описан от първия и като че ли единствен демократично мислещ премиер на Русия Егор Гайдар: „(1) След като премахват частната собственост, комунистите правят цялата собственост държавна. (2)Държавната собственост е колективна собственост на бюрокрацията. (3) Всеки бюрократ и всеки бюрократичен клан се стремят да превърнат държавната собственост в своя частна собственост. Експроприация на частната собственост - държавно бюрократическа собственост - частно бюрократическа собственост. Това е формулата на развитие на социалистическото общество от раждането до гибелта му. (...) Залогът за гибелта на системата е в неизбежността на прехода от (1) към (З).“  Неотдавна и аз писах, че комунистическият експеримент винаги започва с ограбването на собствеността на гражданите и завършва с ограбването на държавата от силните на деня. Мнозина в Русия и на Запад вярваха в теорията за гущера и опашката. Да съветските елити разграбиха държавата, но когато този процес завърши, надеждата беше, че те ще се превърнат в почтени бизнесмени. Някои от тях наистина го направиха, но... на Запад. В Русия днес може да откраднеш милиарди и да ти се размине, но ако утре настъпиш интереса на по-силните от теб, може да се окажеш в затвора! Кой нормален човек, сдобил се независимо как, с богатство, би избрал да живее в такъв свят. Няма как Тома Томов вътрешно в себе си не е съгласен със заключението на Стивън Коткин, че „всички култури, а не само Русия, са уникални. Но държавите, или имат някаква форма на ефективно регулаторна държавна администрация, или я нямат. Или имат някаква функционална силна съдебна система за налагане на върховенството на закона, за гарантиране на правото на собственост, правата и отговорността на длъжностните лица, или я нямат. Или дадената страна има надеждна банкова система, която да осигурява достъпен кредит, или я няма Всички тези неща липсват в Русия. Но международната йерархия (известна като световната икономика), на която не ѝ пука за „културните особености“, естествено наказа Русия за липсата на ефективни варианти на такива институции.“ Именно липсата на такива институции осъждат народа на Русия да не постига своите стремежи за просперитет.  Това е огромният проблем на Путин! Но вместо да хвърли всички усилия да го преодолее, той  Появата на проспериращи държави, със силни институции на границите на Русия бе привидяно като най-голямата заплаха. Защото не едно или друго изказване на Виктория Нюланд, а заразителният икономически и социален успех на Полша доведе до „Майдана“ в Киев.  Мнозина в Америка бяха учудени, че страна с огромна територия, намаляващо население и зависимост от износ на суровини ще започне да се държи агресивно. Всъщност агресивното поведение на Русия не би трябвало да ни изненадва. В случая то наистина е акт на „самозащита“. Щом Русия не може да създаде силни институции и да гарантира просперитета на своите граждани, тя може да гарантира териториалната си цялост само със сила. Ако карелите, чеченците, бурятите и т.н. не са убедени, че благоденствието им се гарантира от членството им в Руската федерация, логично е те да търсят все по-голяма автономия, или дори независимост. Неспособен да осигури свобода и просперитет на своите граждани, Кремъл прави неистови опити да предотврати успеха на съседните страни. Президентът сигурно е убеден, че ако Украйна и Грузия постигнат икономическите и социални успехи на Полша и Естония, целостта на Русия наистина е заплашена! И съвсем логично прави всичко възможно, за да им попречи да изградят силни институции и икономическо благоденствие. Защо ли Тома Томов не ни разказва за тези, истински проблеми, пред които е изправена Русия? Може би защото в България също не успяхме да изградим ефективни институции и да постигнем върховенство на закона, съпоставимо с тези на нашите съюзници в НАТО и партньори в ЕС. Това, а не някакви „културни“ различия не ни позволява да бъдем реално пълноправен член на организациите, в които все пак бяхме приети. Неуспехът на България да се откъсне от „руския“ модел на липса на върховенство на закона, съвсем естествено и довежда до изтичане не само на елитите, но и на всеки що годе способен човек. Опитите на Русия да се самоизолира и да откъсне своята широка периферия от проспериращите региони, където има върховенство на закона са най-голямата заплаха пред нашата страна. Не разберем ли тази проста истина, останем ли с представите си за „дебили“ и „предатели“... ще проиграем уникалния исторически шанс, който ни бе даден след разпада на СССР.", "date": "2018.02.11", "title": "За новата „студена война” на Тома Томов и голямото проклятие на българския политически живот"}
{"url": "http://www.faktor.bg/bg/articles/balgarin-namushka-smartonosno-sanarodnichka-v-holandiya-otide-s-okarvaveniya-nozh-v-politseysko-upravlenie", "text": "Българка е открита без пулс и кървяща късно през нощта в петък в холандския град Баандам, след като мъж влиза в близко полицейско управление, за да уведоми властите за нападение с нож. Мъжът, също българин, е държал окървавен нож, пише Netherlands Times. Полицията е задържала 44-годишния мъж като заподозрян за пронизването, докато полицията е успяла да открие жената. При пристигането си се открива, че жената е без пулс. Парамедиците бързо пристигат на място и са закарали 28-годишната жена в критично състояние в болница в Амстердам, пише \"Фокус\".", "date": "2018.02.11", "title": "Българин намушка смъртоносно сънародничка в Холандия, отиде с окървавения нож в полицейско управление"}
{"url": "http://www.faktor.bg/bg/articles/pochti-v-tsyalata-strana-shte-vali-snyag", "text": "Днес (11 февруари) почти в цялата страна ще вали сняг, само на места в Горнотракийската низина все още дъжд, който по-късно и там ще се примесва със сняг. Ще се образува снежна покривка. Привечер от запад валежите ще започнат да отслабват и да спират. Ще духа умерен, в Източна България до силен вятър от север-североизток, който през деня постепенно ще се ориентира от северозапад и с него ще продължи да нахлува студен въздух. На места в Дунавската равнина, Предбалкана и Родопите, където валежите ще са по-интензивни, ще има условия за снежни виелици и навявания. Минималните температури ще са между минус 2° и 3°, а максималните – от 0° до 5°. Седмична прогноза за времето за 12-18 февруари В първия ден от новата седмица ще има предимно променлива облачност в западната част на страната. В останалата част ще бъде предимно о... Прочети повече Такава е прогнозата за времето на Националния институт по метеорология и хидрология (НИМХ) при БАН, съобщи  дежурният синоптик Боряна Маркова, цитирана от агенция \"Фокус\".", "date": "2018.02.11", "title": "Почти в цялата страна ще вали сняг"}
