{"url": "https://www.faktor.bg/bg/articles/karakachanov-prezidentat-bi-tryabvalo-da-znae-kakvo-e-lobizam", "text": "“Президентът би трябвало да знае какво е лобизъм - когато ти предлагаш нещо. Та кой е лобистът за F-16?” Това попита президента задочно пред “24 часа” вицепремиерът и министър на отбраната Красимир Каракачанов. В събота държавният глава определи като “триумф на лобизма” доклада, подписан от Каракачанов и от министъра на икономиката, в който се предлага старт на преговорите със САЩ за закупуването на изтребители F-16. “Когато имаш две възможности, от които и двете са над финансовата рамка, определена от Народното събрание, трябва да избереш с кого да започнеш преговори. Логично е да почнеш с държава, която ти е стратегически партньор”, изтъкна още Каракачанов пред “24 часа” вчера. След коледната си ваканция Народното събрание трябва да гласува решение, с което предлага на Министерския съвет да проведе преговори първо с производителя на американските военни самолети “Локхийд Мартин”. Ако те не дадат резултат с конкретни параметри, има възможност такива да се започнат със следващия кандидат, обясни военният министър логиката на избрания подход. Преди дни с позиции излязоха и “Локхийд Мартин”, откъдето приветстваха избора на управляващите, и конкурентите, производители на “Грипен” - СААБ. Шведите атакуваха, че предложеният F-16 съществува само на хартия.", "date": "2018.12.26", "title": "Каракачанов: Президентът би трябвало да знае какво е лобизъм"}
{"url": "https://www.faktor.bg/bg/articles/novini/balgariya/mestan-partiya-koyato-gradi-pametnitsi-na-vazroditeli-nyama-pravo-da-si-prisvoyava-imenata-na-zhertvite", "text": "За трета поредна година турци и мюсюлмани разделени почетоха жертвите на Възродителния процес. На единия митинг-поклонение се бяха събрали хората на ДПС, а на другия – на ДОСТ. Не се сбъднаха предварителните очаквания, че ДОСТ са загубили политическо влияние в смесените райони. Стотици техни привърженици без предварителна организация се събраха на Тюркян чешма, край село Могиляне, където през декември 1984 г. падат един от първите жертви на насилствената смяна на имената. При привържениците на Местан нямаше партийни знамена и символи, за да не се опорочава възпоменанието, а хората на ДПС отново превърнаха поклонението в пиарска кампания и демонстрация на партийни мускули. Днес се проведоха два митинга – на ДПС и политическото лицемерие и на ДОСТ и на човешкото достойнство и чест, и искрената почит пред саможертвата на героите от съпротивата срещу комунистическия режим, сред които е и 17-месечната Тюркян, обяви Лютви Местан. Според него на единия митинг  хора са дошли със сърцата си, а на другия с платени автобуси и организирани от Централата и Сараите.  Колко са реалните привърженици на ДПС се видя на митинга в Момчилград. Там бяха останали само партийците на Доган, а платените автобуси вече си бяха тръгнали към далечните краища на България, защото пиарската кампания беше планирана, за пред медиите на Тюркиян чешма.  В Момчилград хората на ДОСТ бяха в пъти повече.  Наричам с основание ДПС партия на политическото лицемерие, защото през тази година чрез общинските си съветници в Лозница и Велинград те подкрепиха издигането на паметници на най-мракобесните членове на ЦК на БКП – ген. Семерджиев и Пенчо Кубадински. Партията, която гради паметници на възродителите, няма право да си присвоява тези дати, напомнящи за героичната саможертва на турци и мюсюлмани, заяви Местан на поклонението в Момчилград.  Той припомни, че по време на кървавите събития в Момчилградско и Кирковско, именно ген. Семерджиев издава нареждане армията да бъде извадена, за да спре бунтовете на недоволните от преименуването турци и мюсюлмани.", "date": "2018.12.26", "title": "Местан: Партия, която гради паметници на възродители, няма право да си присвоява имената на жертвите"}
{"url": "https://www.faktor.bg/bg/articles/zoran-zaev-nyama-da-se-kandidatira-na-predstoyashtite-dogodina-prezidentski-izbori", "text": "Премиерът на Република Македония Зоран Заев няма да се кандидатира на предстоящите догодина президентски избори, които председателят на парлрамента Талат Джафери ще насрочи в кря на февруари, предаде агенция МИА. Според правителствени източници Заев предрпочитал заедно с президентските да се организират и парламентарни избори, но по въпроса трябва да се произнесат и коалиционните партньори, а някои от тях не подкрепят тази идея, предаде БТА. Заев възнамерява след празниците и след приключването на промените в конституцията да се посвети на избора на кандидат за президент. Мандатът на сегашния държавен глава Георге Иванов приключва през май 2019 г. По-голямата част от анкетираните македонски граждани виждат премиера Зоран Заев на президентския пост, сочи проучване на общественото мнение, проведено от телевизия Телма и Македонския център за международно сътрудничество /МЦМС/, съобщи МИА. Заев също така е с най-висок рейтинг като евентуален общ кандидат на македонците и албанците. За него биха гласували най-голям брой от македонците и албанците, отбелязва МИА. Същевременно сайтът Бизнес вести предаде, че според най-новата анкета на телевизия Телма, свързана с президентските избори, които се очакват тази пролет, лидерът на ВМРО-ДПМНЕ Християн Мицкоски има най-голямо доверие сред македонците. Мицкоски получава доверието на 11,9 процента от македонците, а премиерът Зоран Заев - 10,2 процента. Според първата анкета на въпроса, ако утре има президентски избори за кой кандидат бихте дали своя глас, 12,4 на сто от анкетираните са избрали Заев, а 8,2 процента лидера на ВМРО-ДПМНЕ Християн Мицкоски и министъра на външните работи Никола Димитров. За Стево Пендаровски биха гласували 6,8 процента от анкетираните.", "date": "2018.12.26", "title": "Заев няма да се кандидатира на предстоящите президентски избори"}
{"url": "https://www.faktor.bg/bg/articles/rekorden-broy-patsienti-sa-minali-prez-pirogov-po-praznitsite-3150-dushi", "text": "Рекорден брой пациенти са минали през \"Пирогов\" по празниците. Над 100 живота са спасили лекарите в най-голямата спешна болница у нас. Сред приетите са и няколко деца, които са били с алкохолно отравяне. От 21 декември до днес през \"Пирогов\" са преминали 3150 пациенти. 420 от тях са оставени за лечение в болницата. Това е ръст с 550 пациенти спрямо миналата година. Най-тежките случаи тези дни са били 6 инфаркта, 8 инсулта. 45 души са преминали през Токсикологично отделение, сред тях са 5 деца между 13 и 16 години. 20 човека пък са били със съмнения за натравяне след консумация на храна. Най-натовареното отделение е било \"Травматологията\", откъдето са преминали над 100 пациенти. Междувременно стана ясно, че за пръв път \"Пирогов\" приключва финансовата си година на плюс. Печалбата на болницата е около 400 хил. лева, въпреки че се отчита увеличаване на приема на пациенти, които не са били здравноосигурени.", "date": "2018.12.26", "title": "Рекорден брой пациенти са минали през \"Пирогов\" по празниците - 3150 души"}
{"url": "https://www.faktor.bg/bg/articles/novini/balgariya/posolstvoto-na-rusiya-izpuska-nervi-angazhira-se-s-obidni-repliki-sreshtu-balgarski-grazhdani", "text": "Сигурен съм, че аташето по печата на руското посолство в София разбира, че препечатването на съдържание от една от многото тотално неизвестни, но хибридни медии, променя статуса на споделеното от \"случайно\", в споделено мнение на институцията посолство. Тоест вече не е някакъв агент на руско влияние със сайт, който нарича \"олигофрени и малоумници\" български граждани, а посолството, което изпуска нерви и се ангажира с обидни реплики срещу български граждани. А това никак, ама никак, не попада в границите на поведение, което се предписва по двете Виенски конвенции за дипломатическите и консулски отношения.  В нормална държава МВнР, като институция, която е призвана да осъществува надзор над поведението на дипломатическите и консулски представителства на другите държави у нас, и да защитава правата на българските граждани, включително спрямо неуважително отношение от чуждестранни дипломати, щеше да извика и нахока руския посланик. Но това у нас няма да се случи. Кое е обаче важното? Това, че в значителна част от българския народ, нетърпимостта срещу Путин и неговата кохорта, е на такова равнище, че дори и стъпки, които не би трябвало да предизвикват извънредни реакции, като \"елха\", предизвикват рязко отрицателна реакция. Защото Русия и нейното посолство не се възприемат   а като представители на имперска агресивна сила, която не е способна на нормални, човешки жестове. Жалко е това състояние на двустранните отношения, но това е изцяло заслуга на Кремъл и на Крим. Москва трупа върху старите и нови грехове, а това със сигурно означава, че вместо отношения между нормалните хора от двете страни, всичко се свежда до неискрени, користни, на гърба на данъкоплатците и потребителит в двете страни, корупционни сделки на т.нар. елити. Кой е този \"идиот\" в руското посолството, който е поискал да издигат елха на площад Света Неделя, което вероятно е най-неподходящото место в София - мястото на доскоро считания за най-трагичен терористически акт, финасиран от Москва. Това е не само обидно, но във висша степен арогантно.  Още на времето им казах, че докато си мислят, че България е само от русофили, външната им политика, постоянно ще бъде продукт на оптически самоизмами, без да могат да разберат истинските \"чувства\" на българската общественост. Именно защото приемат желаното за действително, мнението на купчината русофили за обществено доминиращи мнения.  Паметника на съветската армия го пазят с жандармерия, \"елхата\" също, е не могат навсякъде да разположат жандармерия. Утре ще научат, че софиянци няма да позволят да се издигне паметник на граф Игнатиев, в други ден ще разберат, че имат проблем изобщо със запазване на името на улицата на руския дипломат. Така под повърхността на \"енергийните\" шлемове върви дълбок, естествен, макар и позакъснял процес на  който в Кремъл ще възприемат като ограничаващ руското влияние, а това просто са нормални и логични процеси на себеуважение и самоосъзнаване на българската нация. Докато Лавров и сие не се научат, че уважението е неизменно предусловие, а подаръците първо трябва да бъдат поискани, народната любов постоянно ще минава покрай руските дипломати в София. И колкото и да се мъчат да обясняват случилото се с ЦРУ, с Брюксел, с фашисти, бандеровци, и прочие \"бисери\" на мисълта, нещата са прости, българите не искат над своите герои - Левски и Ботев да има други, искат да се чувстват господари в собствената си земя, а не да се оглеждат за \"позволеното\" и да се задоволяват с по-задни места на трибуната. Не могат да бъдат русофоби всички, които искат централните улици, най-значимите паметници да бъдат на български герои, царе, дипломати, политици, поети, музиканти, учени, учители, митрополити. Има много етапи на Освобождението, сега е време на освобождение от освободителите.", "date": "2018.12.26", "title": "Посолството на Русия изпуска нерви, ангажира се с обидни реплики срещу български граждани"}
{"url": "https://www.faktor.bg/bg/articles/washington-times-rusiya-iska-siriyskoto-pravitelstvo-da-si-varne-iztochna-siriya-proturskite-sili-ne-sa-saglasni", "text": "Министерството на външните работи на Русия обяви в сряда, че очаква сирийското правителство да поеме контрола върху районите, където в момента са разположени американски войници, след тяхното изтегляне, пише електронното издание на вестник Washington Times . Говорителят на ведомството Мария Захарова подчерта, че териториите в Източна Сирия трябва да бъдат предадени на сирийското правителство, според международното право. Тя обясни, че Москва не е наясно с детайлите за изтеглянето на САЩ от близкоизточната страна, но добави, че ходът ще спомогне за мирното разрешаване на сирийския конфликт, ако бъде приложен реално, цитира \"Фокус\". „Ако изтеглянето на войските се случи, това ще има позитивно влияние върху ситуацията“, отбеляза Захарова на брифинг пред медиите. Президентът на САЩ Доналд Тръмп внезапно обяви изтеглянето от Сирия миналата седмица, изненадвайки съюзниците на Вашингтон и предизвиквайки оставката на двама от най-добрите си помощници. САЩ подкрепяха кюрдските сили в богатата на петрол източна Сирия в продължение на четири години в борбата срещу бойците от групировката на „Ислямска държава“ и изтеглянето ще остави района свободен за превземане. Турция заяви във вторник, че работи със Съединените щати за координиране на изтеглянето на американските сили, но остава \"решено\" да изчисти подкрепяните от САЩ кюрдски формирования от Манбидж в Североизточна Сирия. Запитана за плановете на Турция за започване на атака в района, Захарова отговори, че Русия и Турция координират внимателно действията си в Сирия, \"включително военните операции за борба с тероризма\", но не иска да навлиза по дълбоко в темата. Говорител на подкрепяните от Турция сирийски опозиционни бойци заяви в сряда, че неговите бойци няма да приемат завръщането на правителствени сили в районите в Източна Сирия, включително град Манбидж, след като американските сили се изтеглят. Юсеф Хамуд, говорител на „Сирийската национална армия“ (СНА), която се очаква да бъде основна сила в турската кампания в Източна Сирия, заяви в сряда, че връщането на правителствени сили в района ще предизвика \"бедствие и катастрофа\" с нова вълна от бежанци и изселени хора. Хамуд каза, че една от главните цели на ръководената от Турция операция за възстановяване на източната Сирия е създаването на условия и пространство за завръщане на бежанци и разселени лица, избягали от сирийското правителство. От СНА обявиха, че 15 хиляди техни бойци са готови да влязат в региона, след като САЩ се изтеглят. В продължение на седмици Турция заплашва да започне нова офанзива срещу кюрдските бойци, които си партнират със САЩ за изгонването на групировката „Ислямска държав“ от големи райони в Източна и Северна Сирия. Анкара смята кюрдските сили за терористи заради връзките им с бунтовническа група в Турция. Подкрепените от Турция сирийски опозиционни бойци се движат към покрайнините на Манбидж, а турската армия продължава да изпраща танкове, артилерия и друго оборудване до границата и районите, управлявани от Турция в Северозападна Сирия, според съобщенията на турски медии.", "date": "2018.12.26", "title": "Washington Times: Русия иска сирийското правителство да си върне Източна Сирия, протурските сили не са съгласни"}
{"url": "https://www.faktor.bg/bg/articles/andrey-piontkovski-zapada-dovede-vladimir-putin-do-nerven-sriv-video", "text": "Струва ми се, че Запада доведе Владимир Путин до нервен срив. Съдя не само по инцидента в Азовско море, но и по тона на нашата пропаганда, твърди известният руски политически анализатор, коментатор и учен-математик Андрей Пионтковски. Той смята, че руският президент вече търси ескалация на конфликта със Запада. В последното си интервю дори го сравнява със Сталин, като говори подробно за действията на „вожда на народите“ през последните месеци от живота му. Анализира в тази връзка опитите на Путин за ядрен шантаж, които говорят за нестабилното му психическо състояние. Този ядрен комар е изключително опасен, по думите му.  Това създава напрежение и във върхушката на Кремъл, въпреки че има и хора, които поддържат Путин, смята той.", "date": "2018.12.26", "title": "Андрей Пионтковски: Запада доведе Владимир Путин до нервен срив  ( ВИДЕО)"}
{"url": "https://www.faktor.bg/bg/articles/ekspert-darzhaven-kiberterorizam-prez-2019-g-blokira-elektronnoto-glasuvane", "text": "Киберзаплахите, които откроихме са 10 - начело застава кибершпионажът на държавно, обобщи bTV основните тенденции в киберсигурността и направи прогноза за това, което ни очаква в дигиталния свят през следващата година. Ако преди киберпрестъпленията бяха занимание на хакери, водени от собствени цели и нужди и след това се превърна в бизнес за корпорации от тъмната част на мрежата, в последните години се утвърди тенденцията, че държавите инвестират в екипи и процеси по извършване на кибершпионаж и засягане на стратегически бизнеси и корпорации, които могат да увеличат влиянието на атакуващата страна. \"Класически пример за това е, когато говорим за намеса в избори. Ясно е, че някои държави, които използват електронното гласуване в момента, са спрели тези проекти независимо от това, че е било сигурно. Сега страхът от това, че може да не са преценени всички рискове е валиден\", коментира пред bTV експертът по киберсигурност Ясен Танев. Създаването на страх от такива атаки е форма на кибертероризъм, защото този страх може да доведе до допълнителен контрол, а този допълнителен контрол може да засили възможността за по-лесен достъп до информация, която е необходима на държавите и институциите им, допълва Танев. На втора позиция в потенциалните заплахи е рискът от големи глоби и репутационни кризи заради пробиви в големи бази данни. Подобни компрометиращи случаи вече бяха регистрирани в няколко социалните мрежи, големи онлайн платформи, хотелски вериги и авиационна компания. Според експертите Европейският регламент за защита на личните данни, със заложени санкции до 4% от годишния оборот или 20 милиона евро, създава възможност пред хакерите да търсят уязвимости и да изнудват бизнеса. На трето място в класацията на потенциалните киберзаплахи догодина са облачните услуги, категоричен е Ясен Танев. \" Аз предвиждам увеличаване на облачността, гръмотевици и бури, защото тенденцията на всички големи доставчици е да ни подтикват да мигрираме в облачните им центрове и облачните им услуги за намаляваме разходите, в което има бизнеслогика. Преди, за да бъдем пробити трябваше всеки един от нас да бъде пробит поотделно. Сега, като са в облачни инфраструктури тези данни, ако не са защитени добре, пробивите ще бъдат на едро. Така че през 2019 г. очаквам пробив в една от големите централизирани системи за облачни услуги и когато това се случи много данни и много клиенти ще бъдат засегнати масово\" заяви експертът по киберсигурност.", "date": "2018.12.26", "title": "Експерт: Държавен кибертероризъм през 2019 г. блокира електронното гласуване"}
{"url": "https://www.faktor.bg/bg/articles/novini/balgariya/karadaya-na-tyurkyan-cheshma-v-upravlenieto-ima-fashisti-patriotite-sme-nie", "text": "В управлението има националисти, които Европа нарича фашисти.  Патриотите сме ние!... Днес сме по-единни, по-сплотени и много повече от миналата година.  С тези думи се обърна председателят на ДПС Мустафа Карадайъ към хилядите членове и симпатизанти на ДПС, събрали се на възпоменаталния митинг пред паметника на „Тюркян Чешма“, за да отдадат почит на жертвите от трагичните събития на т. нар „възродителен процес“ през 1984 г. в кирковското село Могиляне, съобщиха от пресцентъра на ПП ДПС. Днес сме по-единни, по-сплотени и много повече от миналата година.  „Само да знаете как изглежда тази картина от тук! Тук виждам цяла България, хора от всички региони на страната. По-различна картина от миналата година, когато имаше едни хора, които не знаеха къде им е мястото. Тогава казахме - Тези, които работят срещу нашето единство не са наши приятели, а врагове. Каквито и опити да правят да ни разделят, ние казахме още тогава-трудно ще е, тежко, но това е поредното ни изпитание. Длъжни сме да бъдем горди и достойни депесари, да преодолеем и това. И то премина, и сега виждаме площада. Това знаме не е само един метър плат, то е изтъкано с душите на нашите жертви, с тъгата и болката на героите и репресираните. Това знаме ще се вее още дълго време, защото е флагът на свободата, мира и единството”, изрече от трибуната Мустафа Карадайъ. Да помогнем да се върнат заблудените под знамето на свободата и толерантността. Това е биографията на ДПС, тя не трябва да се забравя, за да не се повтарят онези събития от тоталитарния режим. В своята емоционална реч Карадайъ бе категоричен „Онази власт ни обедини в мъката, в болката в страданието. Ние бяхме обединени , а това обединение се нарича ДПС“  Тогава в Северна България се създаде една нелегална организация и знаете кой я ръководи-д-р Ахмед Доган. Тя бе разкрита, хората бяха по затворите, но и от там се организираха мирните протести, които докараха демокрацията в Родината ни. Тези протести нас ни обединиха в ДПС. Всякакви експерименти се правиха, като инструменти в нечии ръце, които искаха да ни разделят. Но нашата основа са нашите жертви, нашите герои, нашите страдания. И никой не може да разбута тази основа. „Днес председателят на комисията по правата на човека каза, че такива събития не е имало, че хората са се самонаранявали. Има една история в учебниците, друга в архивите и трета-в нашите души и ние я знаем. Затова трябва да говорим, за да знаят идните поколения, за да не се повторят тези събития. Това е нашата биография, нашата история. Картината тук говори, Тюркян говори”, посочи Карадайъ. Карадайъ отбеляза и за съществуващата криза на толерантността в България и Европа и опитите за ксенофобия разделение и противопоставяне. Той призова всеки един да направи своя личен избор и да участва на предстоящите избори през 2019 г, защото в „демокрацията изборът се прави чрез избори“ Местните са далеч, но преди това са изборите за Европейски парламент. Те са много важни за ДПС, за България, за Европейския съюз. Ако в Европа днес се отчита криза на толерантността, то тук ние я понасяме всеки ден. В управлението има националисти, които Европа нарича фашисти.  Патриотите сме ние!  Ние имаме отговорност към Родината си и сме длъжни да направим своя избор, България да направи своя избор, ЕС да направи своя избор. Затова, да бъдем активни и да заемем полагащото ни се достойно място!”, завърши речта си Мустафа Карадайъ. От трибуната на митинга народният представител от турския меджлис Юксел Йозкан изказа благодарности към почетния председател на ДПС д-р Ахмед Доган и заяви, че ДПС е в основата на борбата за правата и свободите в България. Искам да благодаря на всички създатели на Движението за права и свободи, като най-първо искам да благодаря на Ахмед Доган. Искам да благодаря на всички структури на ДПС и Младежко ДПС, че се борят за мира на всички граждани на България. Цялото ръководство на ДПС, водено от председателя на Движението Мустафа Карадайъ, поднесоха венци и цветя на Тюркян чешма. На възпонателния митинг присъстваха още зам.-председателят на ДПС Ахмед Ахмедов, зам.-председателят на ДПС и кмет на Кърджали Хасан Азис, членът на ЦОБ Ердинч Хайрула и Станислав Анастасов, зам.-председателят на ПГ на ДПС Халил Летифов, народните представители Адлен Шевкед, Ерол Мехмед, Танер Али, Имрен Мехмедова, Елхан Кълков, д-р Джевдет Чакъров, Ихсан Хаккъ, д-р Хасан Адемов, Сергей Кичиков, Джейхан Ибрямов и Бюрхан Абазов, евродепутатът Неджми Али, евродепутатът и председател на Младежко ДПС Илхан Кючюк, областният председател на ДПС Кърджали Изет Шабан, областни председатели на ДПС от цялата страна, общински председатели и общински кметове на ДПС, главния мюфтия на Р България Мустафа Хаджи, районния мюфтия на Кърджали Бейхан Мехмед, бившия главен мюфтия на България Фикри Сали, Фахри Ватансевер-представител на ДПС за Истанбул-Р Турция, Лютфи Йизгюр-представител на ДПС за район Мармара-Р Турция, Гюнер Четин-представител на ДПС за район Тракия-Р Турция, Исмаил Ватансевер-представител на ДПС за Измир-Р Турция, Хюсеин Карамолла-един от основателите на ДПС, народните представители от Републиканската народна партия (CHP)-Турция Кямил Окяй Съндър и Юксел Йозкан, кметът на Черкезкьой Вахап Акай, представители на изселнически организации от Истанбул, Бурса и Измир и членове и симпатизанти на ДПС от цялата страна. По-късно в центъра на Момчилград се проведе възпоменатален митинг и бяха поднесе венци и цветя пред плочата в памет на жертвите на т. нар „възродителен процес", "date": "2018.12.26", "title": "ДПС на \"Тюркян Чешма“: В управлението има фашисти, патриотите сме ние!"}
{"url": "https://www.faktor.bg/bg/articles/ot-aresta-banev-bori-hibridnata-voyna-s-koledno-evraziysko-pozdravlenie", "text": "Коледно поздравление от следствения арест на председателя на Евразийски клуб България (ЕКБ) – Николай Йорданов Банев.   В навечерието сме на светлите и самарянски коледни и новогодишни празници. За мен и моето голямо семейство, особено за захвърлената в ареста Евгения Банева – моята съпруга и трите ни малки деца, празниците ще са тъмни и античовешки. С решетки, вместо гирлянди, които ни разделят един от друг. Без топлината и уюта на приказната Коледа! Едва ли щях да ви поздравя по този тъжен начин точно сега – в краткото щастливо време за всеки от вас, ако не ви познавах лично или опосредствано чрез идеалите, които споделяме – ако не познавах българската народопсихология в дълбочина. Нямаше да се опитам да ви заинтригувам точно сега с моята позиция, ако не познавах процесите на ерозията в българското общество. Нямаше да продължавам да се боря, ако не бях вникнал в причините за неравностойността на бита, стандарта, демократичността, толерантността, свободата на българските граждани. От заключеното пространство-време, време-пространство на следствения арест все пак тая надежда, че свободния не арестуван лъч на изстраданата ни позиция: - Ще възрадва приятелите на искреността; - Ще освети част от тъмата, заобиколила коледните кротки светлинки; - Ще разсъни някои от дремещите; - Ще разгневи и разлюти предпразнично слугите на тъмата; - Ще освети поне за миг колониите прилепи изсмукващи светлика на животворната истина. И така, скъпи мои приятели, бях ви поизоставил във времето на личната ми война с мутрите. Продължителна, неуспешна до този момент, отвратителна в своята зла последователност хибридна война.  Не исках да ви намесвам, не исках да ви превръщам в поредни жертви на войната срещу мен и ценностите, които изповядвам публично. Да припомним на по-младите и новите наши последователи, защо моите политически и икономически врагове стигнаха до фашистки методи за неутрализиране на опасните за режима на мутрите съпротивляващи се непослушници. Защо дори най-елементарните на пръв поглед „мероприятия” срещу мен, семейството и съратниците ми бяха подготвени с целия ресурс на тоталитарната криминално-административна машина.   На публичността и гласността на всички управленски решения. На приоритета на българските икономически и политически интереси пред налаганите външни модели и стратегии. Още преди тридесет години Банев беше изгонен от централния комитет на младежката организация на управляващата БКП, като непослушен, позволяващ си критика на постулати и решения, не достатъчно надежден политически функционер.  история на „прехода към демокрация и пазарна икономика”, Николай Банев публично и с икономическата си и управленска дейност, защитаваше позициите за дългосрочна плановост в развитието на държавата и нейната икономика. Плановост, отчитаща и анализираща природните, инфраструктурните, енергийните ресурси на България; равнището и развитието на нейните трудови ресурси и образователно квалификационни възможности. Нито едно от предложенията на Николай Банев – в резултат на огромен практически опит и синтезирана аналитика не бе прието на равнище управление на икономическите системи и трудовите ресурси в национален мащаб. Нещо повече.   от враговете на българската икономика като „комунистическа”, „неблагонадеждна”, „антизападна” и с прочие подобни квалификации и отрицания от времето на „студената война”. Сценаристите на Паричния съвет (Валутния борд); на зависимостта на БНБ и българските банки от чужди ментори; на безгръбначното ни и всичко приемащо допълзяване до НАТО и ЕС; Кръга на евроатлантическите марионетки отлъчиха публично и без право на индулгенция Николай Банев и подобните нему и поведоха хибридна, безпощадна война за тяхното пълно и безвъзвратно унищожение. Изградиха и затвърдиха, чрез открито нарушаващите антимонополното законодателство, консолидирани антибългарски медии, обществен имидж на Николай Банев и подобните нему, като „червени” олигарси, „назначени” капиталисти, „грабители” на народното богатство, „унищожители на заводи”, „перящи престъпни капитали”; „организирани престъпници”, „гаврещи се с и уволняващи хиляди работници”… и прочие, и прочие лъжи и безобразни измислици.  неспособни да се препитават с друго, освен с изпълнение на инструкции и заповеди. Припознали репресията, като перфектната юзда за „чужди и свои”, ГЕРБ и хамелеоните на прехода около тях, окончателно затвърдиха господството на чуждите интереси в българската икономика и политика. „Мероприятията”, които бяха проведени още по време на управлението на т.н. „тройна коалиция”, разчистиха моралните останки по пътя на грубите „законово-поправъчни” и „административна” репреватизация; кражби и унищожение на бизнеси; „печелене на обществени поръчки” и на евро проекти. За кого е тайна, че хиляди иновации, хиляди интересни и значими проекти невидяха и не виждат бял свят, защото тяхното „ноу-хау” се открадва безсрамно дни след тяхното представяне в някой „прозрачен” и „публичен” конкурс?  За кого е тайна, че мутрите унищожиха независимият български бизнес, че душат „стартъпите” в зародиш и позволяват само на избрани чужди инвеститори да инвестират в България? За кого е тайна, че репресивната машина работи със  За първи път имам възможност в ареста да гледам телевизия толкова дълго време – по 15-16 часа на денонощие. Потресен съм от схематичността, унификацията и лоялността на медиите към подаваната им от властите информация. Дори критиката на свободните и пиперливи в миналото журналисти е някак си приглушена, предпазлива, витиевата. Тъжно е в страна с толкова опитни, образовани и умни журналисти да се преповтарят многократно „новини”, създадени преимуществено от властите и техните чужди началници. Тъжно е, когато силата на научния, на професионалния, на експертния анализ е преборвана перманентно на медийния тепих от първобитното сумтене и буботене на неграмотните, на първосигналните ни онбашии.  Олицетворението на българските права и свободи,    „Има опасност от маргинализация и най-вече опасност масите да направят улична възстановка по Зола, без да са го чели. А това е особено опасно за „елита”, довел улицата до мизансцена на „Вертеп” и „Жерминал”. Боже опази! Че тогава улицата „няма да бръсне” ни турци, ни цигани, ни емигранти, ни европейци, ни „нарядни хрантутници”. Не може да се отрече, че Доган познава подводните течения в обществото. И че „грабежа” на шепата хвърлени в арестите „олигарси” няма да е достатъчното оправдание за мизерията, корупцията и престъпността, сред която се опитват да оцеляват масите. От истината не се бяга. Тя рано или късно се възправя – гола, обляна в чиста светлина, незатъмнима. Пиша тези редове на коляно – в по-мизерни условия и от циганските гета, до които по време на „успешното” евро председателство не можаха да се дотътрузят Юнкер и останалите полуинфантилни началници на нашите „европредседателствуващи”.  Не можех да повярвам на очите си от моята „европейска” килия, че телевизиите по време на финалните акорди на смешното министерство за доставка на памперси и транквиланти в хотели, като тези на издирваните с Интерпол Арабаджиеви, се занимаваха с безоблачното парламентарно бъдеще на пращящата от здраве екс-министърка. Без капка анализ, без капка изводи, дори без капка гръмки обещания за очакваните ползи от невероятно успешното ни европредседателство. Приятели, огромни извинения! Забравих, че Коледа е пред прага на нашата бедна, но горда държава. Държава със здрави и непристъпни граници. защото я е поспрял да почине някъде, я е останал без шейната си или е останал в някой следствен арест за превоз на контрабандни подаръци и с още куб обвинения свързани с наличието на евентуална престъпна група от поръчители, производители и съучастници в превоза и доставката на подаръците. Но да се надяваме, че Дядо Коледа е по-опитен от нашите апаши и прокурори и че ще може ловко да си свърши работата и да се измъкне невредим от извън шенгенското европейско пространство. Простете ми за иронията за добрия старец. Едва ли чакащите го с нетърпение ще я одобрят. Но нека да си имаме (особено чакащите го) едно на ум. Защото в свободна и правова държава като нашата никой не е над закона.   Аз, като ваш приятел, „нарушил закона” по седем обвинения, според една следователка и двама наблюдаващи прокурори, събрали с рекорд за Гинес, за цял месец, 123 тома плява. Както знаете, се изтягам в ареста и не си лъзгам шейната по Коледа. Е вярно е, че и аз съм заръчал желанията си на дядо Коледа, но дори на него ще му е трудно да ги изпълни тази Коледа. Както трудно ще му е да изпълни желанията на няколко милиона чакащи го българи. Но нека да бъдем оптимисти, скъпи мои приятели!  Идва Коледа!  С нея отново се възраждат мечтите!  Мечтите не са като желанията! Тях никой не може да ни отнеме! Весела Коледа! Николай Банев", "date": "2018.12.26", "title": "От ареста Николай  Банев \"громи\" евроатлантиците и  хибридната война с Коледно-Евразийско поздравление"}
{"url": "https://www.faktor.bg/bg/articles/ikonomika/biznes/petrolat-padna-pochti-do-50-dolara-za-barel", "text": "Цената на фючърсите на нефта марка Brent с доставка през февруари 2019 година се спусна до 50 долара за барел в хода на търговията на лондонската борса ICE, достигайки до стойностите от юли-август 2017 година, предава ТАСС. Конкретно, към 05:35 българско време, цената на един барел нефт марка Brent е намаляла с 0,9% до 50,01 долара. Към 08:45 българско време цените са се повишили с 0,1% до 50,5 долара за барел. На 21 декември руският министър на енергетиката Александър Новак заяви пред журналистите, че снижаването на световните цени на нефта в края на годната „не са показателни“. Два дни по-рано министърът на енергетиката на Саудитска Арабия Халид ал Фалех също призова да се запази спокойствие по повод цените на петрола. Според неговото мнение, корекцията се обяснява с това, че в момента инвеститорите закриват дългосрочните позиции в нефта. Саудитският министър, също така, изрази надежда, че споразумението на ОПЕК+ за съкращаване на добивите на нефта ще помогне за стабилизирането на пазара. Руската агенция припомня, че на 7 декември ОПЕК+ (Страните износителки на петрол + Русия) взеха решение да намалят добивите до 1,2 милиона барела дневно през първата половина на 2019 година.", "date": "2018.12.26", "title": "Петролът падна почти до 50 долара за барел"}
{"url": "https://www.faktor.bg/bg/articles/sport/balgariya/valentin-mihov-hubchev-optimalno-izpolzva-vsichko-koeto-futbolistite-mu-imat", "text": "Коледа е време, в което можем да се обърнем към себе си, към това какво е отминало и какво ни очаква. Каква година изпраща родният футбол? Bulgaria ON AIR потърси мнението на футболния деятел Валентин Михов.   \"Прилично ниво. Не е много слабо, не е много добро. Имаше хубави мачове, имаше грешки на защитници, на нападатели, на съдии - от всичко по малко\", започна бившият президент на БФС. Михов похвали националния селекционер Петър Хубчев и акцентира върху важността на футболистите, с които той разполага. По думите му играчите са дали всичко от себе си, но това са възможностите на отбора. Хубчев оптимално използва всичко, което футболистите му имат, смята Михов. Крайно време беше да се помисли за национален стадион и не само - а за стадиони, подчерта той.  \"При тези 28 години демокрация можеше да имаме поне 8-9 хубави стадиона, с които да се кандидатства за нещо, да имаме едно събитие в България. Хубаво е да имаме 3-4 стадиона, които ще са предпоставка за събития, които да правим в България, а да не стават в Македония\", коментира Михов. Запитах за ЦСКА Михов посочи, че \"армейците\" играят приличен футбол и разполагат с добри изпълнители. Даде добра оценка на моментното второ място на червените, но отбеляза, че трябва да се мисли върху разликата от първия с 6 точки. Вальо Михов е изненадан от проблемите и буксуването на \"Левски\". Според него на тима от \"Герена\" му е необходима стабилност.", "date": "2018.12.26", "title": "В. Михов: Хубчев оптимално използва всичко, което футболистите му имат"}
{"url": "https://www.faktor.bg/bg/articles/nina-dobrev-e-v-sofiya-za-koleda", "text": "Канадската актриса от български произход Нина Добрев е в България за Коледните празници. Тя е споделила в социалните мрежи снимки от семейно празненство и е отбелязала като местоположение София, съобщи \"24 часа\". Актрисата с български корени сподели в социалните мрежи снимки на семейството си На снимките Нина е с майка си, баща си и брат си, които се местят да живеят в чужбина, когато Нина е на 2 годинки.", "date": "2018.12.26", "title": "Нина Добрев е в София за Коледа"}
{"url": "https://www.faktor.bg/bg/articles/novini/balgariya/atakata-sreshtu-f-16-e-chast-ot-podmolnata-voyna-na-kremal", "text": "Точно преди година и осем месеца междуведомствена работна група, която бе назначена от служебния премиер Герджиков (да се чете от президента Радев), избра нов боен самолет за родните ВВС. Резултатът от надпреварата между Ф-16, Грипен и Юрофайтър остана тайна, забулена с мотива, че за окончателното решение първо трябва да бъде уведомен служебният кабинет. Е, няколко часа след съобщението на работната група реших да  обявя “шампиона” - Грипен.        Дали съм имал някаква вътрешна информация от военните среди? Никаква. Знаех какъв ще бъде изборът, ако той бъде направен от прислужно правителство на умело    Неговото яростно противопоставяне срещу всяко политическо действие, което утвърждава страната ни като лоялен член на Атлантическия договор, е съответната част от подмолната война на Кремъл срещу националния ни суверенитет и крехкия ни европейски цивилизационен избор. Затова до средата на следващия месец, когато следва окончателно да бъде приет от Народното събрание вече предпочетения Ф-16, решетниковият избраник ще вие като сибирски вълк в критически екстаз по всякакъв повод или без повод.       Смешно е да се твърди, че някой в Русия би могъл да се страхува от 10 български самолета  Ф-16. Въпросът обаче е принципен — държавни решения, които намаляват възможностите за московски контрол и променят перспективата България да се превърне в рушител на атлантическата и европейската солидарност, са съвършено неприемливи за путиновите стратези, и те максимално   През оставащото време до изборите за Европарламент, можем да очакваме дълбоко ешелонирана офанзива с разнообразни провокации, интензивна антиевропейска пропаганда и пълна подкрепа за формации с евразийска и изолационистка (псевдопатриотична) ориентация.  Едно бъдещо комунистическо—сарайско управление в съдружие с  маргинални путинофилски образувания, което би прекратило процедурата за закупуване на американски самолет или за компенсация би нахлузило усукана с корупционни върви руска ядрено-газова примка, съвсем не е толкова невероятно, колкото изглежда днес. А, дали по Коледа стават чудеса — зависи от Вас. Мислете два пъти повече, когато гласувате.", "date": "2018.12.26", "title": "Атаката срещу Ф-16 е част от подмолната война на Кремъл"}
{"url": "https://www.faktor.bg/bg/articles/politika/na-vseki-kilometar/prof-nikola-dolapchiev-predrekal-sibirski-uragan-v-balgariya-zabranen-za-da-bade-zabraven", "text": "„Стара истина е, че младежта е бъдещето, надеждата на един народ. Това особено е вярно за нейния елит, за златната студентска младеж. Но за да може да бъде оправдана тая надежда за по-светли бъднини, нужно е тая младеж да се проникне от съзнанието за великата мисия, която й предстои, и да се подготви със сърце и разум за изпълнение с достойнство на възложената й благородна, но тежка и отговорна задача. А пътят на тая подготовка води из стръмнините на непрестанна, упорита и осмислена работа, озарена от пламтящия огън на едно високо обществено съзнание и на една чиста всеотдайна любов към родината, дето няма място за дребнави егоистични сметки и за никакъв кариеризъм, и дето углъбяването в себе си води към възвисяване, към чист идеализъм и творчески национализъм“. Думите са на един измежду многото забравени български интелектуалци и са изречени през 1939 г. в израз на признателност към българската студентска младеж. Дали тогава проф. Никола Долапчиев е провиждал близката своя съдба в приближаващите преломни години и съдбата на своето отечество? Мисля, че в някаква степен ги е провиждал, защото иде реч за истински български интелектуалец в пълноценния смисъл на думата, посветил се на правото, науката, дипломацията, адвокатурата и обществената изява. Никола Г. Долапчиев е роден на 07-ми февруари 1897 г. в гр. Сливен. През 1920 г. завършва Юридическия факултет на Софийския университет „Св. Кл. Охридски“. В периода от 1922 г. до 1924 г. специализира наказателно право в Берлинския университет, където през 1924 г. защитава докторат на тема „За един логичен строеж на понятието за вината в наказателноправната система“. По-късно има многобройни други специализации в Австрия, САЩ, Англия, Франция и др. (1931 – 32 г.). След защитата на дисертацията в Берлин постъпва като асистент в ЮФ на СУ, малко след това става доцент по наказателно право (1926 г.), от 1929 г. е извънреден професор, а от 1933 г. – редовен професор. В продължение на десет години ръководи Катедрата по наказателно право и наказателно съдопроизводство в ЮФ на СУ (1933 – 43 г.), а през учебната 1930/31 г. е декан на Юридическия факултет.  Никола Долпачиев разгръща широка научно-изследователска дейност. Основните му интереси са насочени към наказателното право и по тази дисциплина чете основния курс във факултета. Научното му наследство в тази област е огромно: учебници, монографии, студии, статии и пр. – при това сътрудничи не само на български, но и на чужди издания (италиански, френски, германски…). У нас публикува или редактира в сп. „Адвокатски преглед“, „Съдийски вестник“, „Юридическа мисъл“ и мн. др. Отзивите на студенти и колеги за преподавателската му дейност са великолепни. Например по този повод д-р Серафим Алексиев пише: „Той умееше да излъчва познанията си и да ги напластява мигновено в съзнанието на жадните за наука и пропити от благодарност студенти. Лекциите и упражненията му доставяха истинско удоволствие и върховна наслада, а слушателите му показваха подчертано желанието си – часът при проф. Долапчиев още да продължава. Той беше прекалено възпитан и изискан в отношенията си към колегите – научни работници, към студентите и гражданите, и не допускаше да се самоизтъква и да „натрапва“ становището си. Спореше убедено и убедително“. А проф. Йосиф Фаденхехт коментира: „Блестящи качества на преподавател, вдъхвайки жив интерес у своите слушатели“. Признанието за научно-обществената работа на проф. Долапчиев не закъснява: той е канен на научни конгреси в Букурещ, Прага, Мадрид и другаде, става член и на Американската академия по криминология (1932 г.). От 1936 г. е дописен, а от 1941 г. – редовен член на БАН. Упражнява и богата адвокатска практика. През втората половина на 20-те години на миналия век голяма част от интелектуалния български елит се разочарова от партийно-политическата система, провокирана от изострената до крайност обществено-парламентарна ситуация и съпровождащите я атентати и прояви на тероризъм. Не прави изключение и проф. Долапчиев – той постепенно се оформя като привърженик на Политическия кръг „Звено“, особено след деветнадесетомайския преврат през 1934 г. Тази идейна близост проф. Николай Поппетров обобщава така: „Дешифрирана, тази формулировка означава приоритет на закона, утвърждаване на авторитета на държавата и държавната власт, отчитане на националните специфики и интереси“. На тази основа през 1935 г. Долапчиев издава и редактира сп. „Възход“, а сред сътрудниците привлича и бъдещия под-председател на Парламента Димитър Пешев. Долапчиев, обаче, не се изявява като активна политическа фигура; дори през втората половина на 30-те години и началото на 40-те години по-скоро страни от политически изяви.  Превратът на 09-ти септември 1944 г. възвръща интереса на проф. Допалчиев към политиката – той се утвърждава като важен експерт на формацията „Звено“, в чиито ръководни органи е избран. В началото на 1945 г. Долапчиев е служебен защитник на княз Кирил Преславски и на Добри Божилов (бивш министър-председател) пред т. нар. Народен съд. Съществен елемент на обществената му дейност е участието в основаването на Съюза на научните работници в България – на Учредителното събрание на 30-ти октомври 1944 г. е избран за зам.-председател, а на второто (публично) събрание на 13-ти декември с. г. е преизбран на тази длъжност. Паралелно с това се засилва и активността му в БАН, където на 01-ви ноември 1944 г. е избран за зам.-председател, но на практика ръководи институцията, тъй като нейният председател Димитър Михалчев е изпратен за посланик в Москва. Така очертани, трите поприща на Никола Долапчиев предначертават сякаш широки хоризонти за дълготрайна изява – Софийски университет, БАН, Съюз на учените. Ала и трите институции постепенно са завладени от  доколкото идеологията на Комунистическата партия насочва стрелите си дори срещу доскорошни съюзници, а всякаква проява на творческа независимост е нетърпима и непростима. Серафим Алексиев обобщава: „Със своя блестящ ум и изключителни творчески възможности той виждаше, че настъпват черни дни за народа и страната ни, за българската наука и особено съдбоносни за развитието на българската правна наука. Запознат основно с правните проблеми на тогавашния СССР, разгледани в няколко негови публикации (още през 1923 и 1926 г.), проф. Долапчиев беше напълно наясно, че леден „сибирски“ болшевишки ураган започва да опустошава България и да я превръща от цветуща държава в пустиня на страха, безправието и нравствената гибел“. По линия на БАН се проявяват противопоставяния между Долапчиев и набиращия сила Тодор Павлов по повод засилващите се опити за завладяване на научната сфера и на БАН от комунистически партийни кадри и провеждане на чистки. Подобно е положението и в Съюза на научните работници, където Кирил Драмалиев (бъдещ просветен министър в правителствата на Г. Димитров, В. Коларов и В. Червенков) опитва пълно завладяване от кадри на БКП, срещайки противопоставяне от Долапчиев. През м. февруари 1947 г., след приемането на новия Закон за БАН, проф. Долапчиев отново е избран за под-председател на Академията. Ала вече е било ясно, че житейските и професионални перспективи пред него са мрачни. Кимон Георгиев прави опити да помогне, като по линия на „Звено“ изпраща на дипломатическа служба свои привърженици. На 06-ти август 1947 г. проф. Долапчиев е назначен за пълномощен министър в Лондон. Опити за дипломатически назначения по линия на „Звено“ са правени и за други интелектуалци – например на младия проф. Асен Христофоров, макар неговото изпращане да е осуетено (за трудната житейска и професионална съдба на Асен Христофоров виж  ). В началото на 1948 г. част от българския дипломатически корпус се разпада, някои от дипломатите търсят политическо убежище в чужбина. Сред тях е и проф. Долапчиев, който се установява в Лондон заедно със своята съпруга Рада и сина Георги, а в родината си е лишен от българско гражданство. Прави комуникация с английските власти за преподавателска работа, а след няколко години – през 1957 г. – отпътува със семейството си за САЩ на борда на кораба Queen Mary по линията Ливърпул – Ню Йорк, установява се в Лос Анжелис, Калифорния и получаване американско гражданство. След 1948 г. проф. Долапчиев участва в дейността на Българския национален комитет в Лондон като представител на българската емиграция. През м. януари 1952 г. е сред участниците в конференция на Съвета на Европа в Лондон, посветена на Централна и Източна Европа (съвместно с д-р Г. М. Димитров, проф. Е. Петков и бившия дипломат Е. Силянов). Особено важна е публичната му лекция в Кралския институт за външни отношения, Лондон, произнесена през м. ноември 1952 г. и озаглавена „Право и човешки права в България“; в нея описва репресиите, потъпкването на човешките права и съветизацията на българското право и институции. На основата на тази лекция, през 1971 г. (след смъртта на Долапчиев) е издадена неговата книга „България – превръщането в сателит. Анализ на историческите събития 1944 – 1953“. Тази книга до днес не е преведена и издадена в България. С присъщите на всеки специалист по наказателно право прецизност, логическа подреденост и последователност са представени процедурите в т. нар. Народен съд срещу регенти, депутати, министри; комунизацията на българската армия; болшевизирането на правото и юриспруденцията; потъпкването на човешките права; репресиите срещу религиозните общности и т. н. Тази важна и задълбочена книга (историческо свидетелство) е издадена след конкурс от българска задгранична общност със седалище Рио де Женейро, Бразилия. Ето малка част от книгата: „За да подготвят атмосферата за „народните съдилища“, комунистите използваха тълпи от хулигани, цигани и обикновени криминални престъпници, освободени за целта. Даваха им указания по кои улици да се движат, караха ги да повтарят монотонно проклятието: смърт – смърт – смърт! Обвиняемите бяха прекарвани във вериги по улиците, докато добре дресирани фанатизирани комунисти крещяха: Предатели! Врагове на народа! Чудовища! … След това обвиняемите бяха изваждани навън и подлагани на проклятия, ругатни, подигравки, заплювания в лицата, бой и други изяви на грозно държане… Специален вестник, наречен „Народният съд“, бе издаван с отвратителни, подстрекаващи омраза снимки от всякакъв характер и със статии, призоваващи към мъст… Българските граждани бяха възмутени и слисани пред тези срамни демонстрации, които бяха твърде неприлични и чужди на българския характер“. Закономерно, предвид настъпващата диктатура, основните постулати в учебниците по наказателно право на Долапчиев са заклеймени като повлияна от германската доктрина и стояща на еклектични позиции между социологическата и класическата школа; базовият му учебник е дефиниран като „типично наказателноправно съчинение с идеалистически и метафизични обяснения за произхода и същността на правото, с откъсване на формално-логичното съдържание от социалните факти…“ (проф. Ив. Ненов). На 09-ти март 1948 г. е изключен от БАН за „враждебна дейност срещу НРБ“; през 1991 г. е възстановен като академик. След обявяването му за невъзвращенец органите на българската Държавна сигурност предприемат мащабни мероприятия срещу изявения български интелектуалец. В Рапорт от 1951 г. се подчертава: „От др. Тодор Павлов се знае, че същият е писал редица трудове и статии против Съветския наказателен закон и въобще е защитавал страната на буржоазното законодателство… Така например по време на Н. Петковата опозиция е симпатизирал на същата и е четял техния орган Зеленото знаме“ (има се предвид в-к „Земеделско знаме“ със зелено заглавие, издавано от партията на Никола Петков – бел. моя, В. В.). През 1952 г. е издадено Постановление на ДС за обявяване на проф. Долапчиев за общодържавно издирване и са посочени всичките му отличителни белези и роднини. През 1956 г. проличава интензивната работа срещу обекта: „в изявленията, дадени от Долапчиев пред представители на печата във връзка с оставането му в Англия, той между другото казал: „Еднопартийно правителство бе установено в България. Заради това реших да работя като частно лице за възстановяване на свободата“. От горното личи, че Долапчиев е заминал зад граница не да служи на България, а съзнателно да й вреди, което не се забавил да покаже на дело“. Също през 1956 г. е открито издирвателно дело срещу него по линия „изменници на родината“. В началото на 1957 г. ДС изготвя Справка-меморандум, съдържащ план с конкретни агентурно-оперативни мероприятия срещу обекта: насочване на агент „Максим“ към брата на невъзвращенеца, подготовка на нови лица за сътрудници по линия на обекта, събиране на подробна информация за лицето относно неговото минало и настоящите занимания в чужбина. След заминаването на Долапчиеви за САЩ, през 1961 г. в ДС е изготвена Справка-заключение за закриване на издирвателно дело „Дипломата“ поради напреднала възраст – обобщава се, че единствено през 1947 г. професорът е присъствал на две съвещания на БНК като представител на българската емиграция в Лондон, но не са събрани данни за вражеска дейност.  В разработка на ДС срещу друг преподавател в ЮФ и близък до Долапчиев – проф. Иван Апостолов, четем следното: „В лекциите си  той и проф. Долапчиев никога нищо не споменават за законодателството на СССР, а това нещо интересува много студентите“. А от мащабните мероприятия на ДС срещу друг колега на Долапчиев в Юридическия факултет – най-изявеният български професор но наказателно съдопроизводство – Никола Саранов, проличава близкото им приятелство преди емиграцията. Проф. Н. Саранов, с когото са специализирали почти едновременно в Германия на младини, обаче остава на родна земя, изключен е от университета, остава без работа, книгите му са забранени и умира в пълно забвение през 1974 г. … Проф. Никола Долпачиев умира през м. ноември 1964 г. в Лос Анжелис, САЩ. В заключение ще си позволя формулирането на два извода. Първият е свързан с нашето призвание като преподаватели да споделяме със своите студенти трудните, криволичещи траектории в развитието на една или друга научна дисциплина, особено – развитието й през последните десетилетия и особено на онези правни клонове, които имат непосредствен практически смисъл. Това е най-важно за наказателното право, наказателно-процесуалното право и криминалистиката, тъй като в тези юридически отрасли по най-релефен начин се изявяват доминиращите политически нагласи. А разказът за един тоталитарен свят би бил несъвършен, ако отсъства наказателното законодателство и съответната научна доктрина. Но има и нещо друго: този разказ ще бъде още по-убедителен, ако е представен през личните и професионални съдби на учените, отдали се на тази благородна професия. Отстраняването от преподавателска катедра, арестите, принудителната емиграция, насъскването на Държавна сигурност – ако тези елементи отсъстват, нашият разказ би бил не само непълен, той би бил неточен.  И накрая: намирам за професионален дълг преиздаването на някои от трудовете на тези хора, придавали облика на правната наука до 1944 г. По-широката читателска аудитория ще извади от забрава единичните книжни екземпляри, които до преди три десетилетия бяха самотно скрити в секретните фондове на библиотеките. Това се отнася и за историческата книга-свидетелство на проф. Долапчиев, спомената по-горе. Мисля, че приближаваща 2019-та година е добър повод подобно усилие да се реализира. В периода от м. ноември 2014 г. до м. март 2015 г. заема поста на министър на вътрешните работи, подава оставка заради несъгласие с премиера Борисов за политиката в сектор „Сигурност“. Бил е зам.-министър на вътрешните работи (2009 – 2013 г.), сред неговите ресори е историческият полицейски архив до 1944 г. и архивът на Държавна сигурност, координира предаването им на Държавна агенция „Архиви“ при МС и на Комисията по досиетата. Бил е депутат от ПГ на ГЕРБ (гражданска квота) в два парламента – 42 ОНС и 43 ОНС. Днес Веселин Вучков навършва 50 г.  Снимките са от личните архиви на сем. Георги и Дорис Долапчиеви в САЩ и на Веселин Вучков.  Публикуват се за първи път с изричното разрешение на собствениците им.", "date": "2018.12.26", "title": "Проф. Никола Долапчиев – предрекъл „сибирски” ураган в България, забранен, за да бъде забравен!"}
{"url": "https://www.faktor.bg/bg/articles/novini/balgariya/anton-todorov-strana-v-koyato-ti-hvalyat-charovniya-zarkov-rano-ili-kasno-priklyuchva-video", "text": "Страна, в която ти хвалят „чаровния Зарков” рано или късно приключва. Това казва в свой коментар във фейсбук политологът Антон Тодоров. Думите му са провокирани от изявление днес по bТВ на социолога  Андрей Райчев, който хвали Зарков като млад и надежден кадър на левицата. Ето целия коментар на Тодоров:", "date": "2018.12.26", "title": "Антон Тодоров: Страна, в която ти хвалят „чаровния Зарков”, рано или късно приключва(видео)"}
{"url": "https://www.faktor.bg/bg/articles/novini/balgariya/patriarha-vartolomey-se-prismya-na-obvineniyata-na-putin", "text": "Предстоятелят на „константинополската“ патриаршия Вартоломей отхвърли обвиненията на руския президент Владимир Путин от миналата седмица, че основният му мотив, за да обяви новосъздадената Украинска православна църква за независима е бил, че той „ще започне да печели от нея“, пише електронното издание на вестник Kathimerini, цитиран от \"Фокус\". Вселенският патриарх направо се присмя на твърденията на Кремъл. „Въпреки че Руската църква ме обвинява, че съм взел пари, за да дам автокефалия, всъщност аз не съм взел пари, а много бонбони и шоколади от фабриката на Порошенко“, заяви той в Истанбул на Коледа. Решението на Вартоломей от 11 октомври предизвика разрив между Фенер и Московската патриаршия, припомня изданието.", "date": "2018.12.26", "title": "Патриарх Вартоломей се присмя на обвиненията на Путин"}
{"url": "https://www.faktor.bg/bg/articles/navalni-prez-2019-g-zapochva-velikata-bitka-putin-sreshtu-internet", "text": "През 2019 г. започва великата битка: Путин срещу Интернет, заяви руският опозиционен лидер Алексей Навални в поредното си изобличително видео срещу Кремъл. Подготовката за битката върви в пълен ход. Преди дни е внесен законопроект, според който гражданите ще бъдат глобявани 5 000 рубли, а после ще прекарват 15 денонощия в ареста. \"Автор на законопроекта е главният путински войник в борбата с интернет. Именно той измисля и внася най-идоитските и вредни забрани, ориентирани към това вие да не можете в тази наша Мрежа нито да говорите, нито да гледате, нито да пишете. Всичко трябва да бъде правено с разрешението на Путин, Медведев, \"Единна Русия\" и видимо на... този наш герой. Това е сенаторът от Красноярския край Андрей Клишас\", обяснява Навални на руските потребители. Клишас, който е автор и вдъхновител на повечето противоконституционни закони, приети за последните два мандата на Путин, е ключовото лице в ограбването на един от съветските заводи супергиганти-монополист в преработка на цветни и редки метали, твърди опозиционният лидер. Още във видеото: Вграждане на видеоклип", "date": "2018.12.26", "title": "Навални: През 2019 г. започва великата битка: Путин срещу Интернет"}
{"url": "https://www.faktor.bg/bg/articles/novini/svyat/tramp-kam-sedemgodishno-momiche-marginalno-e-oshte-da-vyarva-v-dyado-koleda", "text": "Седемгодишно момиче, което разговаря по телефона с президента Доналд Тръмп на Бъдни вечер, все пак оставило чаша мляко и бисквити за Дядо Коледа, въпреки че президентът ѝ казал, че е „маргинално“ за дете на нейната възраст все още да вярва в добрия старец, предаде БТА. Освен това малката Колман Лойд от Лексингтън, Южна Каролина, признава, че дотогава не била чувала думата „маргинално“, съобщи Асошиейтед прес.  Колман се обадила в програмата „НОРАД следи Санта“ в понеделник вечер, за да проследи полета на шейната на Дядо Коледа (Санта), който раздава играчки на децата по света.  В интервю за в. „Пост енд Куриър ъв Чарлстън“ тя разказва, че ученият, който ѝ отговорил на телефона, я попитал дали иска да говори с президента. Шест минути по-късно Тръмп бил на линия. „Все още ли вярваш в Санта“, попитал президентът. Когато тя отговорила „Да, сър“, той добавил: „Защото на седем това е маргинално, нали?“. Колман не знаела какво означава „маргинално\" и просто отговорила: „Да,сър“. Тръмп приключил разговора с думите: „Е, просто се забавлявай!“. Първоначално бе съобщено, че разговорът е бил с момче на име Колман, защото репортерите чували само думите на Тръмп, но по-късно семейството на момичето качили видеоклип в Ютюб, обяснява АП.  В интервюто си за регионалния вестник „Пост енд Куриър“ тя разказва, че заедно с 10-годишната си сестра и петгодишното братче на Бъдни вечер оставили курабийки с глазура и шоколадово мляко за Санта, а на сутринта храната я нямало, а под елхата били оставени подаръци.", "date": "2018.12.26", "title": "Тръмп към седемгодишно момиче: Маргинално е още да вярваш в Дядо Коледа"}
{"url": "https://www.faktor.bg/bg/articles/za-15-godini-balgarskata-koleda-e-sabrala-pochti-33-miliona-leva", "text": "За 15 години благотворителната инициатива „Българската Коледа” е събрала почти 33 милиона лева. Това стана ясно на концерта във вечерта на Коледа, с който бе даден старта на 16-ото издание на кампанията. Инициативата е под патронажа на президента, който присъства лично в залата на Народния театър „Иван Вазов”. Румен Радев бе заедно със съпругата си, а в залата бе председателят на парламента Цвета Караянчева, лидерът нса БСП Корнелия Нинова и още други политици. Участието в концерта, пък взеха много музиканти, спортисти и български популярни личности, които също подкрепиха кампанията А равносметката е, че само за миналагодишната кампания са събрани 2,6 милиона лева, с които е подпомогнато лечението и рехабилитацията на 505 деца и е дарена апаратура на 22 лечебни заведения в страната. Общо за 15-те години досега, пък са събрани 32 764 780 лева, с които е помогнато на 4388 деца и 281 лечебни заведения. С концерта снощи бе даден старт на 16-ото издание на \"Българската Коледа\" 2018/2019 година, като и тази година тя ще е в подкрепа на деца с тежки заболявания и увреждания.", "date": "2018.12.26", "title": "За 15 години „Българската Коледа” е събрала почти 33 милиона лева."}
{"url": "https://www.faktor.bg/bg/articles/silno-zemetresenie-razlyulya-sitsiliya-sled-kato-etna-se-aktivizira-video", "text": "Дни, след като за първи път от десетина години вулканът Етна се активизира, силно земетресение разлюля остров Сицилия в Италия. ( Особено мощно беше изригването навръх Коледа, съобщи lasicilia.it. Можете да го видите на второто видео.) Трусът от тази нощ e бил с магнитуд от 4,9 по скалата на Рихтер и бе регистриран в 3:19 часа местно време. Епицентърът му е бил на 15 км източно от Катания. Десетки по-леки трусове (между 2,0 и 2,9 по Рихтер), които бяха отчетени в Сицилия през изминалата нощ. Земетресението нанесе и сериозни материални щети. Паднаха колони на църква в Катания, фасади на обществени сгради. Няколко къщи, пък се срутиха, в резултат на което четирима души са ранени. По данни на местните власти обаче няма опасност за живота им. Пътят между Катания и Месина е затворен за движение заради отворили се цепнатини вследствие на земетресението. Освен Етна се е активизирал и друг вулкан – Стромболи, на едноименния остров, който се намира на около 70 км от северното крайбрежие на Сицилия. В тази връзка италианското Министерство на гражданската защита обяви код \"жълто\" за ниво на опасност.", "date": "2018.12.26", "title": "Силно земетресение разлюля Сицилия, след като Етна изригна навръх Коледа (ВИДЕО)"}
{"url": "https://www.faktor.bg/bg/articles/poveche-ot-1000-tona-nekachestveni-goriva-sa-iztegleni-ot-pazara", "text": "Повече от 1000 тона некачествени горива са изтеглени от пазара през тази година след проверки на Държавната агенция за метрологичен и технически надзор. Наложените санкции са за над 1 милион лева, съобщава bTV. Общо 4,4% от провереното гориво през годината е имало отклонения в качеството. Взети са повече от 1500 проби в една трета от бензиностанциите в страната. Според техническия надзор обаче случаите на некачествени горива намаляват. При дизела най-честият проблем е, че горивото пламва при температура под 40 градуса, което създава опасност за автомобилите през лятото. А при бензина най-честото отклонение е непълното изгаряне, което пък води до смог и по-лоша работа на двигателя.", "date": "2018.12.26", "title": "Повече от 1000 тона некачествени горива са изтеглени от пазара"}
{"url": "https://www.faktor.bg/bg/articles/ria-novosti-hvali-rodnoto-mvr-politsiyata-obyavi-aktsiyata-pri-podarenata-ot-moskva-na-sofiya-elha-za-nezakonna-razgoni-uchastnitsite", "text": "Украински активисти проведоха акция около подарената от Москва на София новогодишна елха в подкрепа на сътрудниците на СБУ (Службата за сигурност на Украйна) и моряците, които устроиха провокация в Керченския пролив, предава РИА Новости, като се позовава на публикации в българските медии. Разбира се, дотук в текста всяко твърдениe е точно обратното на истината. Именно Русия устрои провокацията в Керченския пролив, българи бяха организатори на акцията и т.н. Дървото бе предадено на България от името на правителството на Москва и бе поставено пред църквата Света Неделя в центъра на София, пише агенцията. Както отбелязва руската агенция, участниците в акцията „украсиха“ елхата с антируски листовки и жълто-сини кораби с имената на украинските военни, обвиняеми в нарушаване на руската държавна граница и поискаха освобождаването им. РИА Новости все пак отбелязва, че полицията ни е обявила акцията за незаконна и е разгонила участниците в нея, а освен това е свалила проукраинските „украшения“ от дървото. По данни на нашите медии, в най-близко време активистите трябва да се явят в полицията, за да дадат обяснения.", "date": "2018.12.26", "title": "РИА Новости хвали родното МВР,   разгонило акцията при подарената от Москва на София \"новогодишна\" елха"}
{"url": "https://www.faktor.bg/bg/articles/ot-feysbuka-na-ruskoto-posolstvo-po-golemi-oligofreni-i-maloumnitsi-ot-rusofobite-protestirashti-pri-elhata-nyama", "text": "Руското посолство в България \"леко\" прекали. На страницата му във \"Фейсбук\" беше публикуван безумен текст от известното предимно на създателите си сайтче class.bg, където авторите използват определения подходящи вероятно за тях самите. По-лошото е, че официалната мисия на една държава си позволява да споделя откровени обиди и нападки срещу български граждани.  Ето какво се казва в текста /без редакторска намеса/: Миналата седмица Москва подари елха на София по случай Коледа, и тя беше сложена в центъра на столицата ни. Почти никой в България нямаше да разбере за това, заради бруталната американска цензура по уж “българските” медии, които позволяват за Русия да се говори само лошо и нищо друго освен лошо. Благодарение на безпримерния идиотизъм на малка група софийски умнокрасиви протестъри обаче цяла България разбра за елхата. Те се събраха да протестират срещу нея, защото била част от “хибридната война” на Русия срещу страната ни. Когато минаващи на близо полицаи любезно искат документите им за справка, малоумната групичка се разбягва с крясъци срещу тази невиждана репресия, които след това се увеличават хилядократно във фейсбук. Така ние българите разбрахме 3 неща: 1. Москва подари елха на София. 2. За първи път в историята на света имаше протест cрещу елха. 3. По-големи олигофрени и малоумници от платените жълтопаветни русофоби няма.", "date": "2018.12.26", "title": "Руското посолство: По-големи олигофрени и малоумници от русофобите при елхата няма"}
{"url": "https://www.faktor.bg/bg/articles/putin-pak-se-hvali-s-novo-orazhie", "text": "Президентът на Руската федерация Владимир Путин поздрави министрите от правителството за успешното тестване на ново оръжие - хиперзвуковата система Авангард, предадоха осведомителните агенции. \"По мое указание, специалисти от Министерството на отбраната подготвиха и проведоха последен тест на тази система. Току-що беше завършен опитът с пълен успех \", похвалил се той. Както твърди Путин, тези нови видове оръжия са главно хиперзвукови. Едно от тях е междуконтиненталната система - хиперзвуковата система на Авангард\" В резултат на тестовете бяха потвърдени всички тактически и технически данни на системата Авангард. Путин посочи, че успешното тестване на системата е важен успех във военната сфер", "date": "2018.12.26", "title": "Путин пак се хвали с ново оръжие"}
{"url": "https://www.faktor.bg/bg/articles/siriya-svalihme-osem-izraelski-raketi", "text": "Средствата на противовъздушната отбрана на Сирия са свалили осем израелски ракети по време на някоко последователни атаки през изминалата нощ срещу предградия на сирийската столица, съобщава сайтът \"Ан Нашра\", цитиран от ТАСС. Според него по време на ударите, нанесени от въздушното пространство на съседен Ливан, били използвани и дронове. ТВ каналът \"Ал Хадас\" съобщи, че ударите са нанесени от израелските ВВС по военни обекти и складове на шиитската милиция Хизбула и иранския Корпус на гвардейците на ислямската революция, които воюват на страната на сирийската армия. Поне три обекта са били унищожени в предградията на Дамаск Ал Кисуа и Димас. Според израелски медии ударът по цели западно от Дамаск е бил нанесен няколко часа след като в международното летище на Дамаск (в 19,45 ч.) кацнал самолет Боинг -747 на иранската гражданска авиокомпания Фарс Еър Кешм (Fars Air Qeshm), за който се предполага, че вероятно е доставил в Сирия военно оборудване или въоръжения. Има предположения също, че мишена на атаката може да е била делегация на Хизбула, пристигнала от Бейрут около 16,00 ч. (местно време), за да се качи на иранския самолет, за да замине за Техеран за погребението на иранския високопоставен чиновник Хашеми Шахруди, пише сайтът Нюзру.", "date": "2018.12.26", "title": "Сирия: Свалихме осем израелски ракети"}
{"url": "https://www.faktor.bg/bg/articles/tramp-pravitelstvoto-nyama-da-raboti-ako-ne-otrusnat-5-miliarda-dolara-za-stenata-s-meksiko", "text": "Президентът на САЩ Доналд Тръмп каза днес, че спирането на работата на част от правителствените служби ще продължи, докато не бъдат изпълнени исканията му за финансиране на строежа на стената по границата с Мексико, предаде Ройтерс, цитирана от БТА.  Американското правителство частично спря работа в събота заради спор около средствата, които да бъдат предвидени в бюджета за стената с Мексико. Тръмп поиска 5 милиарда долара, демократите са против.  \"Не мога да ви кажа кога ще заработи отново правителството\", каза днес Тръмп в Белия дом след видеоконферентен разговор по случай Коледа с американските войски в чужбина. \"Мога да ви кажа, че няма да заработи отново, докато не построим стена, ограда, както и да го наричат. Ще го нарека, както те искат, но това е едно и също. Това е преграда пред хората, които прииждат в страната, преграда пред наркотиците\", каза Тръмп и добави, че ако няма стена, правителството няма да поднови работа.  Засега няма изгледи да се постигне компромис и е възможно т.нар. затваряне на правителството да продължи и през новата година.  Тръмп днес отново разкритикува Управлението за федерален резерв, което миналата седмица увеличи с четвърт процентен пункт основната си лихва. Те прекалено бързо вдигат лихвения процент, това е моето мнение, каза Тръмп.  За да успокои пазарите, министърът на финансите на САЩ Стивън Мнучин заяви в края на миналата седмица, че президентът не планира да уволни шефа на Федералния резерв Джероум Пауъл, както заявиха източници на агенция Блумбърг. Въпреки усилията на Мнучин вчера индексите на фондовите борси продължиха да спадат, като индексът на Дау Джоунс намаля с близо 3 на сто, а индексът на Стандард енд Пуърс изгуби около 2,5 на сто. Тръмп заяви днес, че това, което става в САЩ, е \"позор\", но пожела на всички \"Весела Коледа\", предаде ДПА.", "date": "2018.12.26", "title": "Тръмп: Правителството няма да работи, докато не отпуснат 5 млрд. $ за стената"}
