{"url": "http://www.faktor.bg/bg/articles/novini/svyat/sasht-ne-bihme-iskali-makedoniya-da-bade-spryana-na-vhoda-na-nato", "text": "САЩ оценяват стъпките, които Македония прави към членството си в НАТО и не биха искали да видят страната да бъде спряна на входа на организацията. Това е заявено на официалната среща между македонския министър на отбраната Радмила Шекеринска и американския й колега Джеймс Матис в Пентагона според съобщение от военното ведомство в Скопие, предава Радио „Свободна Европа“, цитирана от \"Фокус\". Двамата министри са обсъдили още предизвикателствата, пред които е изправен Западът, като са изразили съгласие за отговорността за защитата на демократичните ценности, се казва още в разпространеното съобщение.", "date": "2018.05.01", "title": "САЩ: Не бихме искали Македония да бъде спряна на входа на НАТО"}
{"url": "http://www.faktor.bg/bg/articles/novini/balgariya/neudobni-dumi-natsisti-i-komunisti-se-pozdravyavaha-na-1-vi-may", "text": "1 май 1941 година в Москва. На Червения площад е пълно с военни. Има и чуждестранни гости – от приятелска нацистка Германия. Но защо „военни” и защо от „нацистка Германия”? По времето на т.нар. „социализъм” за този 1 май не се говореше. Все едно не го е имало. А го е имало. Но наистина, защо „военни” и защо от „нацистка Германия” на Червения площад в Москва? Първо, защото комунистическия СССР и нацистка Германия са съюзници и както е добре известно – подпалвачи на Втората световна война. На 1 септември 1939 г. Германия напада Полша, а на 17 септември същото прави и СССР. Договорили са се двете държави  И договорката им струва на Европа десетки милиони жертви, десетки милиони неживени животи. Цената на този комунистическо-фашистки договор (известен като договор \"Рибентроп–Молотов\") e масовата гибел във Втората световна война. Затова е нормално съюзниците да си празнуват заедно празника на „труда”. Към 1 май 1941 г. те вече са се потрудили яко – избили са десетки хиляди, а това си е труд, откъдето и да го погледнеш. Второ , защото партиите, които управляват двете тоталитарни държави – комунистическия СССР и нацистка Германия, са партии „работническо-социалистически”. И Хитлер е социалист и Сталин е социалист. Разликата е малка и несъществена: Хитлер е националсоциалист, а Сталин интернационален такъв, т.е. с една идея по-голям социалист от Хитлер. Но кой ти гледа малките разлики. Важна е голямата цел – завладяването и разпределението на Европа на два лагера:  А сега да се вгледаме в снимките. От радост, че е заедно със своите съветски приятели на Червения площад, немският офицер е изплезил дори език. Затова пък ясно се вижда, че „зрителите” на парада изцяло следят с поглед само немските офицери. Виждат ги за първи път на живо и не подозират, че само след 50 дни ще има дълго, дълго да ги гледат. Защото, това вече сме го учили, на 22 юни 1941 г. единият съюзник напада другия съюзник. Разбойническа им работа. И днес у нас мутрите уж са заедн, пък току се сбият помежду си. И все делят територия. А иначе са си едни и същи – мутри. Гледат обикновените московчани немските офицери, виждат как ги поздравява дори самият генерал Тимошенко и няма начин да не се питат: какво става? Нали уж учехме, си казват, че тия германци са фашисти, нали приветствахме само преди няколко години борецът срещу тях, „героят от Лайпциг”, българинът Георги Димитров? Минава им този въпрос през кратуните на московчани, но не намират отговор. И затова пулят зъркели, зяпат. Винаги, когато народите пулят зъркели и само зяпат, политиците си правят с тях, каквото си искат. А съветските политици, както и германските тогава, искат само едно: народите да вървят след тях като стада и да умират за налудничавите им идеи. И народите мряха. 1 май 1941 година на Червения площад в Москва. Бойни другари, приятели, партийни съмишленици празнуват заедно празника на труда. А на входа на концентрационния лагер в Освиенцим вече е написано:  Написано е, защото нацистите са взели пример от своите приятели – болшевиките, които много преди тях са създали лагерната система наречена ГУЛАГ, в която основен принцип е „изолиране на хора чрез обществено полезен труд и приспособяване към условията на трудовото общежитие\". С други думи истински първомайски почин. И нацисти и комунисти явно много са се грижили за „трудовите хора” и за да е грижата голяма,те строят и големи лагери. Разбира се, комунистите бяха безспорни победители в трудовото съревнование с фашизма. Те превърнаха цели държави в един общ лагер. Нарекоха го социалистически лагер. В него трудовите хора излизаха на първомайски манифестации, за да приветстват своите политически господари. Те от своя страна гледаха на живо как работническата класа носи техните портрети. Хвърляха око под поличките на гимназистките физкултурнички, помахваха с ръчички от мавзолея – на Ленин и Сталин в Москва, на Георги Димитров в София. Така беше, нали? Но да не се отплесвам. На 1 май 1941 година в Москва нацисти и комунисти са заедно. Над Европа се бе спуснал нацистко-комунистически мрак. Трагедията бе започнала. А те се поздравяваха. На 1 май 1941 година!", "date": "2018.05.01", "title": "Неудобни думи: Нацисти и комунисти се поздравяваха на 1-ви май(видео)"}
{"url": "http://www.faktor.bg/bg/articles/novini/balgariya/-lokalno-balgariya-bi-mogla-da-e-most-za-kitayskite-stoki-i-da-otvori-patya-na-koprinata", "text": "България би могла да се превърне в своеобразен мост за китайските стоки и да отвори \"Пътя на коприната\" към Централна и Западна Европа, заяви министърът на транспорта Ивайло Московски в отговор на депутатски въпрос за транскаспийския транспортен коридор, предава скопското електронно издание „Локално“, цитирана от \"Фокус\" Министърът припомни, че на 7 ноември 2013 г., в рамките на втория Международен бизнес форум за транспорт и логистика \"Новият път на коприната\", проведен в гр. Астана, Казахстан, лидерите на три от водещите компании в региона - \"Национална казахстанска компания Темир Золи\" АД, \"Азербайджански железници\" АД и \"Грузински железници\" АД, се обединиха около идеята за създаване на координационен комитет за развитието на Транскаспийскяит Международен транспортен маршрут (TMTM) с цел увеличаване на товарните маршрути между Европа и Азия. ТМТМ е инициатива на транспортни и логистични фирми от Китай, Казахстан, Азербайджан, Грузия и Турция за товарен транспорт от Китай до Европа и обратно на транскаспийския път около Русия. През април 2016 г. компаниите \"KTZ Експрес\", \"ADY Експрес\", \"GR - Логистика и терминали\", \"Азербайджанска Каспийска корабна компания\" АД и \"ADY Контейнер\" подписаха споразумение за създаване на Международен Транскаспийски транспортен консорциум, който си поставя следните задачи: разработване на логистични продукти с висока степен на ориентация към клиента; търсенето на клиентите, както на изток, така и на запад, за повишаване на ефективността на използването на съществуващия флот; организация и мониторинг на транспортните контейнери на ТМТМ; Установяването на трайни отношения с чуждестранни партньори в основните търговски страни на консорциума, спомага за привличането на по-голям товарен трафик, който използва ТМТМ и неговите услуги. През декември 2016 г. е взето решение за създаване на Международна асоциация \"Транскаспийски международен транспортен маршрут\", който започна работа през февруари следващата година. Членовете на Асоциацията са търговски или нетърговски организации, които се интересуват от сътрудничеството със Сдружението и могат да подпомогнат неговото развитие Има три вида членство в Асоциацията: постоянен член, асоцииран член и партньор. Всеки член трябва да заплаща възнаграждение за разглеждане на документи, като за постоянния е 1000 долара, а за придружаващите го - 300 долара. След като членството бъде одобрено, трябва да се плащат годишни вноски - за постоянни членове 77 500 долара, а за асоциирани - 22 500 долара.", "date": "2018.05.01", "title": "„Локално“: България може да е мост за китайските стоки и да отвори Пътя на коприната"}
{"url": "http://www.faktor.bg/bg/articles/novini/svyat/boris-dzhonsan-izyavlenieto-na-netanyahu-za-yadrenata-programa-na-iran-podchertava-vazhnostta-na-kontrola-nalozhen-na-teheran", "text": "Изявлението на министър-председателя на Израел Бенямин Нетаняху за ядрената програма на Иран „подчертава важността“ на контрола, наложен на Техеран съгласно споразумението от 2015 г. Това заяви министърът на външните работи на Великобритания Борис Джонсън, предава AFP. „Презентацията на израелския премиер за миналите проучвания на Иран в областта на ядрените оръжия подчертава колко е важно да се запазят ограниченията върху ядрените амбиции на Техеран“, се казва в изявление на Джонсън.", "date": "2018.05.01", "title": "Борис Джонсън: Изявлението на  Нетаняху за ядрената програма на Иран подчертава важността на контрола, наложен на Техеран"}
{"url": "http://www.faktor.bg/bg/articles/elen-gerdzhikov-ostavkata-na-vladimir-klisurov-e-byagstvo-ot-otgovornost-za-upravlenieto-na-mladost", "text": "Оставката на Владимир Клисуров е бягство от отговорност за обещанията и последиците от управлението им на район “Младост”. Това се посочва в позиция на председателя на Столичния общински съвет (СОС) Елен Герджиков относно подадената оставка от изпълняващия длъжността кмет на столичния район “Младост”, изпратена от пресцентъра на СОС. Агенция “Фокус” публикува пълния текст на позицията без редакторска намеса: “Зам.-кмета на “Младост” г-н Владимир Клисуров е изборът на г-жа Десислава Иванчева за изпълняващ длъжността кмет на района и това е причината, поради която Столичният общински съвет единодушно гласува кандидатурата му. Днес, 5 дни след избора му, научаваме за желанието му да подаде оставка. Оставката на г-н Клисуров в този момент е бягство от отговорност за обещанията, които дадоха на хората и от последиците от управлението им на район “Младост”. Г-н Клисуров е част от екипа на г-жа Иванчева, който в последните 2 г. управлява “Младост”, затова няма как да приемем обяснението му, че сега осъзнава своята некомпетентност. Надявам се, че това, което причиняват на жителите на район “Младост” с това прехвърляне на отговорност, не е умишлено и не цели още по-голям хаос в района. В Председателски съвет на Столчния общински съвет ще обсъдим новите обстоятелства и начина, по който можем да гарантираме административното обслужване а гражданите в района”.", "date": "2018.05.01", "title": "Елен Герджиков: Оставката на Владимир Клисуров е бягство от отговорност за управлението на  “Младост”"}
{"url": "http://www.faktor.bg/bg/articles/tomislav-donchev-liderskata-kriza-v-bsp-eskalira-chrez-lokalni-izmeneniya", "text": "Оставката никога не е била проблем, когато политическата ситуация го е налагала - така вицепремиерът Томислав Дончев отговори на призива на лидера на БСП Корнелия Нинова за оттегляне на целия кабинет:  \"Когато властта е трябвало да бъде върната на суверена, той да вземе решение, винаги сме го правили, но седмица, месец, година след изборите някой да призовава за оставка, това е призив по същество за някакъв друг вид демокрация. Ако целта е да имаме площадна демокрация, ние и за такава демокрация имаме ресурс\", коментира Дончев, цитиран от БНР. От своя страна финансовият министър Владислав Горанов призова за конструктивност от страна на левицата. \"Лидерската криза в БСП ескалира чрез локални изменения, които нарушават качеството на политически живот, но това не ни притеснява. Тънкият баланс между последния им, между другото, добър успех, свързан с назначаването на президент, е една добра препратка към това, че в левицата нямат никакви притеснения да използват всички ресурси\". По-рано днес, на първомайския митинг срещу бедността и корупцията, организиран от левицата, лидерът на БСП Корнелия Нинова поиска оставката на премиера Бойко Борисов и целия кабинет, за да може, по думите й, да я има България.", "date": "2018.05.01", "title": "Томислав Дончев: Лидерската криза в БСП ескалира"}
{"url": "http://www.faktor.bg/bg/articles/vloomberg-britantsite-obednyaha", "text": "Иĸoнoмиĸaтa нa Beлиĸoбpитaния пoчти нe нapacнa пpeз пъpвoтo тpимeceчиe нa гoдинaтa, нo cпopeд eдин ĸлючoв пoĸaзaтeл бpитaнцитe вcъщнocт oбeдняxa, пишe Вlооmbеrg, цитирана от money.bg Бpyтният вътpeшeн пpoдyĸт нa глaвa oт нaceлeниeтo нaмaля зa пъpви път oт двe гoдини нacaм, cлeд ĸaтo бpoят нa житeлитe ce yвeличи пo-бъpзo oт пpoизвoдcтвoтo. Дaннитe oт нaциoнaлнaтa cтaтиcтиĸa пoдcилиxa cпeĸyлaциитe, чe цeнтpaлнaтa бaнĸa щe ce въздъpжи oт пoвишaвaнeтo нa лиxвeнитe пpoцeнти пpeз cлeдвaщия мeceц. B cъщoтo вpeмe cтaнa яcнo, чe лoшoтo пpeдcтaвянe нa иĸoнoмиĸaтa oт пъpвoтo тpимeceчиe мoжe дa ce пpexвъpли и във втopoтo. Индeĸcът зa пpoизвoдcтвoтo Рurсhаѕіng Маnаgеrѕ нa ІНЅ Маrkіt бe нa нивo oт 53,9 oт 54,9 пpeз мapт. Taĸa тoй e нa 17-мeceчнo дънo. Инвecтитopитe бяxa пoчти cигypни, чe пpeз мaй Ваnk оf Еnglаnd щe пoĸaчи лиxвитe, нo cпopeд тяx шaнcoвeтe тoвa дa ce cлyчи вeчe ca eдвa 20 пpoцeнтa. Πayндът пoeвтиня cлeд излизaнe нa cтaтиcтиĸaтa c 0,5 пpoцeнтa дo 1,392 дoлapa. Baлyтaтa гyби cтoйнocт в 10 oт 11 дни, cлeд ĸaтo нa 17 aпpил дocтигнa нaй-виcoĸaтa cи cтoйнocт oт peфepeндyмa зa Вrехіt нacaм.", "date": "2018.05.01", "title": "Вlооmbеrg: Британците обедняха"}
{"url": "http://www.faktor.bg/bg/articles/novini/svyat/usa-today-tramp-napravi-poveche-za-da-specheli-nobelovata-nagrada-za-mir-otkolkoto-obama", "text": "От натиска, който оказа на Китай да използва влиянието си, за да отслаби агресивността на Ким Чен-ун, до дипломатическата офанзива за диалог с режима в Пхенян - държавният глава на САЩ Доналд Тръмп направи повече, за да спечели Нобеловата награда за мир, отколкото неговият предшественик Барак Обама, пише Джеймс Робинс в коментар за американския вестник USA Today. Преди година перспективата президентът Тръмп да бъде нобелов лауреат за мир щеше да замае главите на неговите критици. Сега, ако всичко върви добре в преговорите на САЩ със Северна Корея, Тръмп би трябвало да бъде фаворит за фаворит за наградата, която той наистина ще спечели. Зашеметяващите стъпки, насочени към постигане на траен мир на Корейския полуостров, предизвикаха суматоха около Нобеловата награда за мир. Преодоляването на почти седемдесетилетното разделение на полуострова – едно от последните важни останки от Студената война - ще бъде епохално международно събитие. Бившият президент на Южна Корея Ким Де Чун получи наградата за мир през 2000 г. за началото на процеса на диалог със Северна Корея. Историческата среща на върха между южнокорейския президент Мун Дже-ин и лидера на Северна Корея Ким Чен-ун сама по себе си е постигнала неимоверен успех, тъй като на нея бе декларирано желание за прекратяване на войната, замразена от 50-те години на миналия век наса. Но Мун Дже-ин се отдръпна, за да даде път на Тръмп, цитира \"Фокус\". „Президентът Тръмп може да вземе Нобеловата награда, защотот единственото, от което се нуждаем, е мирът“, бе коментарът на южнокорейския държавен глава.  Тръмп наистина заслужава голяма част от овациите за пробива в отношенията между Сеул и Пхенян. Тръмп е първият президент, който изрично обвърза търговската политика на САЩ с Китай в замяна на това Пекин да окаже натиск на съюзника си в лицето на Пхенян.  Предишни президенти са разделяли тези въпроси, но Тръмп знае, че изкуството на сделката се основава на използването на различни лостове. Икономиката на Северна Корея зависи от Китай, а благосъстоянието на Китай зависи от търговията със САЩ. Пекин има много по-малък интерес от защитата на севернокорейския съюзник, отколкото в поддържането на световните пазари. Тази реалност несъмнено беше рамката за дискусиите през март между президента на Китай Си Дзинпин и лидера на режима в Пхенян Ким Чен-ун.  Тръмп разясни и потенциалните последици от това усилията да не са насочени към мир на полуострова. Миналата година видяхме редица заплахи и контразаплахи. Северна Корея проведе няколко провокативни ядрени и ракетни тестове. Пхенян заплаши да изстреля ракети към Хавай или континенталната част на САЩ и заяви, че има право да сваля американски стратегически бомбардировачи дори извън въздушното пространство на Северна Корея. В отговор Тръмп предупреди, че всички севернокорейски военни действия ще бъдат „посрещнати с огън и гняв, каквито светът досега не е виждал“. Министърът на отбраната на САЩ Джеймс Матис лаконично отбеляза, че ако Северна Корея изстреля ракети към САЩ, би било началото на „игра\" с всички възможни средства.  Някои се разтревожиха за възможността за директна война със Северна Корея. Но както са казвали римляните: „Ако искаш мир, подготви се за война“. Мирът чрез стратегия за сила работи само когато противникът знае, че имате предвид бизнес. И все пак - Тръмп има „по-голям бутон\".", "date": "2018.05.01", "title": "USA Today: Тръмп направи повече, за да спечели Нобеловата награда за мир, отколкото Обама"}
{"url": "http://www.faktor.bg/bg/articles/novini/balgariya/kraynolevi-anarhist-palyat-i-chupyat-v-parizh-za-denya-na-truda", "text": "Стотици маскирани протестиращи участваха в демонстрация в Източен Париж за Деня на труда. Някои от тях счупиха прозорците на заведение за бързо хранене на \"Макдоналдс\" и хвърлиха коктейли \"Молотов\", съобщава \"Ройтерс\". Вчера френската полиция предупреди за възможни сблъсъци с крайнолевите анархистки групи, известни като Black Blocs, след като в социалните мрежа се появиха призиви за \"Ден на революцията\".", "date": "2018.05.01", "title": "Крайнолеви анархисти палят и чупят в Париж за Деня на труда"}
{"url": "http://www.faktor.bg/bg/articles/novini/balgariya/roditeli-izlyazoha-na-protest-pred-narodnoto-sabranie", "text": "Родители излязоха на протест пред сградата на Народното събрание с искане да се смени социалният модел за подпомагане на децата и семействата. Те настояха детски добавки да получават всички родители без оглед на дохода, както и да се променят правилата за отпускане на наследствени и инвалидни пенсии за децата сираци, предаде БВР.  За двайсетина минути движението за автомобили пред сградата на Народното събрание беше затворено, за да могат, под звуците на гайда и народна музика, родителите и техните деца да се хванат на хоро и да развеят българския трибагреник. Протестиращите излязоха с черни тениски с надпис \"Системата ни убива\" и запалени свещи в ръце. На плаката-призив към институциите се чете: \"Стига бездействие, стига лъжи. Засрамете се. Излагате се\". Родителите питат къде е държавата и казват, че няма да мълчат. Протестиращи споделиха пред БНР: \"Плащаме данъци, работим, лишаваме децата си от вниманието си, но накрая нищо\". \"От година и 7 месеца загубих бащата на детето ми. Получавам някаква пенсия за дъщеря ми, благодарение на това че съпругът ми е бил полицай и държавата взе 50% от неговата пенсия за себе си и прецени, че останалите 50% са достатъчни за дъщеря ми, която е на 11 години -  да покрие нейните нужди. 321 лева е прагът на бедност. Дъщеря ми взима по-ниска пенсия от този праг на бедност. Получавам 40 лева детски, които не ми достигат да ѝ купя купоните за училищния стол за един месец. Как да обясня на детето ми, което е пълен отличник, че си струва да се учи, да живее в тази държава?\". Подкрепа към родителите на децата-сираци изразиха и близките на хора с увреждания: \"Имаме 30-годишен син, прекрасен, инвалид първа група, който сме отгледали, въпреки системата. 15-тина години от живота си съм била непълноценна. Затова съм тук. Нещата да не се повтарят\", каза участник в протеста. Семейства от Шумен подкрепиха националния протест за по-добър социален модел за защита на децата. Над 30 родители се организираха в социалните мрежи и се събраха пред сградата на Общината, за да изразят своето недоволство от дискриминационната политика на държавата към децата им.  \"Когато подаваме декларации за детски надбавки, те да бъдат равни. Те всичките са еднакви. Те всичките са деца на България\", споделиха родителите. \"Не сме съгласи, че едно дете не може да живее с майка си, когато тя е социално слаба, но когато отнемат детето ѝ, приемното семейство се подпомага с около 700 лева, минимум\". \"Ако не са страничните доходи, с детските не може да се гледат тези деца. Само 2 лева ми е кухнята на ден на малката. 2 лева за каката - да платя обяда в училище\".", "date": "2018.05.01", "title": "Родители излязоха на протест пред Народното събрание"}
