{"url": "https://faktor.bg/bg/articles/aviokompaniya-ostavi-blokirani-30-balgari-vav-frankfurt", "text": "Oкoлo 30 бългaри ca ocтaвeни oт ниcкoбюджeтнa aвиoкoмпaния вeчe пoчти 24 чaca нa лeтищeтo във Фрaнкфурт, cъoбщихa пoтърпeвши прeд БНР. Eдин oт пътницитe, кoйтo e трябвaлo дa излeти вчeрa cлeдoбeд - Ивaн Пeтрoв, cпoдeля, чe ca ги ocтaвили при прoвeркaтa прeди кaчвaнeтo нa caмoлeтa, тъй кaтo нa изхoдa e имaлo cтрупвaнe нa хoрa зa 3 пoлeтa. Oт ниcкoтaрифнaтa кoмпaния нe им cъдeйcтвaли, a им oбяcнили, чe трябвa дa cи купят билeти зa друг пoлeт. „Зaкъcнeниeтo рeaлнo дoйдe oт тaзи гoлямa oпaшкa зa тритe рaзлични пoлeтa. Близo 30 души зa Бългaрия ocтaнaхa извън caмoлeтa. Прoблeмът в cлучaя бeшe, чe имaшe някoлкo мaйки c дeцa и брeмeнни жeни, c кoитo мнoгo, мнoгo грoзнo ce пocтъпи кaтo цялo c тях“, кaзa Ивaн Пeтрoв.", "date": "2019.09.17", "title": "Авиокомпания изостави 30 българи на летището във Франкфурт"}
{"url": "https://faktor.bg/bg/articles/gdbop-i-prokuraturata-udariha-grupa-sklonyavala-balgarki-kam-prostitutsiya-v-germaniya", "text": "ГДБОП и Специализираната прокуратура задържаха 4 лица за трафик на жени и склоняване към проституция в Германия и Австрия. Повдигнати им са обвинения.  Сутеньорите са действали по две схеми. При едната са използвали скъпоструващи автомобили, заговаряли са момичета на морето, симулирани са чувства, а момичетата са извеждани в Германия и са принуждавани да проституират. При втория случай при случаен сексуален акт са се правили записи и момичетата са изнудвани, като са карани да извършват сексуални услуги срещу пари. В рамките на операцията са иззети големи количества пари и банкови карти. Групата е генерирала големи суми от престъпната си дейност, които са били изпращани към страната ни с преводи от Германия и Австрия. Иззети са 500 000 лева, съобщи прокурор Димитър Петров. Работата по тази група е започнала през месец юни тази година. Лицата са водили луксозен начин на живот, добави шефът на ГДБОП комисар Ивайло Спиридонов. Иззети са осем нови автомобила на стойност над 1,5 млн. лева. Това е поредната успешна реализация на ГДБОП и прокуратурата, изтъкна той.", "date": "2019.09.17", "title": "ГДБОП и Прокуратурата удариха група сутеньори, \"изнасяла\" българки за Германия"}
{"url": "https://faktor.bg/bg/articles/ne-se-nameri-helikopter-s-koyto-da-transportirat-tezhko-postradala-v-pirin", "text": "Тежка спасителна акция е проведена в понеделник следобед в Пирин под връх Джангал. Сигналът с искане за евакуация на туристка с тежки травми е постъпил в 17.25 часа. Жената е родом от Банско, а възрастта й е около 40 години. Първата група от шестима планинска спасители са тръгнали незабавно към пострадалата. Междувременно е започнало и търсене на хеликоптер от МВР и Министерството на отбраната. Напредналото време на светлата част на денонощието не е позволило вдигането на хеликоптер, затова спасителната акция е продължила като наземна, съобщиха от varhove.com. Екип от 24 планински спасители от отрядите Банско, Разлог и Добринище са се включили допълнително. Акцията е приключила в 2.30 часа сутринта, като жената е била спасена. Не е известно защо жената е била сама. “Ранената жена е откарана в болницата в Разлог. Има множество травми, като най-сериозната е черепно-мозъчна, има много наранявания в горните и долните си крайници, множество охлузвания и рани”, съобщи директорът на ПСС Емил Нешев. Той отбеляза, че е изключително необходимо и наложително в България да има хеликоптери за спасителна дейност, тъй като само това е начинът да успеем да осигурим безопасен и бърз транспорт на пострадал, особено в такива отдалечени местности и е много случаи това е животоспасяващо.", "date": "2019.09.17", "title": "Не успяха да намерят навреме хеликоптер за тежка спасителна операция в Пирин"}
{"url": "https://faktor.bg/bg/articles/prez-oktomvri-stava-yasno-uvelichenieto-na-pensiite-dogodina", "text": "В началото на идния месец ще е ясен точният процент на увеличение на пенсиите от 1-ви юли 2020 година. Към момента очакванията са за повече от 6 на сто, каза министърът на труда и социалната политика Бисер Петков, който бе на посещение в русенското село Баниска. ,,5,3 процента е заложено в тригодишната бюджетна прогноза. Текущо, на база на достигнатите ръстове на средно осигурителен доход и индекса потребителски цени, очакваме, че ще бъде над 6 процента'', добави социалният министър, цитиран от БНР.", "date": "2019.09.17", "title": "През октомври става ясно увеличението на пенсиите догодина"}
{"url": "https://faktor.bg/bg/articles/zapochva-osezaemo-ponizhenie-na-temperaturite", "text": "През следващото денонощие започва понижаване на температурите в страната. Това каза за дневния блок „Добър ден“ на Радио „Фокус“ дежурният синоптик от Националния институт по метеорология и хидрология Красимир Стоев. Той обясни, че ще започне осезаемо проникване на хладен въздух от север. В по-голямата част от страната от четвъртък температурите ще са с около 10° по-ниски от днешните, уточни той. „Утре в Северозападна България температурите ще са между 24 ° и 29°. В останалата част на страната температурите ще се задържат между 29 ° и 34°.  С приближаването на студения атмосферен фронт от север утре облачността ще се увеличи и до края на деня, предимно в планинските райони, ще има краткотрайни валежи. През нощта в четвъртък с умерен северозападен вятър ще нахлува студен въздух“, прогнозира синоптикът. Красимир Стоев каза още, че в четвъртък ще се понижат температурите и в Южна България, възможни са превалявания от дъжд и гръмотевична дейност. В началото на следващата седмица в повечето райони минималните температури ще са между 6° и 11°, като ще има и места с минимални температури под 3°. Това не е края на метеорологичното лято, каза още синоптикът. В последното десетдневие на септември ни очаква повишаване на температурите, каза още Стоев.", "date": "2019.09.17", "title": "Студена вълна от север ще прекъсне за кратко летния слънчев маратон"}
{"url": "https://faktor.bg/bg/articles/obshtestvo-zakon-i-red-tsatsarov-potvardi-podkrepata-za-geshev-za-svoy-naslednik-na-posta-glaven-prokuror", "text": "Главният прокурор Сотир Цацаров потвърди решението си да подкрепи кандидатурата за свой наследник на поста на настоящия си заместник Иван Гешев. „Казвам ясно, че господин Гешев има моята подкрепа. Ще дам своя глас в подкрепа на господин Гешев, ще дам този глас и ако се налага, ще гласувам и втори път за господин Гешев. Казано по друг начин, аз считам, че това е добър избор за българската прокуратура“, каза Цацаров. Той отрече да е имал за цел да се пребори през годините с председателя на Върховния касационен съд Лозан Панов: „Не ми е било цел да се преборя, ако ми е било цел, сигурно съм щял да се преборя. Нека да оставим темата за господин Панов. Да оставим времето да се произнесе кой прав, кой крив“.", "date": "2019.09.17", "title": "Цацаров потвърди подкрепата за Гешев за свой наследник на поста главен прокурор"}
{"url": "https://faktor.bg/bg/articles/novini-balgariya-tsvetan-tsvetanov-uchredi-evro-atlanticheskiyat-tsentar-za-sigurnost-startira-sas-silen-ekip-ot-lichnosti", "text": "Бившият лидер на ГЕРБ Цветан Цветанов учреди на 16 септември „Евро-атлантически център за сигурност“, съобщиха от независимата неправителствена организация. Сред учредителите на Центъра изпъкват имената на проф. Евелина Келбечева, проф. Румен Кънчев, психологът Росен Йорданов,   журналистът Христо Христов, адв. Борис Велев, Борислав Велков, анализаторът Кристиян Шкварек, София Цветкова, д-р Виктор Серафимов, Евгения Стоянова, Екатерина Борисова, Стоян Георгиев, Драгомир Младенов, Петър Матов. “Нашата кауза е сигурна и просперираща България в един сигурен и предвидим свят,” категоричен е Цветанов, който е председател на Управителния съвет, а София Петкова ще бъде изпълнителен директор. Паралелно с  учредяването на Центъра стартира и   на неправителствената организация, на който са представени целите, дейностите и екипа. „Мисията ни като Евро-атлантически център е да предоставяме качествени професионални анализи, да генерираме идеи, да даваме решения и да търсим възможност за чуваемост на различни гледни точки като стимулираме дебат по темите от сектор сигурност,” обяви Цветан Цветанов. Според него поради факта, че темата е строго експертна и в повечето случай понятието сигурност се свързва със секретност, е необходимо да има организации като тази, създадени с идеална цел, които професионално и експертно да осигурят достъп на гражданите до тази така чувствителна и важна за обществото ни информация. Цветан Цветанов обясни и водещите принципи при подбора на екипа: „Заложихме на хора с реален опит и знания и с ясна евро-атлантическа позиция“. „Евро-атлантическият център за сигурност“ има Той вече получи подкрепата на Фиона Хил, специален сътрудник на президента Тръмп и старши директор по въпросите за Европа и Русия към Националния съвет за сигурност на САЩ (2017-2019), в момента старши изследовател и директор на Центъра за САЩ и Европа в института “Брукингс”, посланик Даниел Фрийд, дипломат с 40-годишен опит и старши директор на Съвета за национална сигурност при президентите Клинтън и Буш, Дейвид Харис, главен изпълнителен директор на Американския еврейски комитет в Ню Йорк, Робърт Сингер, специален съветник на президента на Израел и бивш вицепрезидент на Световния еврейски конгрес,  Юрген Хайке, член на Ландтага на Бавария (1994-2018) и държавен секретар в баварското Министерство на вътрешните работи (2007-2008), Николас Льобел, член на немския Бундестаг от ХДС/ХСС, Агустин Диаз де Мера, бивш евродепутат, депутат в парламента на Кралство Испания и директор на полицията на Испания, Фатмир Медиу, депутат и бивш министър на отбраната на Албания (2005-2008) и Пол Сантяго, бивш директор по глобалните въпроси на Международната Асоциация на полицейските началници (IACP).  Създателите на  Центъра декларират и основните ценности, които ще бъдат водещи в дейността им: зачитането на евро-атлантическите демократични ценности, международното право, доверието в международните организации, човешките права, свободата на медиите и върховенството на закона. За постигането на своите цели, Центърът ще работи с всички институции, политически партии и граждански организации в България, които споделят евро-атлантическите ценности и ще се стреми да разширява обществената подкрепа за тях.", "date": "2019.09.17", "title": "Цветан Цветанов учреди „Евро-атлантически център за сигурност“, стартира със силен екип от личности"}
{"url": "https://faktor.bg/bg/articles/prokuraturata-s-interesni-podrobnosti-za-spryaniya-signal-na-horizont", "text": "Очаква се в рамките на днешния ден прокуратурата да оповести причината за спирането на програма \"Хоризонт\" в рамките на 5 часа в петък, 13 септември. Тя бе възложена от главния прокурор Сотир Цацаров на ДАНС, Съвета за електронни медии и Комисията за регулиране на съобщенията. БНР има статут на стратегически обект, който при кризи има мисията да информира населението. В петък излъчването на програмата спря за първи път в историята на обществената медия. В понеделник генералният директор на радиото Светослав Костов даде обяснение пред СЕМ. По думите му повреден оптичен кабел е причината за спиране на сигнала. Програмният директор на радиото Мартин Минков поема ръководството на \"Хоризонт\" след като предишния - Николай Кръстев подаде оставка заради скандала със съдебния репортер Силвия Великова. Той ще изпълнява длъжността до назначаване на титуляр.", "date": "2019.09.17", "title": "Прокуратурата с интересни подробности за спряния сигнал на \"Хоризонт\""}
{"url": "https://faktor.bg/bg/articles/sadi-za-kleveta-prokuror-po-deloto-za-kiberterorizam", "text": "Управителят на сайта \"Биволъ\" даде на съд за клевета прокурор Евгения Станкова от Специализираната прокуратура. За това съобщиха на страницата си във фейсбук журналисти от изданието. Тъжбата е входирана в СРС на 12 септември, а документът е прикачен към публикацията. \"В интервю пред медии в гр. София, включително и пред \"БТВ Медиа Груп\" ЕАД на 31.07.2019 г., излъчено в емисия новини на същата дата, както и качено на сайта на \"БТВ Медиа Груп\" ЕАД на 31.07.2019 г., прокурор Евгения Станкова, във връзка с предстоящо гледане на мярка за неотклонение \"Задържане под стража\" по отношение на Иван Тодоров – собственик на \"ТАД груп\", заяви следното: \"Искам да отбележа, че по материалите по делото се съдържат данни, че около 2 седмици преди датата, на която е извършена реализацията и е задържан първият обвиняем, тези данни са били предоставени на сайта \"Биволъ\", пише в тъжбата си управителят на медията. \"Прокурорката Евгения Станкова от Специализираната прокуратура, наблюдаваща делото за теча на базата данни от НАП, вече е дадена под съд от Асен Йорданов. Там ще доказва твърденията си!\", пише в публикацията на \"Биволъ\" в социалната мрежа. При осъдителна присъда за клевета, разпространена публично и от която са настъпили значителни вредни последици, законът предвижда наказание глоба от 5000 до 15 000 лв. и обществено порицание.", "date": "2019.09.17", "title": "Съдят за клевета прокурор по делото за кибер атаката срещу НАП"}
{"url": "https://faktor.bg/bg/articles/tsisterna-se-vryaza-v-kashta-v-borovan-pomete-peshehodets", "text": "Цистерна се вряза в къща във врачанското село Борован. Тежкотоварният камион, който се е движел в посока Ферибот-Оряхово, не успял да вземе остър завой и се врязал в една от къщите край шосето. Минавайки през тротоара, помел пешеходец, който е с леки наранявания. Шофьорът на камиона е във врачанската болница. Движението през село Борован е затруднено.", "date": "2019.09.17", "title": "Цистерна се вряза в къща в Борован, помете пешеходец"}
{"url": "https://faktor.bg/bg/articles/ikonomika-sauditska-arabiya-shte-vazstanovi-iztsyalo-proizvodstvoto-na-petrol-sled-dve-sedmitsi", "text": "Петролната компания \"Сауди Арамко\" (Saudi Aramco)  ще успее да се върне към пълния си производствен капаците след две седмици, заяви във вторник висш служител на компанията и добави, че към момента пострадалите от дрон атаките нейни рафинерии работят с капацитет от около 30%. Петролната инфраструктура на компанията край град Абкайк беше засегната сериозно от атаките с дронове през уикенда, което доведе до спад на саудитското петролно производство наполовина, или с 5,7 млн. барела дневно, което пък доведе до рязко намаляване на световното производството на черното злато с 5%. В резултат на това цените на петрола скочиха в понеделник с близо 15%, като фючърсите на петрола бретн с доставка през ноември затвори снощната търговия с ръст от 14,6% до 69,02 долара за барел, а фючърсите на американския лек суров петрол с доставка през октомври скочиха с 14,7% към 62,90 долара за барел. Така петролните цени удариха най-високи нива от месец май насам, а самото вчерашното поскъпване беше най-голямото еднодневно повишение в историята. Днес има слабо понижение на цените, като фючърсите на петрола брент намаляват с 0,25% към 68,90 долара за барел, а тези на американския лек суров петрол - с 0,84% към 6,40 долара за барел, но тяхното понижение изглежда ограничено от информация за експлозия и пожар в една от най-големите петролни рафинерии в Италия на компанията ENI. Междувременно от енергийното и петролно министерство на Саудитска Арабия заявиха, че ще бъде дадена специална пресконференция по-късно днес - вероятно около 20:15ч, българско време.", "date": "2019.09.17", "title": "Саудитска Арабия ще възстанови изцяло производството на петрол след две седмици"}
{"url": "https://faktor.bg/bg/articles/borisov-v-petrich", "text": "Вие сте дошли по магистрала \"Струма\". Петрич ще стане на един час път от София. Сега е добре, но когато бях млад до Петрич се идваше за часове, заяви премиерът. Ще издигнем кмета на Петрич за нов мандат. Това каза премиера Бойко Борисов при откриването на новата производствена база на АББ в град Петрич, съобщава \"Фокус\"-Пирин. Заедно с министър-председателят, на откриването на новия завод, който ще осигури работни места за 420 души, е и министърът на финансите Владислав Горанов.  „Вчера в Пещера открихме друг завод. Сигурно е много трудно на медиите всеки ден да отразяват откриването на нови заводи. На този фон звучи хумористично да кажеш, че има провал. Затова продължавайте да строите нови заводи, да наемате квалифицирана ръка и да давате високи заплати на работещите“, обърна се премиерът към ръководството на завода. По време на събитието Бойко Борисов обяви, че кметът на Петрич ще бъде издигнат за нов мандат. На церемонията присъстваше и посланикът на Швейцария у нас Н. Пр. Мюриел Берсе Коен, както и финансовият министър Владислав Горанов.  Домакин е кметът на Община Петрич Димитър Бръчков. На събитието присъстват областният управител на Благоевград Бисер Михайлов, народният представител и областен координатор на ПП ГЕРБ Даниела Савеклиева, депутатът Георги Динев, председателят на Общински съвет - Петрич Георги Тренчев, заместник-кметове на общината, представители на бизнеса, посланиците на Швейцария, Швеция, Германия и Италия, народни представители, както и Mapceл вaн дep Xyĸ – изпълнитeлeн диpeĸтop, Дecиcлaвa Mиxтapcĸa-yпpaвитeл, ĸлoн Πeтpич и Oливъp Илтиcбepгe-изпълнитeлeн диpeĸтop Πpoдyĸти зa eлeĸтpocнaбдявaнe и eлeĸтpooбзaвeждaнe, Умни cгpaди) и други.  Предвидена е обиколка на самия завод, след което министър-председателят Борисов ще посети античен град Хераклея Синтика, тъй като през август Министерски съвет осигури 100 хил. лв. за проучвания на обекта, който е особено важен за развитието на туризма в Петрич. Компанията, която открива завод в Петрич, прави втopaтa си инвecтиция нa зeлeнo в града и пeтaтa пpoизвoдcтвeнa бaзa нa ĸoмпaниятa в Бългapия. Зaвoдът, c плoщ oт 7 400 ĸв. м щe пpoизвeждa пpoдyĸти ниcĸo напрежение. Πъpвaтa пpoизвoдcтвeнa бaзa на компанията в Πeтpич e пocтpoeнa пpeз 1996 г. въpxy oбщa плoщ oт 5 000 ĸв. м. Πeтpичĸият ĸлoн нa ĸoмпaниятa пpoизвeждa пpoдyĸти зa yпpaвлeниe ниcĸo нaпpeжeниe и мoнтиpaнe въpxy DІN шинa.", "date": "2019.09.17", "title": "Борисов в Петрич: Всеки ден откриваме завод, хумористично е да казват, че се проваляме (Видео)"}
{"url": "https://faktor.bg/bg/articles/vasko-krapkata-1", "text": "“Здравейте, началници на София. Много обичам този град, а крайните квартали станаха център”.  Това заяви музикантът Васко Кръпката, който е един от новите почетни граждани на София, които днес получиха отличията си на тържествена сесия на СОС от столичния кмет Йорданка Фандъкова и председателя на СОС Елен Герджиков. Композиторът Стефан Димитров пък разказа, че е роден на някогашния бул. “Сталин” 35. “Пътувал съм много, живял съм в различно градове. Преди, когато казвах, че съм от София, казваха, че е тъмна и мръсна. Днес никой не може да каже това за София. Благодаря на Йорданка Фандъкова и й желая успех на изборите, защотп тя е прекрасен кмет”, каза Димитров. Световноизвестният ни цигулар Веско Ешкенази пък излезе да получи отличието заедно с майка си. “Много се вълнувам, защото София в моят роден град и притегателна сила, която винаги ме е връщала обратно. София е моята първа любов”, каза Ешкенази. Отличията си получиха още: строителният инженер Делчо Гюров, актьорът Ириней Константинов, режисьорката Бина Харалампиева, акад. Георги Минчев, алпинистите Дойчин Боянов и Николай Петков и олимпийската шампионка Здравка Йорданова.", "date": "2019.09.17", "title": "Васко Кръпката: Много обичам София, където крайните квартали станаха център"}
