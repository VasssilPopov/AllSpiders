{"url": "https://www.faktor.bg/bg/articles/novini/svyat/rusiya-v-sasht-sa-v-isteriya", "text": "Руската дипломация като „истерия“ новите твърдения за намеса в американската изборна кампания. Според говорителката на външното министерство Мария Захарова това правело Америка достойна за подигравки поради обвиненията на Вашингтон към Москва за продължаваща кампания за влияние над общественото мнение. „Продължаващата втора година истерия за някаква руска намеса в избори – каквато никога не е имало – не само навреди на двустранните отношения, но и е подигравка към цялата политическа система в САЩ“, каза Захарова пред репортери, предадоха руските медии. След победата на републиканеца Доналд Тръмп на президентските избори в САЩ през 2016 година се зародиха опасения, че руските служби са се намесили, оказвайки влияние на крайния изход. Тръмп отрече обвиненията и посочи, че те се използват като оправдание от страна на демократите.", "date": "2018.08.03", "title": "Русия: В САЩ са в истерия"}
{"url": "https://www.faktor.bg/bg/articles/novini/svyat/brekzit-ili-armagedon", "text": "Brexit или Армагедон? Зависи кого питаш, казва Даница Кирка от Асошиейтед прес в свой анализ Brexit е надвиснал, а също и Армагедон, ако вярвате на медийните заглавия във Великобритания. Вестниците са пълни с истории за недостиг на храни, запаси от медикаменти, отменени полети и войници по улиците на Великобритания, ако страната напусне ЕС през следващата година без споразумение за бъдещите отношения между тях. Тези прогнози зачестиха след като позициите на двете страни изглежда се втвърдиха и британски представители направиха серия изказвания за подготовката на Brexit без споразумение, който може да прекъсне търговията с Европа. Премиерът Тереза Мей не помогна за разсейване на опасенията, като каза, че правителството се готви за всички варианти. Всички приказки за сериозните последствия само изтъкват колко е трудно да се намери начин как се скъсат връзките, развити в продължение на десетилетия, в момент, когато времето за преговори изтича, каза Бен Флечър, директор за външните отношения на Федерацията на работодателите в инженерните технологии (EEF). \"Опитваме се да отхвърлим 40 години интеграция с четири или шестседмични преговори; това е ужасяващо\", каза Флечър и добави: \"То е със същата степен на сложност, както да разделиш атом ... Трябва да разберем колко трудно нещо е\". С изтичането на времето напрежението се засилва, се казва в анализа. Повече от две години след като Великобритания гласува да напусне ЕС и двете страни казват, че трябва да изготвят споразумение до октомври, за да се гарантира, че то ще бъде одобрено от всички страни членки преди Лондон да напусне блока на 29 март. Без сделка, 40 години свободна търговия между Великобритания и Европа ще приключат и това ще задейства мита и гранични проверки, които могат да забавят транспортирането на всичко, от храни и горива, до дрехи и коли. И още по-важно - Лондон ще излезе от общоевропейските споразумения, регулиращи сфери като авиацията и предписването на лекарства, а това може да доведе до отменяне на полети и нарушение в доставките на медикаменти. Изявления на министрите за Brexit Доминик Рааб и на здравеопазването Мат Ханкок миналата седмица за приготовленията на правителството породиха прогнози за запасяване на супермаркетите, километрични колони от камиони на граничните пунктове и пътници, чакащи три часа паспортна проверка. Тези изявления бяха резюме на 70-те предупреждения, които правителството планираше да разпространи през лятото, за да информира бизнеса и гражданите за стъпките, които трябва да предприемат в подготовка за Brexit без споразумение. След критиките, че изявленията от миналата седмица са всели паника и са подкопали Brexit, сега правителството възнамерява да публикува предупрежденията на два етапа, първия в средата на август и втория през септември, според съобщения в британските медии. Без търговско споразумение Лондон може и да не плати \"бракоразводната\" сметка с ЕС Премиерът Мей каза, че макар да очаква да договори сделка, която ще запази свободната търговия, правителството постъпва правилно, подготвяйки се за \"всички варианти\".  \"Не става дума само за запасяване\", каза тя в интервю за британската телевизия Канал 5 и добави: \"Целта е да гарантираме, че ще можем да продължим да правим каквото е необходимо, след като напуснем ЕС, ако напуснем без сделка\". Нови опасения възникнаха във вторник, когато представители на местните власти в Дувър, от английската страна на Ламанша, разпространиха анализ как Brexit без споразумение ще засегне района около най-натовареното фериботно пристанище в Европа. Анализът, озаглавен \"Операция Брок\", прогнозира, че ще има постоянна \"тапа\" от камиони, чакащи да прекосят Ламанша, създавайки колона дълга 40 мили (65 километра) навътре в сушата. Близо 10 000 товарни камиона минават през Дувър в пиковите дни, съставляващи една шеста от стоковата търговия на Великобритания, на стойност 119 милиарда лири (156 милиарда долара) годишно. Близо 99 процента от товарите, минаващи през пристанището, са от други страни на ЕС. \"Ако времето за чакане се увеличи, бързоразвалящите се стоки могат да бъдат увредени и веригите за доставки прекъснати\", отбелязва докладът. Хранително-вкусовата промишленост също направи предупреждения. Джим Уиншип, директор на Британската асоциация за сандвичи и готови храни, казва, че може да бъде затруднено доставянето на съставки като марулите и доматите, много от които идват от континентална Европа. \"Има риск за познатия ни хамбургер\", каза Уиншип. И докато сандвичите може да не са най-острият проблем пред Великобритания, потенциалните последици отиват много по-далече, твърди АП. Фармацевтичната компания \"Санофи\" започна да складира медикаменти и ваксини във Великобритания повече от обикновено, по силата на планове за извънредни мерки срещу възможни транспортни забавяния след Brexit. Базираната в Дъблин \"Райънер\", най-натоварената европейска авиокомпания, възнамерява да включи в билетите за летния сезон за пътувания през 2019 г клауза, предупреждаваща клиентите, че билетите им няма да бъдат валидни, ако Брекзит прекъсне полетите между Великобритания и ЕС. Авиокомпанията подчерта опасенията си от Brexit без споразумение миналата седмица, заявявайки, че рискът \"е подценен\". Вероятно това идва в повече за привържениците на Brexit като Маркъс Фиш, депутат от управляващата Консервативна партия. Той обвини правителството, че води кампания за всяване на паника, насочена да убеди електората да приеме \"по-мека\" форма на Brexit, която ще остави страната обвързана с ЕС за години напред. \"Това са безотговорни, всяваща паника безсмислици и те трябва да спрат веднага\", каза той пред Би Би Си и допълни: \"И трябва да се подкрепи Brexit, за който хората гласуваха\". Тези коментари бяха направени след като миналия месец правителството обяви предложението си към ЕС, което ще спре свободното движение на работници и юрисдикцията на Съда на Европейския съюз, но ще позволи митнически съюз за търговия със стоки и земеделска продукция. Това бързо бе отхвърлено от преговарящия на ЕС Мишел Барние, който препотвърди, че Великобритания не може да запази достъпа си до европейския пазар, ако не приема останалите базови принципи на блока. Министри сега обикалят европейските столици, опитвайки се да убедят лидерите на страните от ЕС, че евентуален провал да се постигне компромис ще засегне и техните страни. Външният министър Джереми Хънт призова Франция и Германия да използват влиянието си върху Европейската комисия, за да предотвратят лош изход. \"Има реален шанс да не се стигне до споразумение\", каза той пред в.\"Ивнинг Стандард\" и допълни:\"Всеки предполага, не, не, не, това не може да се случи. Ами, всъщност би могло\". БТА", "date": "2018.08.03", "title": "Брекзит или Армагедон"}
{"url": "https://www.faktor.bg/bg/articles/novini/svyat/kremal-prizna-zavisimi-sme-ot-parite-i-tehnologiite-na-zapada", "text": "\"Зависимостта ни от чуждестранно финансиране и технологии създава сериозни проблеми за руските енергийни компании след въвеждането на санкциите, особено в нефто-газовия сектор\", призна през \"Интерфаксу\" секретарята на президентския Съвет за сигурност на Русия Николай Патрушев. \"Въведените от САЩ и съюзниците им финансови и технологични санкции по отношение на руските енергийни компании показаха проблема с уязвимостта и зависимостта на родната енергетика от чуждестранния каритал и технологии\", заявил Патрушев на среща с ръководителите на регионите от Централна Русия. Припомняме, че и Министерството на енергетиката на Русия пнарече санкциите \"заплаха за енергийната сигурност\".", "date": "2018.08.03", "title": "Кремъл призна: Зависими сме от парите и технологиите на Запада"}
{"url": "https://www.faktor.bg/bg/articles/novini/svyat/nad-1-mln-dushi-sa-uchastvali-v-dopitvaneto-za-lyatnoto-chasovo-vreme-v-es", "text": "Онлайн допитване за евентуално отменяне на практиката в ЕС на преместване на стрелките с час напред за лятното часово време предизвика голям интерес, съобщи ДПА. Анкетата беше пусната през юли, като в началото сайтът блокира заради големия интерес. Допитването ще продължи до 16 август. В анкетата има въпроси дали, доколко и защо ни пречи смяната на времето и ако искаме да престане местенето на стрелките, дали предпочитаме ЕС да остане само на зимно или само на лятно часово време. Базирайки се на тези резултати, както и на констатации на други допитвания, ЕК иска да вземе решение по предложението за отменяне на лятното часово време в ЕС. Още през февруари Европейският парламент призова ЕК да преразгледа разпоредбата за лятното часово време. Ако прецени, че недостатъците от смяната на времето са повече от предимствата, ЕК би могла да предложи промени.", "date": "2018.08.03", "title": "Над 1 млн. души са участвали в допитването за лятното часово време в ЕС"}
{"url": "https://www.faktor.bg/bg/articles/novini/balgariya/smetnata-palata-otkri-propuski-v-kontrola-na-biohranite-u-nas", "text": "Продуктите, които ни се предлагат с етикет \"био\", може да не отговарят на изискванията за това Доколко био са биохраните на българския пазар? Сметната палата откри сериозни пропуски в контрола на този тип продукти - от производството им, до предлагането им в търговската мрежа и в заведенията за хранене. Експертите отправят критика към Министерството на земеделието и Агенцията по храните, че липсва информация за това колко са обектите, които предлагат биопродукти у нас. На практика не съществува контрол върху ресторантите и онлайн магазините за биохрани, защото регламент за това няма.  Заключението е, че всичко това създава предпоставки част от продуктите, които ни се предлагат с етикет \"био\", всъщност въобще да не отговарят на изискванията за това.", "date": "2018.08.03", "title": "Сметната палата откри пропуски в контрола на биохраните у нас"}
{"url": "https://www.faktor.bg/bg/articles/novini/svyat/es-shte-si-satrudnichi-s-iran-vapreki-sanktsiite-na-sasht", "text": "Европейският съюз ще си сътрудничи с Иран въпреки санкциите на Съединените щати. Вашингтон смята да ги поднови от 6 август. Това няма да промени политиката на Брюксел, увери първият дипломат на Евросъюза Федерика Могерини в Сингапур.  По-малко от два месеца след срещата Тръмп-Ким Чен ун, Сингапур отново може да стане домакин на американско-севернокорейски разговори. Държавният секретар Майк Помпео е на срещата на Асоциацията на държавите от югоизточна Азия или АСЕАН, както и севернокорейският външен министър. Помпео благодари за твърдата политика спрямо Пхенян на фона на съобщенията за производство на ракети от режима на Ким. Също като Съединените щати, Европейският съюз и Китай са ключови партньори на 10-те държави от АСЕАН. Те използваха форума за двустранни срещи, а повишените мита между Китай и Съединените щати беше една от темите. Първият дипломат на Евросъюза и китайският ѝ колега увериха, че двете страни държат на ядрената сделка с Иран от 2015 та, независимо от оттеглянето на Вашингтон от нея.", "date": "2018.08.03", "title": "ЕС ще си сътрудничи с Иран, въпреки санкциите на САЩ"}
{"url": "https://www.faktor.bg/bg/articles/novini/balgariya/mazh-pochina-na-letishte-sofiya", "text": "Мъж почина на летище \"София\". Около 13:30 часа му е прилошало, свлякъл се и починал в близост до автобусната спирка на аеропорта, предава Канал 3. Линейката дошла бързо, но при пристигането ѝ, човекът вече бил мъртъв. Той е над 50-годишен и работил в едно от халетата на летището.  Имал множество заболявания.", "date": "2018.08.03", "title": "Мъж почина на летище София"}
{"url": "https://www.faktor.bg/bg/articles/novini/balgariya/iznenada-mityo-ochite-napusnal-balgariya-absolyutno-zakonno", "text": "Димитър Желязков – Очите е напуснал страната ни абсолютно законно, тъй като по това време той не е бил нито подсъдим, нито обвиняем. Той не е в страната от понеделник и вече се издирва от Интерпол, съобщава bTV.  Прокуратурата и антимафиотите знаели, че Желязков ще напусне страната, но не отменили спецакцията в Бургас, за да могат да разбият престъпната група на Желязков. Освен Митьо Очите, сред издирваните е и общинският съветник втори мандат в Несебър Пейо Янков, чиято фамилия е позната отдавна. Баща му – Димитър Янков, който също е бил общински съветник, беше разстрелян в Несебър. За фамилията се знае, че държи в ръцете си бизнеса с хотели и ресторанти в Слънчев бряг и района. Румяна Черкезова, собственик на погребална агенция, разказа пред камерата на bTV, че допреди няколко години плащала „такса спокойствие” на един от задържаните – Йордан Въчев, по-известен като Данчо Ларша.От прокуратурата заявиха, че Митьо Очите ще бъде върнат в страната ни. Твърдят, че изтичане на информация не е имало. Според показанията на свидетелите престъпната група е действала в последните осем години. Част от арестуваните се оказаха познати имена от погребалния бизнес по Южното Черноморие – служители на траурни агенции ги обвиняват в рекет и палежи. Черкезова разказва, че когато отказала да работят заедно, започнали заплахите. По думите ѝ няколко пъти е нападана, бизнесът ѝ – опожаряван, дъщеря ѝ – малтретирана от Иван и Владислав Пишиеви, други двама от задържаните.", "date": "2018.08.03", "title": "Изненада! Митьо Очите напуснал България абсолютно законно"}
{"url": "https://www.faktor.bg/bg/articles/novini/balgariya/gratski-ministar-podade-ostavka-zaradi-pozharite", "text": "От кабинета на гръцкия премиер Алексис Ципрас съобщиха, че е приета оставката на министъра на обществения ред Никос Тоскас заради опустошителните пожари през миналата седмица, съобщи Нова телевизия. Неговите функции ще бъдат поети от министъра на вътрешните работи Панос Скурлетис. Поскас беше подложен на огромен натиск да подаде оставка, след като огнената стихия отне живота на 88 души, припомня в. „Катимерини“.", "date": "2018.08.03", "title": "Гръцки министър подаде оставка заради пожарите"}
{"url": "https://www.faktor.bg/bg/articles/novini/svyat/ubietsat-na-kardiologa-na-dzhordzh-bush-se-samoubi", "text": "Мъжът, когото полицията издирваше за убийството на кардиолога на бившия президент на САЩ Джордж Буш старши - Марк Хауснект, е сложил край на живота си. Тялото на 62-годишния Джоузеф Джеймс Папас бе намерено днес в град Хюстън, щата Тексас. Според местната полиция става дума за самоубийство. Мъжът е син на жена, която медикът не е могъл да излекува, припомни медията. 65-годишният Хаускнект бе убит на 20 юли с два изстрела, докато караше колело. Медикът лекуваше президента на САЩ от 1989 до 1993 г. през 2000 г.", "date": "2018.08.03", "title": "Убиецът на кардиолога на Джордж Буш се самоуби"}
{"url": "https://www.faktor.bg/bg/articles/obshtestvo/zakon-i-red/tsik-shte-osiguri-mashinno-glasuvane-vav-vsichki-izbiratelni-sektsii", "text": "\"Централната избирателна комисия ще изпълни решението, с което Софийският административен съд я задължи в срок от 6 месеца да осигури възможност за машинно гласуване във всички избирателни секции в страната\", съобщи говорителят на ЦИК Александър Андреев: \"ЦИК, след като решението стане окончателно, ще предприеме всички необходими действия, за да може да изпълни диспозитива на решението, при условие, че той е такъв. Ще бъде необходимо да бъдат осигурени финансовите средства, но в тази връзка и от писмото на Министерството на финансите, и уверенията от страна на изпълнителната власт са, че такива средства ще бъдат осигурени, с оглед обезпечаването на машините\", каза още той. Още през февруари миналата година Върховният административен съд реши да бъдат осигурени машини за всички избирателни секции. ЦИК обаче така и не успя да изпълни решението при организацията на парламентарните избори месец по-късно. Тогава бяха предвидени до 15 милиона лева за наем на машини, но обществената поръчка се провали. Следващите избори у нас са .евроизборите през май 2019 година.", "date": "2018.08.03", "title": "ЦИК ще осигури машинно гласуване във всички избирателни секции"}
{"url": "https://www.faktor.bg/bg/articles/detsa-sa-na-raba-mezhdu-zhivota-i-smartta-zaradi-selfi", "text": "Две деца - момче на 13 години и момиче на 7 са настанени в пловдивската болница \"Св. Георги\" с тежки изгаряния по телата вследствие от волтова дъга. Те са с опасност за живота.    13-годишното момче е с 55% дълбоко шоково изгаряне. То се качило на покрива на товарен вагон, образувала се е волтова дъга и при контакт с тялото детето е получило тежките наранявания. 7-годишното момиченце пък е от близкото до Стара Загора село Змейово. То е ударено от волтова дъга преди няколко дни, когато се качило на метален стълб. Данни сочат, че за последните две години шест деца са пострадали именно при подобни опити за опасни селфита.  Премерен риск в името на атрактивната снимка или жажда за екстремно преживяване води малчуганите при предприемането на подобни рискове? \"Не родителите, не педагозите в училище, а мозъчното развитие е виновно за подобни инциденти. Всичко, което се случва в нашия организъм е предизвикано от ендокринни процеси, които са различни във всяка една възраст. Другият фактор е околната среда. Сред връстниците си децата реагират по различен начин\", коментира в студиото на \"България сутрин\" психологът Ина Антонова. Журналистът Лияна Панделиева пък е на мнение, че децата, които правят глупости са скучаещите деца.  \"Детето, чието време е уплътнено със занимания, които го карат да се чувства стойностно, няма да тръгне да прави нещо подобно\", категорична бе тя. Пред Bulgaria ON AIR световният шампион по паркур Делян Димитров коментира, че е добре малчуганите още от ранна детска възраст да бъдат насочвани към различни видове спортове. По този начин те ще бъдат сред по-големи от тях, от които ще могат да се учат.  \"Хубаво е да се занимават със спорт, който им харесва. А по този начин ще се намират и в защитена среда\", допълни още той.", "date": "2018.08.03", "title": "Деца са на ръба между живота и смъртта заради селфи"}
{"url": "https://www.faktor.bg/bg/articles/nikolay-radulov-brendo-si-stoi-v-hotelskiya-kompleks-a-inache-tsyalata-darzhavna-mashina-e-vpregnata-da-go-izdirva", "text": "Структурата на престъпността у нас вече не е вертикална, а хоризонтална и клетъчна - като при терористите. Затова Миньо Очите, колкото и да е наричан престъпен бос, ще се измъкне от правосъдието. Доста екзотично е решението той да бъде пуснат в чужбина, а сега да се издирва с Интерпол. И да се върне, ще се яви с трима адвокати и нищо няма да му се случи\", коментира за Би Ти Ви проф. Николай Радулов - бивш главен секретар на МВР. \"Интересното в случая е, че прокуратурата от две години води разлседването, а вчера не са занели, че Димитър Желязков не е в Бургас. Това започна да става практика. Сега са го обявили за общодържавно издирване. Предполагам, че ще го издирват, както издирват и много други. Мога да дам пример. Пред седмици получих информация от хора, на които мога да имам доверие, че Брендо си стои в хотелския комплекс, а иначе цялата държавна машина е впрегната да го издирва. Няма да се учудя Митьо Очите да се появи в прокуратурата и пак да не го задържат\", прогнозира Радулов. Според проф. Радулов ще се повторят случаите с Брендо и Братя Галеви, които успешно се измъкнаха от правосъдие. Може да се повдигнат обвинения, но трябват доказателства, а тук ще има проблем и затова Очите пак ще излезе сух от водата, смята той. За Желязков се говори като за човека, контролиращ всеки бизнес по Черноморието - от продажбата на царевица до погребалните агенции. Официално се води консултант на охранителна агенция. Дама от погребална агенция призна, че е плащала по 100 лева на погребение на един от арестуваните години наред, но отрече това да има връзка с Очите. „Звучи странно, но тази година сме свидетели на екзотични съобщения от прокуратурата, да си спомним за петимата убити на Нова година. След това ни се обяснява, че това е оперативна игра, а целта е да не се подплаши главния обект – тогава Росен-Животното, а сега Митьо - Очите. Тази операция няма да даде никакъв ефект”, коментира Радулов. Бившият главен секретар допълни, че от полицията най-вероятно не са знаели, че Очите е извън страната", "date": "2018.08.03", "title": "Николай Радулов: Цялата държавна машина издирва и Брендо, но той си стои в хотелския комплекс"}
{"url": "https://www.faktor.bg/bg/articles/maskirani-obraha-doma-na-lili-ivanova-dokato-spi", "text": "В крайпътна канавка на републиканския път I-7 край Ямбол тази сутрин е открито тялото на около 50-годишен мъж. По първоначални данни мъжът е ударен от пътно превозно средство, което е напуснало местопроизшествието. Криминалисти извършват процесуално-следствени действия.", "date": "2018.08.03", "title": "Откриха труп на мъж в крайпътна канавка до Ямбол"}
{"url": "https://www.faktor.bg/bg/articles/10-mikrozemetreseniya-tazi-nosht", "text": "През нощта на територията на страната са регистрирани 10 микроземетресения. Това заяви пред Нова проф. д-р Николай Милошев, директор на Геофизичния институт към БАН. Всичките микротрусове са били с магнитуд от под 2 по скалата на Рихтер и не са усетени от хората. По думите на Милошев след вчерашното земетресение с магнитуд от 4.1 по Рихтер, регистрирано в района на Гоце Делчев, ситуацията се нормализира. Припомняме, вчерашното земетресение беше регистрирано в 17.17 часа на 18 километра от Гоце Делчев, в землището на село Брезница. Трусът беше с магнитуд от 4.1 по Рихтер и дълбочина от 2 километра. Земетресението беше усетено в доста градове в Южна и Централна България, включително и по високите етажи на сгради в столицата. Около час след земетресението беше регистриран и втори трус в района на Банско. Трусът беше с магнитуд от 3.4 по скалата на Рихтер и на дълбочина от 15 километра.", "date": "2018.08.03", "title": "10 микроземетресения тази нощ"}
{"url": "https://www.faktor.bg/bg/articles/shefat-na-dai-pochina-sled-dalgo-boleduvane", "text": "Изпълнителният директор на Изпълнителна агенция \"Автомобилна администрация\" Красимир Сребров е починал в сряда на 55 г. Той е бил в продължителен отпуск по болест заради усложнения след прекаран инсулт. Сребров бе назначен за шеф на ДАИ през септември миналата година. Дотогава беше зам.-изпълнителен директор на агенцията. Преди това е оглавявал \"Автомобилна администрация\" - Търговище, след което е преназначен като главен инспектор към Главна дирекция \"Автомобилна инспекция\". От 2016 г. до юни 2017 г. е бил началник на областен отдел \"Автомобилна администрация\" - Плевен. Работил е и в системата на МВР. Има магистърски степени по международни икономически отношения и журналистика.", "date": "2018.08.03", "title": "Почина шефът на ДАИ"}
{"url": "https://www.faktor.bg/bg/articles/granichen-politsay-se-samoubi-kray-solnitsite-v-burgas", "text": "Граничен полицай се е застрелял в главата. Тялото му е намерено от минувачи в района на Солниците в Бургас. Това съобщиха от пресцентъра на ОДМВР в Бургас. Мъжът е на 29 години. Сигналът за инцидента е получен в 6,20 часа тази сутрин. Все още не са известни причините, довели до този фатален край. Известно е само, че се е прострелял с пистолет. Оръжието е открито близо до тялото му. Трупът на мъжа е транспортиран за аутопсия в отделение \"Съдебна медицина\" към УМБАЛ – Бургас. По случая е образувано досъдебно производство.", "date": "2018.08.03", "title": "Граничен полицай се застреля в главата край Солниците в Бургас"}
{"url": "https://www.faktor.bg/bg/articles/obshtestvo/ulitsata/kabinetat-na-rumen-radev-organizira-lov-na-veshtitsi-sreshtu-ucheni", "text": "Бившият депутат от НДСВ, кандидат на БСП и настоящ съветник на Румен Радев - Борислав Цеков, стартира кампания срещу научен проект за изследване и преподаване на равнопоставеност на обучението между момчета и момичета в няколко града в провинцията. Проектът кандидатства за финансиране пред ЮНЕСКО и фактът, че е стигнал до Борислав Цеков още на този, предварителен етап е почти  На 1 август, чрез фейсбук профила си, той заклеймява проект на БАН, с тема равнопоставеност на половете, одобрен на първа инстанция от ЮНЕСКО и призовава медиите да го атакуват като противоконституционен. Сезира също така и УС на БАН и Министерството на образованието.   В действителност сумата, с която проектът евентуално би бил финансиран е нищожна в сравнение с това, което получава неговият \"Институт за модерна политика\", но целта на атаката не е самият проект. Тя е далеч по-мащабна и обслужва все още неофициалната заявка на президента да вдъхнови политически проект, който да размести балансите в парламента. Целта е да се капитализира, преди да е заглъхнала, еуфорията от последното и много спорно решение на Конституционният съд. И така, да се поддържа някакво ниво на напрежение в неполитическия сезон, докато дойде месец септември, когато управляващата коалиция ще бъде подложена на сериозни изпитания.  Атаката започната от съветника на президента беше синхронизирано подкрепена и раздухана до абсурд от всички Пеевски медии, което прави много вероятен фактът, че има не само предварителна организация, но и план за смяна на управлението, подкрепен от КОЙ и Румен Радев.  Участниците в атакувания проект не са политически противници нито на Борислав Цеков, нито на президента - те са научни работници към БАН. И това е много по-голям, това е фундаментален проблем за държава, която твърди че е демократична! Защото академичната свобода на изследвания и говорене не може да бъде ограничавана в демократична държава от политици и медии-собственост на олигарси. Не може да бъде ограничавана от хора в кабинета на президента, или на министър-председателя или на който и да е от управлението на държавата. Не може да бъде подчинявана от главни редактори на медии, или дори да зависи от общественото мнение!  Същността в работата на един учен е да изследва нови полета, непознати светове и да надскача общоприетите идеи, мнения и предразсъдъци. Ако бъде подвластен на политици, богаташи и хора, които нямат неговите компетенции, той е безполезен и престава да бъде бъде истински учен.  Човешката история е пълна с примери на тоталитарни режими, които ограничават и контролират изследванията на своите учени. В СССР имаше затворени градове, изтрити от картата, където учените работеха по тайни проекти. И, в резултат - технологичната революция се случи извън границите на СССР, а държавата се разпадна.  Посветени преди всичко на своята работа, добрите учени винаги ще търсят свободата. За своите изследвания, за правото да ги обсъждат и публикуват без санкции.  При първа възможност те ще отхвърлят политическия натиск и ще заминат в държава, която им гарантира академичната свобода. Нищо и никой няма да придвижи българската наука в XXI-ви век, защото в България ще останат само услужливи учени като Борислав Цеков и тези, които плащат за дезинформационния и службогонски популизъм.  Поради това и от изключително значение е поведението на единствената държавна институция, която е призвана да се намеси в този   Ако, Българската Академия на Науките не защити сега и веднага, правото на академична свобода на своите учени, значи тя е подчинена на политическите интриги и поради това е безполезна на обществото ни.", "date": "2018.08.03", "title": "Кабинетът на Румен Радев организира лов на вещици срещу учени"}
{"url": "https://www.faktor.bg/bg/articles/pravosadnoto-ministerstvo-razumno-e-instruktsiyata-za-okovavane-na-arestanti-da-ostane", "text": "Мнистерството на правосъдието не вижда причина да бъде изменена инструкцията, съгласно която отстранената от длъжността кмет на столичния район \"Младост\" Десислава Иванчева беше отведена в болница с белезници на краката и ръцете и колан през кръста. Инструкцията е издадена от директора на Главна дирекция \"Изпълнение на наказанията\" през 2013 г. и според нея, когато лишени от свобода са конвоирани до външни болници, те не само са с белезници на краката и ръцете, но и след това стоят заключени за болничното легло. \"За мен това си беше пиар акция (записа с конвоирането на Иванчева - бел. ред.). Що се отнася до твърденията, че това представлява някакво изтезание, мисля, че те са напълно безотговорни. Това е част от обективните мерки за сигурност и охрана, които сме принудени да предприемем. Лично аз не намирам никакви основания за промяна на този документ. Бихме могли да мислим да се промени формата на документа - да се включи друга материя или да се мисли за уеднаквяване на инструкциите на затворите, дирекция \"Охрана\" и конвойната дейност на МВР, но по същество смятам, че е разумно да остане така заради рисковете\", коментира пред Би Ти Ви зам.-министърът на правосъдието Николай Проданов.  По думите му има спад на бягствата на затворници и арестанти след тази инструкция.", "date": "2018.08.03", "title": "Правосъдното министерство: След инструкцията за оковаване на арестанти има спад на бягствата"}
{"url": "https://www.faktor.bg/bg/articles/obshtestvo/zakon-i-red/izdirvat-obshtinski-savetnik-v-nesebar-zamesen-s-prestapnata-grupa-na-mityo-ochite", "text": "Общински съветник от Несебър бил замесен в организираната престъпна група на Митьо Очите, обяви на пресконференция на прокуратурата. Общинарят не е открит на адреса, на който е регистриран. Обявени за издирване са ще двама души - единият е ръководителят на групата, който според прокуратурата е \"емблематична личност от 90-те години, престъпен контингент\".  \"Един от участниците в престъпната група в Бургас е общински съветник в Несебър\", каза ръководителят на Специализираната прокуратура Даниела Начева по време на брифинга.    По думите ѝ това добре говори на всички как криминалната престъпност се е сраснала и с властта. „Този общински съветник до момента не се е явил. Независимо от това вчера беше извършено претърсване на банкова касета, която е държал същият общински съветник, в която беше открита сумата от 60 хил. лв.“, коментира Начева. Тя поясни, че са иззети луксозни автомобили, ползвани от групата и наркотични вещества, части за автомати и бойни оръжия, които предстои да бъдат изследвани. Начева припомни, че под ръководството на Спецпрокуратурата вчера на територията на Бургас бе неутрализирана престъпна група, която в продължителен период от време се е занимавала с изнудване, палежи, телесни повреди и други престъпления, които са в процес на установяване. „Основният механизъм на действие на участниците и ръководителя на въпросната престъпна група е била да установяват на теритоиярата на Южното Черноморие и на к. к. „Слънчев бряг“ търговски дружества, които са развивали сериозен и успешен бизнес, като чрез заплахи и палежи са ги мотивирали да си плащат такса спокойствие“, обясни Начева.", "date": "2018.08.03", "title": "Издирват общински съветник в Несебър, замесен с престъпната група на Очите"}
{"url": "https://www.faktor.bg/bg/articles/novini/svyat/shvedskata-politsiya-zastrelya-momche-sas-sindrom-na-daun-zaradi-pistolet-igrachka", "text": "В шведската полиция тече разследване, след като нейни служители застреляха в центъра на Стокхолм 20-годишен младеж, страдащ от синдрома на Даун и аутизъм. От полицията обясниха, че стрелбата е станала при \"заплашителна ситуация\" и че момчето не се е подчинило на заповед да остави оръжиет - играчка, което служителите на реда помислили за истинско. Прокурорът Мартин Тиден заяви, че във връзка със стрелбата се води разследване за възможно неправилно поведение. Най-малко двама полицаи са открили огън. Майката на жертвата заяви, че семейството е потресено и че синът й, който имал затруднения с говора, бил \"най-милият\". \"Той се шегуваше с хората и беше невероятно дружелюбен\", заяви тя. Шефът на стокхолмската полиция Улф Йохансон коментира, че случаят е много трагичен, но не коментира разследването. Той обаче каза \"от опит\", че понякога за секунди трябва да се вземат много трудни решения при неясни и доста напрегнати ситуации за секунди. От началото на годината в Швеция са загинали шестима човека при полицейски стрелби.", "date": "2018.08.03", "title": "Шведската полиция застреля момче със Синдром на Даун заради пистолет-играчка"}
{"url": "https://www.faktor.bg/bg/articles/tramp-britanskata-kralitsa-mi-varza-tenekiya-chakah-ya-15-minuti", "text": "Американският президент Доналд Тръмп направи изявление пред свои поддръжници в Пенсилвания, че по време на визитата си във Великобритания му се е наложило да чака кралицата четвърт час, предаде „Политико“. В британските медии бяха разпространени кадри как кралица Елизабет Втора чака американския лидер в продължение на 12 минути и дори си поглежда часовника. Версията на Тръмп обаче е по-различна. Държавният глава посочи, че е подранил за срещата и е чакал „изумителната“ кралица. Той разкритикува „фалшивите и отвратителни“ медии, които са твърдели, че той е бил човекът, когото са трябвали да чакат заради закъснение. Тръмп се похвали, че общуването с кралицата е било фантастично. Американският президент посочи, че има по-добри отношения с европейските лидери, отколкото който и да било друг американски държавен глава. Преди да отлети за Обединеното кралство, той се срещна с европейски лидери, а европейското му турне включваше и разговор с руския президент Владимир Путин.", "date": "2018.08.03", "title": "Тръмп: Британската кралица ми върза тенекия, чаках я 15 минути"}
{"url": "https://www.faktor.bg/bg/articles/novini/balgariya/tir-blokira-dvizhenieto-kray-priseltsi", "text": "Аварирал товарен автомобил на пътя Варна-Бургас, в района на с. Приселци, създава сериозни затруднения за движението в платното посока Варна. Това съобщиха от полицията. На място има полицейски екип, който регулира движението. Не се съобщава за жертви.", "date": "2018.08.03", "title": "ТИР блокира движението край Приселци"}
{"url": "https://www.faktor.bg/bg/articles/novini/svyat/rusiya-e-razpolozhila-voenni-v-rayon-osporvan-mezhdu-izrael-i-siriya", "text": "Русия обяви, че ще разположи своята военна полиция на Голанските възвишения на границата между Сирия и Израел. Според информацията на медията Москва е дислоцирала около 200 свои войници и офицери.  Както съобщава ''Интерфакс'', позовавайки се на изявление на Министерството на отбраната на Русия, руската армия ще разположи осем наблюдателни пункта, \"за да избегне провокации в областта\". Според ТАСС, иранските сили в Сирия са изтеглили тежкото въоръжение на 85 километра от окупираните от Израел Голански възвишения. Еврейската държава от своя страна счита, че това е недостатъчно. Припомняме, че Голанските възвишения преди Шестдневната война между Израел, Сирия и още няколко арабски страни (1967 г.) са били под контрола на Дамаск. След въоръжения конфликт Тел Авив установява контрол върху 2/3 от района. В момента районът де факто е разграничителна линия между двете близкоизточни страни.", "date": "2018.08.03", "title": "Русия е разположила военни в район, оспорван между Израел и Сирия"}
{"url": "https://www.faktor.bg/bg/articles/novini/svyat/varvari-15-mazhe-iznasiliha-12-godishno-momiche-v-istanbul", "text": "12-годишно момиче, което беше обявено за издирване, бе оставено на улицата от предполагаемите й похитители. Събитията са се разиграли в турския мегаполис Истанбул, предаде „Хюриет дейли нюз“. В сряда момичето, чието име не се споменава, е било намерено от патрулиращи полицейски служители в квартал „Пашабахче“, намиращ се в азиатската част на града. Момичето разказало за ужасяващите зверства, които й се случили. По думите й за три дни тя е била изнасилена от петнадесет мъже. Полицията издала заповеди за арест и предприела мащабно издирване. Изнасилвачите живеят в квартал „Бейкоз“. Шестима заподозрени са били арестувани от силите на реда, посочва изданието. Други трима също са били задържани, но по-късно освободени от полицейското управление след разпит. Полицията издирва останали шестима изнасилвачи.", "date": "2018.08.03", "title": "Варвари: 15 мъже изнасилиха 12-годишно момиче в Истанбул"}
{"url": "https://www.faktor.bg/bg/articles/novini/balgariya/levitsata-se-raztrevozhi-i-za-biletcheto-v-sofiya", "text": "„Когато наближи август, Столичният общински съвет взима все важни за софиянци решения и то за много пари. Едно от тях е системата за таксуване и издаване на билети за градския транспорт.” Това каза на пресконференция зам.-председателят на ПГ на „БСП за България” Георги Свиленски. Той припомни, че още през януари 2016 г. Столичният общински съвет гласува инвестиционната програма на Центъра за градска мобилност /ЦГМ/, като е предвидил 7 млн. евро за изграждане на тикет-система. През октомври 2016 г. ЦГМ реши да прави нова тикет – система за 83 млн.лв., като параметрите на двете са едни и същи, но разликата в цената е за 60 млн. лв. Народният представител добави, че реалната стойност на такава система, според експерти е 35 млн.лв., заедно с поддържане за 8 години „Откъде идва разликата до тези 83 млн.лв. и за какво ще се използват? Отговор трябва да даде кметът на София, защото с тези пари могат да се изградят десетки детски градини”, уточни Свиленски. Той обясни, че по план първият вариант е щял да бъде поддържан 2 години, а вторият 8, като за всяка година общината ще плаща по 2 милиона лева. Като се калкулират всички разходи, разликата в цената между двете системи щяла да е поне 30 млн.лв. Той изрази предположение, че фирмите с експерти, които наистина могат да изградят тикет – системата, ще се окажат подизпълнители на спечелила „фирма – касичка”, която ще се отчете финансово някъде. \"Имаме грешка в системата за таксуване на пътници в метрото и пропуск в сигурността и ефективността й - има възможност чрез телефон, с една закупена карта, да пътуват няколко човека. Това е трябвало да бъде тествано. В София се работи на парче както столичните улици и булеварди, които изискват повторно ремонтиране след рязането на лентички\". Това заяви председателят на БСП-София Калоян Паргов. Той подчерта, че директивата GDPR за защита на личните данни задължава над 50 000 субекта, сред които и Столична община, да се подготвят за защита на личните данни. \"Щом има такъв пробив в системата и позволява на повече от един човек да ползва една и съща карта, как тогава Столична община пази личните данни на софиянци и най-вече чрез Центъра за градска мобилност, който събира такива? Очевидно Столична община не е готова\", заяви Паргов. По темата за Тикет системата той обясни, че консорциум от фирми е спечелил обществената поръчка на стойност 73 млн. лв. \"Ако тази система бъде изпълнена така, както и предишната, позволяваща пробиви, очевидно ще имаме нужда и от още няколко милиона, за да правим ремонт върху ремонт\", обясни председателят на столичните социалисти и подчерта, че групата на БСП ще участва в мониторинга на изпълнението на тази система и ще информира дали се спазват изискванията, какви са проблемите и има ли пропуски.", "date": "2018.08.03", "title": "Левицата се разтревожи и за билетчето в София"}
{"url": "https://www.faktor.bg/bg/articles/novini/svyat/arestuvaha-38-chuzhdentsi-v-turtsiya-za-vrazki-s-id", "text": "Силите за сигурност в Турция са арестували 38 чужденци по подозрение, че са членове на терористичната групировка ИДИЛ, съобщава вестник \"Сабах\", цитиран от Нова телевизия. В Истанбул е извършена антитерористична операция след разследване по сигнал, че заподозрените подготвят терористични атаки в страната. У задържаните са открити пропагандни материали и документи за дейността на ИДИЛ на дигитални и хартиени носители. Националността на арестуваните не е посочена.", "date": "2018.08.03", "title": "Арестуваха 38 чужденци в Турция за връзки с ИД"}
{"url": "https://www.faktor.bg/bg/articles/novini/svyat/kakva-e-vrazkata-mezhdu-dobiva-na-diamanti-ruskite-naemnitsi-i-ubitite-zhurnalisti-v-tsar", "text": "Руска компания, добиваща диаманти в Ценатралноофриканската република си е сътрудничила с групировката \"Селека\", заподозряна в убийството на тримата руски журналисти. Компанията се охранява от частната военна компания Sewa Security Services, пише The Insider, като се позовава на местното издание Сorbeau news. По информация на медията, от есента на 2017 година в ЦАР работят две руски компании: добивната Lobaye Invest и охранителната Sewa Security Service.  Lobaye Invest се управлява от руския гражданин Евгений Ходотов и, както изяснява изданието, той фигурира на сайта на Лигата на ветераните от РУБОП (Регионално управление за борба с организираната престъпност) на Санкт-Петербург. Sewa Security Service  е аналог на известната от Украйна и Сирия \"ЧВК Вагнера\", но в Африке. Медиите пишат, че Lobaye Invest, която е регистрирана едновременно със Sewa Security Service е \"прикритие за \"ЧВК Вагнер\" на близкия до Путин олигарх Евгений Пригожин\". На 1 юли Corbeau News публикува снимка на \"руската база в Бриа\" и съобщи, че руснаците в ЦАР най-малко три пъти в седмицата летят между шахтите за добив на диаманти и града, под охраната на въстаниците от мюсюлманската въоръжена групировка \"Селека\". Именно нея властите в ЦАП позодират за убийството на руските журналисти Орхан Джемал, Кирил Радченко и Александър Расторгуев, който снимали филм за руските немници.", "date": "2018.08.03", "title": "Каква е връзката между добива на диаманти, руските наемници и убитите журналисти в ЦАР"}
{"url": "https://www.faktor.bg/bg/articles/novini/svyat/evtanazirat-16-000-praseta-zaradi-afrikanska-chuma-v-latviya", "text": "Производител на свинско месо от Латвия реши да унищожи целия си добитък, заразен с африканска чума по свинете. Кабинетът на балтийската държава заяви, че ще допринесе с 367 000 евро за унищожаването на труповете на 15 570 свине, които ще бъдат убити. Производителят на свинското месо Срувас Унгури, чиято ферма е близо до западния град Салдус, ще получи компенсация от един милион евро, от които 75% ще дойдат от фондовете на ЕС. Африканската чума по свинете не е вредна за хората, а причинява хеморагична треска при домашни свине и дивата свиня, която почти винаги завършва със смърт в рамките на няколко дни. Няма антидот или ваксина и единственият известен метод за предотвратяване разпространението на болестта е масовото избиване на заразения добитък.", "date": "2018.08.03", "title": "Евтаназират 16 000 прасета заради африканска чума в Латвия"}
{"url": "https://www.faktor.bg/bg/articles/novini/balgariya/sinodat-posreshtame-s-blagodarnost-reshenieto-na-konstitutsionniya-sad-za-istanbulskata-konventsiya", "text": "Благодарение на великия Божи промисъл чрез мъдростта и съвестта на мнозинството конституционни съдии, беше взето справедливо и конституционносъобразно решение за отхвърляне на добилата популярност т.нар. Истанбулска конвенция. Това се казва в обръщение на Светия Синод на Българската православна църква - Българска патриаршия, разпространено от отдела \"Връзки с обществеността\" при Синода. Светият Синод на БПЦ-БП изрази своята категорична позиция против нейното приемане като противоречаща на православното учение за сътворението на мъжа и жената като Божий образ и подобие и като биологични същества, както и срещу въвеждането на понятия, несъвместими с българския обществен и правен ред. Синодът със свое решение призова да се отправя усърдна молитва към Пресвета Богородица в храмовете и манастирите в диоцеза на БПЦ-БП против приемането на този международен договор от Народното събрание, се посочва в позицията. Съдът е дело Божие, но до справедливото решение се стигна чрез усилията, вдъхновението, съвестта и мъдростта на много хора - духовници, учени, общественици, журналисти, юристи, представители на държавни институции, на политици, на мнозинството от благочестивия български народ. Всички те, водени от нравствените устои на обществото, стремежа за съхраняване на държавността и защита на бъдещето на България - нашите деца, се обединиха и отстояваха несъгласието си с въвеждането чрез международен договор на понятия и идеология, несъвместими с традиционния християнски морал на българския народ. Изпълниха се думите на Сърцеведеца - Господ Иисус Христос, \"дето са двама или трима събрани в Мое име, там съм Аз посред тях\" (Мат. 18: 20). Когато просим от Бога помощ, следва и да му благодарим, за да не бъдем като онези десет прокажени, които просиха от Него милост и изцерение, но само един от тях се върна и благодари (Лук. 17:12 - 19). Затова и ние посрещаме с благодарност и радост Решението на Конституционния съд на Република България за обявяването като противоречаща на Конституцията така наречената Истанбулска Конвенция и благославяме да се отправи в храмовете и манастирите на БПЦ-БП в пределите на България и извън нея в дните на Богородичния пост, благодарствена молитва към Всемилостивия Бог след прочитането на молебния канон към Св. Богородица за благоденствието на българския народ, се казва още в обръщението, което започва със \"Слава на Бога за всичките му благодеяния към българския народ!\". Да припомним, Конституционният съд (КС) на 27 юли постанови, че международният документ е в разрез с основния закон на Република България.", "date": "2018.08.03", "title": "Синодът : Посрещаме с благодарност решението на Конституционния съд за Истанбулската конвенция"}
{"url": "https://www.faktor.bg/bg/articles/reketirana-ot-razbitata-vchera-grupa-razkri-kakvo-e-prezhivyala-i-ot-kogo-ya-e-strah", "text": "Пострадах от Йордан Въчев и братята Пишиеви - Иван и Владислав. Рекетираха ме на всяко десето число. Плащахме \"такса спокойствие\" - първоначално по 100 лева на погребение, а после по 150 лева.  Това каза пред камерата на БТВ Румяна Черкезова, управител на погребална агенция. Тя разказа за проблемите си с разбитата вчера в Бургас група за рекет, изнудване и побой. \"Реших да се откажа от плащането на тази \"такса\" и тогава започнаха проблемите. Иван Пишиев ходеше с дъщеря ми. Започна да я бие. Тя избяга посред нощ от дома му. Мен също ме биеха. Изпочупиха офиса ми. Запалиха катафалката ни. Иван Пишиев ме принуди да прехвърля джипа си на брат му - Владислав. Тези двамата изпълняваха поръчките на Йордан Въчев\", обяви жената. \"Искам да кажа, че Митьо Очите няма нищо общо с погребалния бизнес. Него го познавам от телевизора. Не знам защо го свързват с тази група. Всеки, който се държи по-буйно в града и го свързват с него, а това не е вярно. Аз не се страхувам от Митьо Очите. Не го познавам този човек и нямам допирни точки. Не се страхувам. Полицията си върши работата\", разкри Черкезова.", "date": "2018.08.03", "title": "Рекетирана от разбитата група на Митьо Очите разкри какво е преживяла и от кого я е страх"}
{"url": "https://www.faktor.bg/bg/articles/obshtestvo/zakon-i-red/danail-kirilov-shte-razviem-balgarskoto-zakonodatelstvo-kakto-povelyava-istanbulskata-konventsiya", "text": "След решението на Конституционния съд да обяви Истанбулската конвенция за противоконституционна ние разделихме проблема с домашното насилие на две части. Тази, която е безспорна и тази, която е спорна. Безспорно е, че обществото ни е против домашното насилие, а има съмнение във връзка с определени понятия, свързани със стереотип на пола. По тази причина в ГЕРБ планираме да развием българското законодателство, както би повелявала  Истанбулската конвенция в частта за ефективна борба с домашното насилие, макар да не сме я ратифицирали.     Това заяви депутатът от ГЕРБ и председател на правната комисия Данаил Кирилов, цитиран от Нова телевизия.   Направихме 4 много  много сериозни анализа, имаме план за действие по отношение на промяна законодателството, за разработването на цялостен пакет от законадателни промени, насочени срещу насилието над жени и деца и домашното насилие. Напомням ви,че през последните години ГЕРБ направи три фундаментални промени в българското законодателство,които бяха отчетени в ЕК като сериозна стъпка за защита на половото равенство, заяви   депутатът. Задачата е възложена от политическото ръководство на партията на нейната парламентарна група в четвъртък. \"При това положение ние заявяваме, че не спираме работата по прилагане на безспорните принципи и изисквания в Истанбулската конвенция. Ние ще приложим изискуемия цялостен механизъм, който се изисква по смисъла на конвенцията. Навсякъде и последователно ще въведем и установим равноправието на половете в наказателните състави\", отбеляза по-рано народният представител.", "date": "2018.08.03", "title": "Данаил Кирилов: Ще развием българското законодателство, както повелява  Истанбулската конвенция"}
{"url": "https://www.faktor.bg/bg/articles/mityo-ochite-se-krie-v-germaniya", "text": "Продължава издирването на Димитър Желязков, известен като Митьо Очите. В четвъртък той беше обявен за международно издирване, след мащабна акция срещу група за рекет, палежи, побои и разпространение на наркотици. 19 души бяха арестувани, а Митьо Очите е сочен за тартор на групата. По неофициална информация, преди дни той е напуснал страната и е заминал за Германия. Според прокуратурата, групата е работила от началото на 2016-а година. При обиските на задържаните са иззети оръжие и пари. Част от арестуваните ще бъдат обвинени за палежи на коли и казина.", "date": "2018.08.03", "title": "Митьо Очите се крие в Германия?"}
{"url": "https://www.faktor.bg/bg/articles/angel-dzhambazki-ochakvam-do-den-dva-mvr-da-respektira-i-profilaktira-tsiganskite-mahali", "text": "Позиция на българския представител в Европейския парламент и заместник-председател на ВМРО Ангел Джамбазки изрази позицията си във връзка с поредния случай от последните дни на циганско нападение над униформени служители на МВР. Полицаи бяха нападнати, като един от тях пострада, след като се отзовали на сигнал в хасковския квартал „Република“, известен с това, че е населяван предимно от цигани. Общо 10 души проявили агресия срещу двамата служители на реда, като ги нападнали, включително с брадви, което наложило и употреба на оръжие от страна на полицаите. Ето какво написа по този повод  Ангел Джамбазки на официалната си страница във „Фейсбук“: Днес аз съм Димитър Кючуков. Защото отново група цигани – катунари снощи нападнаха полицая Димитър. Вчера беше Димитър, утре ще е Иван, а вдругиден ваш познат, син или роднина. Поредното нагло нападение, извършено от цигани, над униформен служител, който изпълнява служебния си дълг да се грижи за сигурността на обществото ни. Същото това общество, което в отговор и за благодарност го пребива и се гаври с пагона му. Същото това общество, което крещи насреща му, плюе в лицето му и му вади брадви, лопати, секири. За благодарност. Не, това не е нашето общество. Това са циганите, които са туморът в нашето общество. Нагли, арогантни, безнаказани. Общо взето вече ми писна от подобни случаи. Тази безнаказаност и липса на каквато и да било отговорност от страна на циганите трябва да приключи. Трябва веднъж завинаги да спрем да си затваряме очите за подобни случаи и да спрем да делим обществото ни на две – едни, за които важат всички закони, правила и задължения, и други, за които важат само тези правила, които ги облагодетелстват и им дават права. Крайно време е да се вземат мерки, да се изреже туморът, да заиграе сопата. Защото утре вече ще е късно. Твърдо заставам зад действията на полицията и подкрепям взетото от тях решение да използват огнестрелното си оръжие, защото ако не бяха го използвали, днес щяхме да имаме още едно полицейско семейство в траур. И преди да ми кажете, че имаме министър в МВР и трябва да спра да пиша тук ще ви отговоря така. В Министерството на вътрешните работи има недостиг на полицаи, недостигът е предимно в селища, където циганското население е над 30% и това нежелание за работа не се дължи на ниските заплати, защото те не са такива, особено за по-малките градове. Този недостиг се дължи на това, че тази професия, удобно или не, бе превърната в лоша дума. Да бъдеш полицай бе превърнато в нещо лошо. Да, това се дължи на гнилите ябълки в системата, но и на всички нас и вас, които през годините винаги плюехме по тези, които крещящо не си вършиха работата, но не подкрепяхме тези, които правеха всичко възможно да пазят реда в града си. Крайно време е държавата да се стовари с всичката си сила върху циганската престъпност, да покажем на тези граждани, че не са повече от останалите и че освен привилегиите, които ползват от държавата, имат и задължения. Едно такова задължение е да спазват законите, установения ред и да зачитат органите на реда. Очаквам до ден-два МВР да респектира и профилактира махалата. Тарторите да се извикат. Всички с подобни прояви да преминат през „дружески беседи“. Защото иначе ще им намерим подходящо място – широко 2 на 1, с тоалетна и единственият им допир до външния свят ще е както се пееше в една песен, когато са „въоръжени с малки чукчета да чукат чакълчета и с кирки и лостове да поправят мостове“.", "date": "2018.08.03", "title": "Ангел Джамбазки: Очаквам до ден-два МВР да респектира и профилактира циганските махали"}
{"url": "https://www.faktor.bg/bg/articles/tsiganite-biyachi-ot-haskovo-veche-sa-na-svoboda-zhalvat-se-ot-nasilie-i-naemat-po-dvama-advokati", "text": "Петимата роми, които бяха арестувани при екшъна край хасковския квартал „Република“, при който пострада полицай, са освободени. Те са пуснати след изтичане на 24-часовата полицейска мярка за задържане, съобщиха от областната дирекция на МВР.    От Районна прокуратура в Хасково не е направено искане за налагане на най-тежката мярка за неотклонение „задържане под стража“, заяви говорителят на държавното обвинение Христина Жисова, която е и наблюдаващ прокурор. Тя допълни, че разследването по случая продължава и предстои да се изясни какви обвинения ще бъдат повдигнати.    Петимата роми бяха задържани миналата вечер, когато 20-годишна жена подала сигнал в полицията, че мъжът й и баща му я изгонили от катуна в покрайнините на „Република“ и отнели 2-годишното й дете. Принуждавали я да проституира.   Първоначално на място е изпратен патрул от двама полицаи. Униформените предупредили ромите да прекратят спора и ги привикали в Районното за изясняване на случая. Вместо това отказали да се подчинят и налетели на полицаите като от гората изскочили още група роми, както и четирима с лек автомобил „Опел Вектра“.   В опит да потушат скандала пострадал единият от униформените, който е с лека телесна повреда. Към мястото на екшъна са били изпратени още полицаи, при което петимата мъже са оковани с белезници. Единият от агресорите – 25-годишен мъж от димитровградското село Злато поле успял да избяга. За издирването му беше предприета полицейска акция, която продължава и днес.  Според запознати, още в нощта на екшъна някои от арестуваните роми подали сигнал на спешния телефон 112, че срещу тях се стреля и се използва физическа сила. Твърди се, че вчера е подадена такава жалба и в прокуратурата. От държавното обвинение обаче отрекоха да има такъв сигнал до днес сутринта.   Арестуваните вече са ангажирали адвокати, като някои от тях дори и по двама, съобщава haskovo.net.", "date": "2018.08.03", "title": "Циганите-биячи от Хасково вече са на свобода, жалват се от насилие и наемат адвокати на юруш"}
{"url": "https://www.faktor.bg/bg/articles/novini/svyat/rublata-poevtinyava-zaradi-ochakvanite-novi-antiruski-sanktsii-na-sasht", "text": "Американският долар и европо поскъпнаха на \"Московската борса\", булата губи от стойността си заради заплахата от нови санкции срещу Русия от САЩ и падащата цена на нефта. В първите минути на търговията тази сутрин рублата струваше 63,32-63,49 за долар, съобщава \"Интерфакс\". Евро поскъпна с 9 копейки и се продава за 73,5 рубли. Според експерти, рублата поевтинява на фона на негативната динамика на пазара на нефт и заплаха от въвеждане на нови антируски санкции от страна на САЩ. Очакваните ограничителни мерки са в областта на енергетиката, финансите и руския държавен дълг.", "date": "2018.08.03", "title": "Рублата поевтинява заради очакваните нови антируски санкции на САЩ"}
{"url": "https://www.faktor.bg/bg/articles/novini/svyat/shofyorat-na-ruskite-zhurnalisti-ubiti-v-tsar-razbiraha-ezika-na-napadatelite-si", "text": "Руските журналисти Орхан Джемал, Александър Расторгуев и Кирил Радченко, които бяха убити в Централноафриканската републики, изглежда са разбирали езика на нападателите, съобщава местното издание CNC, като се позовава на показанията на шофьора на групата, който успял да избяга и да се спаси. Шофьорът твърди, че убийците не са говорили на който и да било от езиците на местното население в ЦАР, нито на френски, но руснаците ги разбирали.  По думите му, лицата на нападателите били закрити \"като на командосите\" както и, че напдението е било целенасочено и планирано.  Припомняме, че на 31 юли тази година в ЦАР бяха открити телата на тримата руски журналисти. В ЦАР тримата в сътрудничество с Центъра за управление на разследванията (неправителствена организация) на Михаил Ходорковски са снимали документален филм за дейността на руската частна компания \"Вагнер\".", "date": "2018.08.03", "title": "Шофьорът на руските журналисти, убити в ЦАР: Разбираха езика на нападателите си"}
{"url": "https://www.faktor.bg/bg/articles/novini/balgariya/balgarski-lekari-letyaha-do-moldova-za-da-spasyat-dete", "text": "Мобилен екип, включващ д-р Иван Желяпов и д-р Веселин Велчев – реаниматори-анестиолози от УМБАЛ „Св.Анна“ в София, прелетя над няколко държави за да осъществи успешна животоподдържаща мисия с тежко пострадал пациент. Това съобщиха от болничното заведение. 14-годишно момче от молдовски произход е пострадало много тежко при падане в басейн в хотел близо до Варна. Вследствие на падането детето е с счупени 2 и 3 шиен прешлен, мозъчен оток, тежко възпаление на белите дробове, счупени ребра, пише \"Труд\". Родителите са пожелали момчето да бъде транспортирано спешно до Републиканска детска неврохиругическа клиника „Майка и дете“ в Кишинев. Те избират екип, който да поддържа живота му по време на целия полет, именно от КАИЛ на УМБАЛ „Св. Анна“. Екипът е много опитен и е участвал в над 30 подобни мисии в Азия, Африка и Европа. Мисията на двамата лекари завършва с успех в Кишинев, където детето е поето от молдовски лекари.", "date": "2018.08.03", "title": "Български лекари летяха до Молдова, за да спасят дете"}
{"url": "https://www.faktor.bg/bg/articles/novini/svyat/otnovo-otmeneni-poleti-na-rayanear-zaradi-stachka-na-pilotite", "text": "Поредна стачка на пилотите на Райънеър.  Нискотарифният авиопревозвач съобщи, че до момента няма отменени полети от и до България. От компанията призовават клиентите си да проверят дали полетът им ще бъде осъществен, преди да тръгнат за летището", "date": "2018.08.03", "title": "Отново отменени полети на \"Райънеър\" заради стачка на пилотите"}
{"url": "https://www.faktor.bg/bg/articles/novini/svyat/goreshtata-valna-v-evropa-vze-parva-zhertva", "text": "Горещините в Испания взеха своята първа жертва - строителен работник почина по време на полагане на асфалт в провинцията Мурсия. Днес и утре в Югозападна Испания, както и Южна и Югоизточна Португалия, се очаква живакът да стигне до 47 градуса. Червен код за опасни жеги е в сила и в Централна и Северна Италия, включително за туристическите дестинации Рим, Флоренция и Венеция. В Словения отчетоха температурни рекорди за страната.", "date": "2018.08.03", "title": "Горещата вълна в Европа взе първа жертва"}
{"url": "https://www.faktor.bg/bg/articles/novini/svyat/us-senator-nishto-nyama-da-spre-opitite-na-putin-da-predizvika-razdelenie-mezhdu-evropa-i-balkanite", "text": "Сенаторите Крис Мърфи, демократ от Кънектикът и Рон Джонсън, републиканец от Уисконсин, представиха в Сената обща резолюция, с която се приветства и подкрепя Договора за името между Македония и Гърция и се изразява тревога и безпокойство от руската намеса и опити за подкопаване от нейна страна, съобщи АФП, цитирана от Нова телевизия. В резолюция 602, която пред Комисията по външни работи на Сената представиха двамата сенатори се казва, че премиерите Зоран Заев и Алексис Ципрас са успели съвместно да постигнат историческо споразумение за решаване на проблем, продължил десетилетия. \"Ако бъде ратифициран Договорът, той ще отвори пътя на \"Република Северна Македония\" да се присъедини към НАТО и ЕС, ще премахне уязвимостта на Западните Балкани и ще намали възможностите за руска намеса. Русия се опитва да подкрепи опозицията в подкопаването на договора, на което Гърция отговори с експулсиране на четирима руски дипломати\", се казва в резолюцията. Сенатор Мърфи заяви пред комисията, че споразумението, постигнато между правителствата в Скопие и Атина, трябва да бъде приветствано и оценено като голям дипломатически успех. \"Нищо няма да спре Путин да предизвика разделение между страните в Европа и Балканите. Този Договор помага за укрепването на НАТО и ЕС и сега трябва да работим заедно, за да покажем на Русия, че нейната незаконна намеса във вътрешните работи на други страни няма да успее\", каза Мърфи. Сенатор Джонсън оцени споразумението между Македония и Гърция като изключително положително не само за двете страни, но и за целия регион. Резолюцията относно споразумението между Македония и Гърция се подкрепя и от сенаторите Крис Кунс, Марко Рубио, Едуард Марки, Джон Барасо, Жан Шахин и Джим Риш. Документът, подкрепен от републиканците и демократите на Сената, призова Македония да продължи да прилага реформите, важни за членството в НАТО и ЕС, особено по отношение на върховенството на закона, борбата с корупцията и защитата на свободата на изразяване. В същото време с него се изисква Държавния департамент на САЩ, Търговския отдел и други аналогични агенции да подкрепят американските компании, които са заинтересовани от инвестиции в Македония и Югоизточна Европа.", "date": "2018.08.03", "title": "US-сенатор: Нищо няма да спре опитите на Путин да предизвика разделение между Европа и Балканите"}
{"url": "https://www.faktor.bg/bg/articles/1-8-miliona-balgari-sa-se-sblaskali-s-falshiva-novina-v-poslednata-sedmitsa-na-yuli", "text": "Над 1.8 милиона са пълнолетните българи, за които може да се смята, че са срещали новина, която смятат за фалшива или невярна, само в последната седмица на юли. 34 на сто от българите твърдят, че в последната седмица на юли са срещали фалшиви новини или новини, чието съдържание смятат за невярно. Това се равнява на 1 милион и 800 хиляди пълнолетни българи.  Институциите не са успели да убедят населението в правотата си по казуса „Странджа“.  Изводите са от новия сондаж на агенцията, която нарича себе си  „Галъп интернешънъл“, проведен сред 800 души по телефона между 30 юли и 1 август. Той е част от независимата изследователска програма на агенцията и осигурява максимална представителност на данните чрез ползване на панелна методика. Абсолютното максимално отклонение е ± 3.5 при 50% дялове. 1% от извадката е равен на 55 хиляди души.  Може би това е и част от обяснението за общото недоверие към сведенията за чума по животните в Странджа: 37% вярват, че чума е имало, но 48% не вярват. Останалите се колебаят. Данните разкриват сериозен по размери проблем с доверието към всяка публична информация у нас. На този фон, както може да се очаква, мнозинство от 68% смятат, че властите не си вършат работата добре в казуса със Странджа, а 26% смятат, че я вършат добре. Останалите се колебаят. Стои въпросът дали вече е възможно институциите да убеждават гражданите в необходимостта от непопулярни мерки, дори и тези мерки да са верни и нужни.", "date": "2018.08.03", "title": "1.8 милиона българи са се сблъскали с фалшива новина в последната седмица на юли"}
{"url": "https://www.faktor.bg/bg/articles/borisov-pri-otkrivaneto-na-gazoprovoda-predi-vreme-prezidentat-putin-kaza-che-balgariya-shte-zagubi-vsichko-no-ne-pozna", "text": "Този проект е геостратегически. Искам да благодаря на турския министър. Работим много добре. Този проект е геостратегически. Искам да благодаря на турския министър. Работим много добре. Това каза премиерът Бойко Борисов при откриването на модернизирания транзитен газопровод за Турция край село Лозенец, Ямболско. \"Преди няколко години, ако помните, президентът Владимир Путин посети Турция и тогава казаха, че България ще загуби всичко. Ние обаче останахме много добри приятели с Турция. С тиха, добросъседска и правилна дипломация. Не случайно президентът Реджеп Ердоган ми каза, че през България ще минава всичко. Замисли се и добави - без мигрантите. После седнах с президента Путин и чертахме. През цялото време не спряхме и да строим. Вече можем да получаваме газ от Азербайджан, Русия, Турция\", обяви Борисов. \"Това са 150 километра тръби. В последните години слушах много български политици да говорят много за конектори, газови връзки, газови коридори, а резултат нула. Днес като врътнем кранчето и 16 млрд. кубика газ потичат в двете посоки. Оставили сме си едни 11 километра, но сме се подготвили да заустим цялата система, когато стане Турски поток. Няма да ги почваме, докато не подпишем официално. Пак ще повторя, че чух много приказки, но резултати никакви. Целият този прокет трябва да върви ръка за ръка с конектора с Гърция. Искам да благодаря на всички. На работниците, които се трудиха много. На турския министър. На абсолютно всички. Там където минават газопроводи и има атомни централи, никой не ги бомбардира. Там има мир\", добави премиерът.  \"Правим всичко по европейските правила. Използваме най-добрата техника. Тези американски компресори са най-добрите. Не спираме да разговаряме с турските и руските колеги, а същевременно и не спираме да строим. Не случайно, когато разговарях последно с президента Ердоган, той ми каза: Ние така-така, леко-леко, а вие вече сте готови. Виждате какво правим и с \"Белене\". На икономиката ще ни трябва още електроенергия. Трябва да сме готови за спирането на блоковете на \"Козлодуй\" след време. С Турция сме и конкуренти на енергийния пазар, това е нормално. Но сме и много здраво свързани енергийни партньори\", разкри пред журналисти Борисов след официалната церемония по откриването. \"Ще ги хванат. Всички ще ги хванат. Има си ръководство на МВР. Разбирам, че акцията ви е по-интересна, но вие си нямате на представа колко усилия струва това, което направихме и открихме днес\", отговори Борисов на журналистически въпрос относно акцията срещу бандата на Митьо Очите. \"Аз няма да тръгна да галя козички. Мъчно ми е и на мен, но това са правилата. Никой не може да се заиграва със страха на хората\", каза министър-председателят по повод чумата по животните в Ямболско.", "date": "2018.08.03", "title": "Борисов: Преди време президентът Путин каза, че България ще загуби всичко, но не позна"}
{"url": "https://www.faktor.bg/bg/articles/tri-mnogotselevi-f-16-barak-sa-izprateni-ot-vvs-na-izrael-v-harvatiya", "text": "Три многоцелеви бойни самолети F-16 Barak бяха изпратени от ВВС на Израел в Хърватия, предава Al Jazeera в балканската си редакция, като уточнява, че машините са кацнали във военновъздушната база Плесо. Изтребителите са били ескортирани до базата от МиГ-21 на хърваските ВВС. Уточнява се, че израелските самолети ще останат в нея „много дни“.  През април Хърватия потвърди, че ще закупи от Израел 12 бойни самолета за нуждите на военната авиация. Загреб ще похарчи за сделката близо 400 млн. евро.", "date": "2018.08.03", "title": "Три многоцелеви F-16 Barak са изпратени от ВВС на Израел в Хърватия"}
{"url": "https://www.faktor.bg/bg/articles/novini/svyat/ivanka-tramp-zamazva-mediite-ne-sa-vragove-na-naroda", "text": "Иванка Тръмп не е съгласна, че медиите са врагове на народа, както често заявява баща й президентът Доналд Тръмп, предадоха световните агенции. На събитие, организирано от медийния сайт Аксиос, Иванка, която е съветничката в Белия дом каза, че е била предмет на медийно отразяване, за което знае, че не е съвсем вярно, но добави, че не смята, че медиите са врагове на народа. Президентът Тръмп определя повечето новинарски медии, че са врагове на народа и редовно обвинява журналистите, че разпространяват фалшиви новини. Малко след като Иванка изрази това мнение, Тръмп публикува нов туит по темата. \"Те попитаха дъщеря ми Иванка дали медиите са врагове на народа. Тя отговори правилно \"не\". Медиите, разпространяващи фалшиви новини, които съставляват голяма част от пресата, са врагът на народа\", написа Тръмп. Иванка Тръмп също така заяви, че е съгласна с мнението, че с разделянето на деца от родителите им на границата администрацията е \"стигнала дъното\". Да гледа как над 2500 деца на мигранти са отделени от родителите им, влезли незаконно в САЩ , е бил \"един от най-лошите моменти\" за Иванка Тръмп, откакто тя е дошла в Белия дом. Това сподели лично тя. \"Имам много силно мнение по този въпрос и съм много категорично против разделянето на семейства\", подчерта Иванка, която е и майка на три деца. След това тя призна, че имиграцията е комплексен въпрос и припомни: \"Аз съм дъщеря на имигрантка\", визирайки майка си Ивана, която е израснала в Чехословакия. \"Но ние живеем в една правова държава и трябва следователно да бъдем много внимателни, за да не насърчаваме поведения, които излагат на опасност нашите деца\", допълни тя. Относно изказването на Иванка за миграцията и мигрантите говорителката на Белия дом Сара Сандърс каза: \"Самият президент заяви, че не харесва идеята за разделени семейства\". После обаче тя подчерта: \"Ние не харесваме идеята да оставим хора да влизат в нашата страна, ако не знаем кои са те, къде отиват и защо идват\". .", "date": "2018.08.03", "title": "Иванка Тръмп замазва: Медиите не са врагове на народа"}
{"url": "https://www.faktor.bg/bg/articles/bsp-mozhela-da-si-pozvoli-himicheskite-toaletni-i-kontserta-na-bregovich-na-buzludzha", "text": "БСП отрече слуха, че бизнесменът Кирил Домусчиев е платил събора на Бузлуджа. Партията била достатъчно платежоспособна, за да си организира съборите вече 28 години.   \"БСП прави такива национални събори от 28 години насам и нямам информация Домусчиев да е плащал някое от тях\", заяви депутатът и зам.-председател на ПГ на левицата Георги Свиленски, предаде Канал 3. \"Дали окосяването на тревата или химическите тоалетни и концерта на Брегович, БСП е парламентарна партия, получава субсидия и може да си го позволи\", допълни той. Той е категоричен, че БСП има публично финансиране, а самият Свиленски дори не познавал Домусчиев.   Георги Свиленски отрече също така да се готви за кмет на София.", "date": "2018.08.03", "title": "БСП се тупа в гърдите: Можем да си позволим химически тоалетни и концерт на Брегович"}
{"url": "https://www.faktor.bg/bg/articles/novini/svyat/bivshiyat-strateg-na-tramp-studenata-voyna-ne-e-priklyuchila", "text": "Стив Банън, бивш стратег на американския президент Доналд Тръмп, твърди, че в новото геополитическо обкръжение Балканите може да заемат много по-важна роля на международната сцена. Съответното изявление Банън направи в интервю за Радио-телевизија Република Српска (РТРС), отбелязва скопското електронно издание „Независен“, цитирано от \"Фокус\". В ситуация, в която Китай, Иран и Турция формират своеобразен съюз, значението на Балканския полуостров ще се увеличи, категоричен бе Банън, за когото твърдят, че основният „виновник“ за победата на Тръмп на президентските избори в САЩ. Съгласно думите му, Студената война не е приключила, но посочи като позитивна тенденция срещата в Хелзинки между лидерите на Кремъл и Белия дом, а също и отправената впоследствие покана към Владимир Путин да посети Вашингтон. Банън разкритикува Джордж Сорос, когото описа като „баща на цялото зло“ и като човек, който с американски пари се опитва да промени облика на Европа. „Създава неправителствени организации, свързани с левичарски медии, с цел създаване на опозиция на популистките и националистическите партии в Европа. Мисля, че Сорос разпространява много негативно влияние в света“, категоричен бе Банън. Съгласно думите му, Сорос има вина за отворените граници и мигрантската криза в Европа.", "date": "2018.08.03", "title": "Бившият стратег на Тръмп: Студената война не е приключила"}
{"url": "https://www.faktor.bg/bg/articles/donald-tramp-mladshi-tova-euzhasno-platformata-na-natsistite-ot-30-te-i-tazi-na-demokratite-sa-uzhasno-podobni", "text": "Най-големият син на президента на САЩ Доналд Тръмп сравни политическата платформа на Демократическата партия с тази на Националсоциалистическата работническа партия на Германия през 30-те години на ХХ век, предава Politico, цитирано от Агенция \"Фокус\".  „Гледаш платформата на нацистите в началото на 30-те години и я сравняваш с днешната платформа на демократите и си казваш: „Човече, това е ужасно подобно“. Направо е плашещо“, заяви Доналд Тръмп-младши.  Синът на президента направи езявлението си по време на представянето на филм, посветен на връзките между демократическата партия и нацистите. Автор на лентата е известният консервативен коментатор Динеш Д’Соуза.  „Слушам постоянно как демократите говорят за фашизъм, нацизъм и т.н. в десницата, но след като се погледне истинската история, виждаш, че и тяхната платформа, и тази на нацистите са обратни на дясното“, допълни синът на президента.  Той допълни, че е необходимо да бъде изучавана истинската история, но в днешната класна стая и академични среди всичко е „по погрешен начин повлияно от левицата“.", "date": "2018.08.03", "title": "Доналд Тръмп-младши: Това е ужасно! Платформата на нацистите от 30-те и тази на Демократите са ужасно подобни"}
{"url": "https://www.faktor.bg/bg/articles/novini/svyat/frantsiya-ubiva-flirta-na-ulitsata-sas-zakon-750-evro-za-replika", "text": "Френският парламент одобри законопроект за въвеждане на глоби за непристойно поведение към жени, съобщи в ефира на радио \"Европа 1“ държавният секретар по въпроса за равенството между половете Марлен Шапа. По думите ѝ, за тормоз на обществено място, включително за устни забележки, глобата ще бъде в размер от 90 до 750 евро. “Преди подобни действия на обществени места оставаха безнаказани. От този момент всичко се променя“, заяви Шапа. Тя добави, че новите по-строги мерки са в отговор на инцидент от миналата седмица. Тогава в Париж млада французойка беше ударена, след като направи забележка на минувач, че ѝ е подсвирнал. Противниците на закона са на мнение, че той ще сложи край на традиционния за французите флирт и настойчиво ухажване. Според Шапа обаче по-важното е да се \"въведат ясни социални забрани“ и \"да се прекрати ескалацията на конфликта още в неговия зародиш“.", "date": "2018.08.03", "title": "Франция убива флирта на улицата със закон - 750 евро за реплика"}
{"url": "https://www.faktor.bg/bg/articles/bosiya-sastoyanieto-mi-se-vloshava", "text": "Състоянието ми се влошава. Това призна в интервю за предаването \"Преди всички\" на програма \"Хоризонт\" на БНР Николай Колев-Босия, който в средата на юни обяви гладна стачка против фалшивите шофьорски книжки, за оставката на транспортния министър и за разпускането на парламента: \"В момента съм 63 килограма. Отслабнал съм с 20 килограма. Аз съм тръгнал да създавам един процес, ценности, въз основа на които да се създаде едно общество. Един такъв процес не може да започне от нищото. Той започва от саможертвата. Поставил съм две условия. Когато ги изпълнят, тогава ще спра гладната стачка, но аз не се самоубивам. Искам да поставя началото на един дълготраен процес, който да създаде такова общество, в което който и да е на власт, обществото да може да го удари през ръцете и да каже: \"Това, което си написал, започвай незабавно да го изпълняваш“. Лидерството е идиотизъм, ние не сме стадо, че да се нуждаем от овен\" – каза Николай Колев-Босия. Служители на \"Български пощи“ също започнаха гладна стачка, защото са недоволни от заплатите си и от условията, в които работят. Златка Младенова е първата, която започва да гладува. Тя обясни: \"Нямаме столове, осветлението е лошо. Няма елементарни неща като сапун в тоалетните. Няма топла вода лятото. Много е горещо в помещенията, в които работим\". \"Политическият процес не е еднократно действие, което да може да се реши с някаква саможертва. То е непрекъснато гражданско усилие\", коментира за \"Хоризонт\" проф. Ивайло Дичев:  \"Тази работа не се решава с един голям драматичен жест на саможертва. Просто няма как да стане. Гладните стачки в миналото са свързани с много по-генерални проблеми като независимост на държавата, правото да гласуваш, свобода на политически затворници\".", "date": "2018.08.03", "title": "Босия: Състоянието ми се влошава"}
{"url": "https://www.faktor.bg/bg/articles/politolog-greshka-e-viziya-za-balgariya-da-se-izpolzva-za-predizborni-tseli", "text": "Обсъждането на „Визия за България“ не трябва да става в предизборна обстановка, макар че расте вероятността за предсрочни избори. Това каза политологът проф. Александър Маринов в интервю за Агенция „Фокус“ за проекта на БСП „Визия за България“. Според него това няма да е благоприятно за пълноценното обсъждане и усъвършенстване на документа. „Това би било грешка според мен този документ да се използва за предизборни цели като такъв тип заявка. Това е просто друго предназначение“, каза проф. Маринов и поясни, че това не е документ, който се обсъжда и с който се печелят избори.  „Той дава основата, както би дало основата на една управленска програма, по същия начин би дало основата на една предизборна платформа, защото с нея вие се явявате на едни избори, с която искате да управлявате, ако спечелите в продължение на 4 години, не 40“, каза проф. Маринов.  Проф. Александър Маринов посочи, че „Визия за България“ показва убедително, че със сегашното състояние на обществото и управлението на държавата ни няма път за добро бъдеще. „Всички възможни бъдеща са лоши. Това ясно личи от демографската криза. Ние можем да имаме очакването и аз се надявам, че то ще бъде реализирано, че тази визия ще бъде развита по посока на аксиоматичните изисквания към един стратегически документ. Например, че ще има формулиране на голяма цел, която представлява съвкупност от най-важните измерения на обществото да кажем след 30-40 години. Така както си ги представят авторите на документа. Това може да бъде свързано със състоянието на човешкия капитал, със социално-икономическото измерение на живота, качеството на живота, с определени отношения и баланси в обществото. Да кажем преодоляването или значителното съкращаване на неравенствата, преодоляването на изключването. Това са все най-различни варианти, които трябва да бъдат обмислени, така че да има една голяма цел“, каза проф. Маринов.", "date": "2018.08.03", "title": "Политолог: Грешка е „Визия за България“ да се използва за предизборни цели"}
{"url": "https://www.faktor.bg/bg/articles/novini/balgariya/pompeyo-i-chavushoglu-se-razbraha-da-tarsyat-reshenie-na-spornite-vaprosi", "text": "Турският външен министър Мевлют Чавушоглу и американският държавен секретар Майк Помпейо се споразумяха в Сингапур да продължат да се опитват да решат спорните въпроси между двете страни, съобщи Държавният департамент, цитиран от Ройтерс. Съединените щати въведоха санкции срещу министрите на правосъдието и на вътрешните работи на Турция Абдулхамит Гюл и Сюлейман Сойлу заради казуса с американския пастор Андрю Брънсън, обвинен от турските власти, че подкрепя тероризма. Турция заяви, че санкциите са неприемливи. Помпейо и Чавушоглу разговаряха в Сингапур в рамките на срещата на Асоциацията на страните от Югоизточна Азия. Те обсъдиха широк кръг въпроси и разговорът бе конструктивен, каза говорителката на Държавния департамент Хедър Науърт. Разговорът продължил около 40 минути.", "date": "2018.08.03", "title": "Помпейо и Чавушоглу се разбраха да търсят решение на спорните въпроси"}
{"url": "https://www.faktor.bg/bg/articles/kakvo-stava-v-belgrad", "text": "\"Класическа засада\" - така нарича белградската преса убийството на известния адвокат Драгослав Огнянович (57). Но аудиторията вече знае какво означава това на мафиотски жаргон - само за тази година това е 19-ата жертва на ожесточената война на престъпните групи в Сърбия. Адвокатът бе застрелян пред жилището си в събота, а 26-годишният му син беше прострелян в ръката. До този момент няма арестувани за престъплението!   Огнянович бе известен, не само сред адвокатските среди. В началото на 2000 г. той беше част от юридическия екип, защитавал бившия сръбски президент Слободан Милошевич пред Международния трибунал за Югославия в Хага.   И не само... през последните години някои от най-видните лица от сръбския подземен свят присъстваха в клиентския му списък. Вероятно и заради това убийството предизвика едноседмична стачка на адвокатската колегия в цялата страна.   \"Кой ще посмее сега да защитава лица, свързани с мафиотски групи или убийства?\", възмущава се пред Дойче Веле известният адвокат Божо Прелевич, бивш заместник-министър на вътрешните работи на Сърбия и добавя: \"Убийствата са ясно послание към правосъдието и адвокатите\".     Според свидетели, последното убийство също принадлежи към поредицата кървави саморазправи между две воюващи наркогрупи. Убитият адвокат Огнянович наскоро защитава пред съда Лука Бойович, един от най-известните сръбски мафиотски босове.   Въпреки че в момента Бойович се намира в испански затвор, се предполага, че той продължава да управлява бизнеса си на Балканите. В последните години няколко души, които се опитаха да извършат покушение над него, бяха убити в Белград, включително и собствения му брат.   Други участници в кървавата нарковойна са два клана, произлизащи от Шкаляри и Котор - две съседни селища в залива Котор в Черна гора. Техните сблъсъци се осъществяват най-вече по улиците на Белград, град, който все още се счита за крепост на организираната престъпност.   Мнозина подозират, че те са замесени и в политиката, полицията и съдебната власт. От 124 убийства, свързани с мафията и регистрирани след 2012 г. от сръбската мрежа за разследвания и корупция (KRIK), само 9 са разкрити до този момент. В други 87 случая няма дори заподозрени.   \"Не забравяйте, че една от страните в тази мафиотска война има откритата подкрепа на държавата\", публикува в Туитър главният редактор на KRIK Стеван Дойчинович.   Президентът Александър Вучич управлява с желязна хватка Сърбия вече цели шест години. Най-големите медии се контролират до дупка, а опозиция почти не съществува. Именно затова свободата на печата и липсата на независима съдебна система са проблеми, многократно посочвани в докладите на Европейския съюз за напредъка на Балканите.   Към тази тревожна картина се прибавя и още един аспект. Любопитна фотография запечата 20-годишния Данило Вучич, син на президента, забавляващ се на трибуните по време на Световното първенство в Русия. Необикновеното в случая е, че на снимката той е заобиколен от небезизвестни лица от престъпния свят, облечен в същата тениска с \"патриотичен\" надпис като техните.   Именно поради това никой не повярва на твърденията на президента, че синът му се оказал случайно сред тези хора. Особено след като същото обкръжение от трибуните послужи за охрана на Вучич по време на официалното му встъпване в длъжност като президент през май месец миналата година. Тогава няколко демонстранти и журналисти бяха пребити...     Престъпните лица от близкия кръг на Вучич до октомври 2016 бяха ръководени от Александър Станкович, който поддържаше тесни връзки с клана от Кавач. Същата година Станкович бе застрелян в Белград, отново в \"класическа засада\".   Преди това Станкович се ползваше с привилегията да остане на свобода в продължение на години, въпреки че му беше наложена присъда от почти шест години затвор за продажба на наркотици и опит за убийство. За да избегне влизането в затвора, той представи пред съда 12 различни медицински доклада, които да удостоверят, че здравословното му състояние не позволява пребиваване зад решетките.   Междувременно Станкович бе многократно забелязан в трибуните по време на футболните срещи на Партизан Белград. Всичко това би било възможно единствено чрез стабилни политически връзки на най-високо ниво.   \"Сърбия затъва в наркотици и можете да видите, че същите престъпници гравитират непрекъснато около управляващата партия\", казва адвокат Прелевич. Мощната Сръбска партия на прогреса също е обвинена в раздаване на обществени поръчки и работни места на своите верни застъпници. \"Този възел от престъпност, пари и политика унищожава страната и правната система\".   Но дори и най-суровите критици на президента не се осмеляват да твърдят, че всъщност Вучич е доволен от многобройните мафиотски убийства, извършени в страната. Защото в крайна сметка човекът се опитва да си изгради благоприличен образ на политик, борещ се с престъпността.   Но беззаконието, веднъж приведено в действие, се разпространява като рак, открит твърде късно, пише белградският футболен рефер Миодраг Мажич в Туитър. Няма как да го контролирате.", "date": "2018.08.03", "title": "Какво става в Белград?"}
{"url": "https://www.faktor.bg/bg/articles/ruska-sluzhitelka-v-amerikanskoto-posolstvo-v-moskva-obvinena-v-shpionazh", "text": "Рускиня, която в продължение на 10 години е работила в американското посолство в Москва, бе заподозряна от американските власти в шпионаж в полза на Русия, предаде Франс прес, като се позова на няколко медии. С руска националност, тази жена е работила за Сикрет сървис - агенцията, натоварена с мисията да охранява и да разследва на американска територия и в чужбина. Жената не е породила подозрения тогава. Тя е работила в Сикрет сървис до 2016 г., според Си Ен Ен, който се позовава на представител на американската администрация. При рутинна проверка американските власти обаче открили, че жената е разговаряла без разрешение редовно с Федералната служба за сигурност на Русия. Според в. \"Гардиън\" има съмнения, че жената е имала достъп до поверителни информации. \"Тя не е имала достъп до строго поверителни информации\", твърди високопоставен представител на администрацията, цитиран от Си Ен Ен. Той допълва, че жената е предоставила много информации на ФСС, което не е трябвало да прави. Тя е била изгонена от работа миналата година, след като Държавният департамент й е отнел правото на достъп до поверителни информации. Сикрет сървис не е започнал щателно разследване по случая, твърди британският \"Гардиън\" и допълва, че само подробно разследване от външен източник може да определи какви щети е причинила жената. В изявление Сикрет сървис признава, че всички чужди граждани, които му предоставят услуги при изпълнение на мисията му, било то административна или друга, могат да станат обект на влияние на чуждо разузнаване. Но в никакъв момент тези хора не са в състояние да получат информации за националната сигурност, допълва агенцията. Името на жената не се съобщава.", "date": "2018.08.03", "title": "Рускиня години наред шпионирала в американското посолство в Москва"}
{"url": "https://www.faktor.bg/bg/articles/izprashtame-rabotnata-sedmitsa-sas-slantse", "text": "Днес ще е предимно слънчево, след обяд ще има временни увеличения на облачността, но само на отделни места краткотрайно ще превали. Ще духа слаб до умерен североизточен вятър. Максималните температури ще са предимно между 27° и 32°, в София – около 27°, съобщи „Фокус“ . Атмосферното налягане ще остане по-високо от средното за месец август.  Преди обяд по Черноморието ще бъде слънчево. След пладне ще има временни увеличения на облачността и на места главно по южното крайбрежие краткотрайно ще превали. Максималните температури ще са 27°-29°, малко по-високи от температурата на морската вода. Вълнението на морето ще е 2-3 бала.  Над планините ще е предимно слънчево. След обяд ще има временни увеличения на облачността, но само на отделни места в масивите от западната половина от страната краткотрайно ще превали. Ще духа умерен до силен североизточен вятър. Максималната температура на височина 1200 метра ще е около 21°, на 2000 метра - около 15°.", "date": "2018.08.03", "title": "Изпращаме работната седмица със слънце"}
{"url": "https://www.faktor.bg/bg/articles/donald-tramp-rusiya-e-mnogo-neshtastna-che-spechelih", "text": "Президентът на САЩ Доналд Тръмп заяви по време на митинг в Пенсилвания, че Русия не е доволна от това, че е спечелил президентските избори, пише The Hill. „В Хелзинки прекарах страхотна среща с руския си колега Владимир Путин“, заяви Тръмп. „Но да ви кажа честно, Русия е много нещастна, че спечелих. Но си прекарах добре с Путин“, допълни той. Според него САЩ са „забавяни“ от разследването на евентуалната руска намеса на президентските избори през 2016 г., което според него е „измама“. „Някои искаха да видят боксов мач на срещата ми с Путин. А дипломацията?“, отбеляза президентът на САЩ. „Прекарахме добре. Това е нещо хубаво“, смята той.", "date": "2018.08.03", "title": "Тръмп: Русия е нещастна, че спечелих"}
{"url": "https://www.faktor.bg/bg/articles/novini/svyat/-bulgartransgaz-ead-shte-vavede-v-eksploatatsiya-razshirenieto-na-tranzitniya-gazoprovod-za-turtsiya", "text": "\"Булгартрансгаз\" ЕАД ще въведе в експлоатация разширението на транзитния газопровод за Турция. Двадесеткилометровата газопроводна отсечка от компресорна станция Лозенец до Недялско се изгражда с цел повишаване на сигурността и капацитетните възможности на съществуващата транзитна газопреносна мрежа на \"Булгартрансгаз\". Обектът ще бъде открит днес от 12.00 ч. в с. Лозенец, област Ямбол. Двадесеткилометровата газопроводна отсечка от компресорна станция Лозенец до Недялско се изгражда с цел повишаване на сигурността и капацитетните възможности на съществуващата транзитна газопреносна мрежа на \"Булгартрансгаз\". Обектът ще бъде открит днес от 12.00 ч. в с. Лозенец, област Ямбол.", "date": "2018.08.03", "title": "\"Булгартрансгаз\" ЕАД ще въведе в експлоатация разширението на транзитния газопровод за Турция"}
{"url": "https://www.faktor.bg/bg/articles/iran-zapochna-mashtabni-ucheniya-v-persiyskiya-zaliv", "text": "Иранската ислямска революционна гвардия изпраща 100 бойни кораба в Персийския залив през следващите 24 часа на бойно учение Swarm tactics, което на практика ще блокира Ормузкия проток, откъдето преминава около 10% от световната търговия с петрол, съобщи телевизия \"Фокс нюз\", като се позова на информация от двама американски представители. Техеран вече предупреди, че ще затвори Ормузкия проток на изхода на Персийския залив, ако му бъде попречено да изнася петрол. Иран провежда това военно учение всяка година, но през есента. Официални американски представители заявиха, че маневрите са изтеглени по-рано вероятно поради неотдавнашните взаимни заплахи между президентите Доналд Тръмп и Хасан Рохани. Знаем за увеличаването на иранските военноморски операции в Арабския залив, пролива Ормуз и Оманския залив и ще продължим да работим с нашите партньори, за да гарантираме свободата на корабоплаването и свободната търговия по международните водни пътища, каза Бил Ърбан, говорител на Централното командване на САЩ. В района в момента плават американски, френски и британски бойни кораби. Поне 10 американски патрулни кораба са базирани в Бахрейн в състава на 5-и американски флот. Президентът на САЩ Доналд Тръмп опита да разчупи ледовете, като предложи среща с ирански лидери без предварителни условия. Техеран засега категорично отхвърли предложението. Опасност надвисна и върху друг важен проток в района - Баб ел Мандеб, който свързва Червено море и Аденския залив. Миналата седмица Саудитска Арабия обяви, че прекратява транспортирането на петрол през невралгичния пролив, през който минава главният морски път между Близкия изток и Европа. Това стана, след като подкрепяните от Иран бунтовници хуси в Йемен нападнаха два кораба в Баб ел Мандеб.", "date": "2018.08.03", "title": "Иран струпа 100 бойни кораба в Персийския залив и блокира Ормузкия проток"}
{"url": "https://www.faktor.bg/bg/articles/dzhambazki-mezhdu-ohrid-i-cherno-more-zhivee-edin-i-sasht-narod-koyto-e-razdelen-v-dve-darzhavi", "text": "Македонизмът е политическа теза, той е измислен. За нас не е важно името на Македония, ние сме я признали под това име, за нас е важно да бъде демонтиран докрай антибългарският характер на македонистката държавност, създадена след 1945 г., заяви по бТВ евродепутатът Ангел Джамбазки (ВМРО). \"Между Охрид и Черно море живее един и същи народ, който е разделен в две държави. Мнозинството от хората в Република Македония пазят и помнят своите български корени. Роднините на Зоран Заев участват в управлението на град Петрич. Какви са те, на всичко е ясно\", коментира той вчерашното общо честване на годишнината от Илинденско-Преображенското въстание от страна на премиерите Борисов и Заев. \"Република Северна Македония ще бъде на запад от нас, но това е парадокс на времето. За нас е важно Македония да влезе в ЕС, за да няма граница.\" На въпрос дали с новото име \"Северна Македония\" нашите съседи няма да претендират, че Благоевград е македонска територия, Джамбазки се аргументита: \"Благоевград за \"Северна Македония\" е източен и няма как да кажат, че е македонски.\" \"Искам да поздравя Бойко Борисов и Зоран Заев за това. За нас е важно да бъдат демонтирани докрай антибългарските настроения в Република Македония, които бяха насадени след 1945 година. Македония е една и тя е българска\", категоричен беше той. Джамбазки говори и по темата за стабилността на управляващата коалиция. \"Няма причина правителството да не издържи до евроизборите. Има определено напрежение, но според мен е по-добре така, за да си казваме цялата истина в очите и да водим диалог. Непремерените приказки вредят\", посочи Джамбазки и добави: \"Ако искате да ви кажа честно, в Европа не се интересуват много какво се случва във вътрешнополитическите работи на България. Брюксел от време на време го хваща ишиас и не се интересува от обвиненията в лобизъм у нас. Допуснахме няколко грешки, но те се дължат на липсата на разговори между нас.\"", "date": "2018.08.03", "title": "Ангел Джамбазки: Благоевград за Северна Македония вече е \"източен\" и няма как да е македонски"}
