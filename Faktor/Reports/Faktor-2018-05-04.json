{"url": "https://www.faktor.bg/bg/articles/novini/svyat/nobeloviyat-komitet-nyama-da-ima-nagrada-za-literatura", "text": "Нобеловият комитет току що съобщи, че през тази година няма да връва награда за литература.  Конкретна информация ще бъде съобщена по-късно, но от няколко седмици се говори, че Шведската кралска академия обмисля да отложи връчването на тазгодишната Нобелова награда за литература. Причина за това станаха обвиненията в сексуален тормоз, повдигнати от 18 жени срещу Жан-Клод Арно. Той е водеща културна фигура в Швеция и съпруг на една от представителките на Академията. Имената на двойката бяха замесени и във финансов скандал. В знак на протест срещу тях, осем членове на организацията подадоха оставки. Ако връчванено на наградата действително бъде отменено, това ще е първият подобен случай от 1943 г. насам.", "date": "2018.05.04", "title": "Нобеловият комитет: Няма да има награда за литература"}
{"url": "https://www.faktor.bg/bg/articles/tsvetanov-uchastva-v-107-mata-sreshta-na-upravitelniya-savet-na-evropol", "text": "Председателят на Комисията по вътрешна сигурност и обществен ред в Народното събрание Цветан Цветанов участва в 107-мата среща на Управителния съвет на Европол.  Форумът се провежда днес в Националния дворец на културата в София. В качеството си на съпредседател на Съвместната група за парламентарен контрол на Европол Цветанов ще представи в началото на форума визията за бъдещото сътрудничество между Групата и Управителния съвет на Европол.  Припомняме, че в средата на март, в рамките на Българското председателство, бяха приети процедурните правила за парламентарен контрол върху работата на Европол от страна на националните парламенти и Европейския парламент.", "date": "2018.05.04", "title": "Цветанов участва в 107-мата среща на Управителния съвет на Европол"}
{"url": "https://www.faktor.bg/bg/articles/novini/svyat/the-guardian-london-shte-tarsi-mezhdunarodno-satrudnichestvo-za-borba-s-ruskatga-dezinformatsiya", "text": "Британските дипломати и политици се готвят да изпорзват поредица от предстоящи международни срещи, за да призоват международната общност къз изработването на стратегия за \"борба с руската дезинформация\" и преразглеждане на традиционния дипломатически диалог с официална Москва, съобщава The Guardian. По информация на изданието, те ще предприемат редица действия на предстоящите срещи на G7, G20, НАТО и ЕС, за да усилят алианса срещу Русия. \"МВнД смята отговора на Русия на събитията в Дума, Сирия и Солсбъри повратен момент и Великобритания ще действа ската дезинформация и в търсене на механизъм за засилване на отговорността за използване на химическо оръжие\", казал източник на медията. Според The Guardian, Великобритания има намерение да реализира широкомащабна стратегия \"за сдържане на Русия\". Тя включва засилване на киберсигурността, политиката на НАТО спрямо руските заплахи, въвеждане на санкции срещу руски олигарси. Премиерът Тереза Мей съобщи, че Лондон ще замрази държавните активи на Русия на територията на Великобритания, ако се докаже, че те се използват за \"заплаха на живота или собствеността на граждани или живеещи във Великобритания. Освен това, Лондон ще проверява руски частни самолети и ще замразява \"съмнителни\" сметки.", "date": "2018.05.04", "title": "The Guardian: Лондон ще търси международно сътрудничество за борба с руската дезинформация"}
{"url": "https://www.faktor.bg/bg/articles/andrey-novakov-balgariya-shte-pregovarya-za-373-miliarda-byudzhet-na-es", "text": "България ще бъде сред тези, които ще бъде най-малко засегната от намаленията по кохезионната политика и селското стопанство, заяви по БНТ евродепутатът от ГЕРБ/ЕНП Андрей Новаков. \"По програмата за мобилност ще заделим пари за военна мобилност. Там, където има нужда от изграждане на инфраструктура. Ще се увеличи финансирането за охрана по границата. Ще осигурим бюджет за 10 хил. служители. В момента са 1400. Програма Еразъм има двоен бюджет, така че младите хора да могат да пътуват. 50% повече за наука и иновации. Искам да призова и компаниите, и университетите да подават, това са пари, които им се полагат, а често пъти остават неизползвани“, заяви Новаков. Евродепутатът съобщи още, че България ще преговаря за 373 милиарда бюджет. \"В следващите 12 месеца трябва да сме готови с нашите предложения за бюджета на Европейския съюз за периода 2021-2027 г.\", посочи Новаков и подчерта, че общата селскостопанска политика ще продължи да бъде приоритет.", "date": "2018.05.04", "title": "Андрей Новаков: България ще преговаря за 373 милиарда бюджет на ЕС"}
{"url": "https://www.faktor.bg/bg/articles/koy-shte-e-na-gosti-v-moskva-na-7-may", "text": "През следващите дни вниманието на обществеността ще се съсредоточи върху една тема – инаугурацията на руския президент.   На Владимир Путин му предстои четвъртата му такава процедура, но през тази година, както пишат медиите, могат да се очакват някои новости. Кого ще можем да видим в залите на Кремълския дворец на 7 май 2018 година и какво са подготвили по този случай в администрацията, пише руското издание „Московский комсомолец“ в материал, цитиран и представен от „Фокус“. Оценявайки значимостта на символизма в голямата политика, много експерти внимателно следят за всякакви изменения в протокола и промени сред поканените. Точният списък на всички „свидетели“ на клетвата на Путин може да се узнае само в деня на инаугурацията, но някои известни личности вече обявиха намерението си да посетят Кремъл на 7 май.   Очаква се присъствието на бившия италиански премиер и лидер на партията „Форца Италия!“ Силвио Берлускони. В пресата често отбелязват прекрасните лични отношения между Путин и Берлускони и последният е определян като, нито повече, нито по-малко, от лобист на руските интереси в Европа. Но с това име не завършва списъкът на поканените европейци, на инаугурацията, с голяма доза вероятност, ще може да бъде видян бившият канцлер на Германия Герхард Шрьодер. Вече стана известно, че на тържественото мероприятие в Москва не е бил поканен президентът на Сърбия Александър Вучич. Но на 7 май сръбският държавен глава ще е на визита в Турция, където има планирана среща със своя колега Реджеп Таийп Ердоган. От това може да се направи извод, че Ердоган също няма да бъде в Кремъл по това време. Любопитно е, че преди време в медиите се твърдеше, че президентът на Република Сръбска Милорад Додик е получил покана от Москва. Независимо дали това е истина или не, Додик, най-вероятно, ще си остане в родината, тъй като в този момент в Република Сръбска ще празнуват традиционния празник Слава. Освен това, австрийският канцлер Себастиян Курц няма да дойде на инаугурацията на избрания президент на Русия. От ведомството на федералния канцлер обясниха, че той няма време. Също така до момента не се знае със сигурност дали лидерите на Беларус и Казахстан ще дойдат лично да поздравят руския президент на 7 май. Освен известните политици в залите на Кремъл в първия понеделник на месец май ще бъдат културни дейци и лица от шоу-бизнеса. Според информациите в някои медии се очаква пристигането на холивудския актьор и бивш губернатор на Калифорния Арнолд Шварценегер. „Мисля си, че не си струва да се очаква нито един от световните лидери на инаугурацията, - коментира пред „МК“ политологът и генерален директор на „Института за политически изследвания“ Сергей Марков. – В Москва се отнасят с разбиране към техния страх. Повечето лидери се боят от американците, страхуват се от отмъщението на американците за това, че ще дойдат на инаугурацията на Владимир Путин. Това в момента е по-скоро вътрешен руски въпрос. Аз лично очаквам, че вече след 7 май ще се състоят визитите в Москва на Александър Лукашенко и Нурсултан Назърбаев. След тях, мисля си, ще посетят Русия и молдовския лидер Додон, и президентът на Азербайджан Алиев. Ще има сериозни срещи, но не и на самата инаугурация, а по-скоро след нея“.", "date": "2018.05.04", "title": "Кой ще е на гости в Москва на 7 май?"}
{"url": "https://www.faktor.bg/bg/articles/novini/svyat/ozho-za-otravyaneto-na-skripal-e-izpolzvana-golyama-doza-novichok", "text": "Директорът на Организацията за забрана на химическите оръжия Ахмет Узюмджю, цитиран от The New York Times, заяви, че веществото, с което бяха отровени бившият офицер от руското ГРУ Сергей Скрипал и дъщеря му Юлия, \"с голяма вероятност е изготвено, за да бъде използвано в качеството на оръжие\". За отравянето са използвани 50 до 100 грама от нервно-паралитичното вещество в течна форма, смята той. Узюмджю отбелязва, че количеството отровно вещество многократно превишава обема, който биха използвали учени за лаболраторни изследвания. Затова той прави извода, че веществото е било подготвено за използване в качеството му на оръжие. По думите му, занапред страните, които са подписали Конвенцията за забрана на химическото оръжие ще бъдат длъжни да се отчитат за производството или съхраняването на \"Новичок\" в оем повече от 10 грама.", "date": "2018.05.04", "title": "ОЗХО: За отравянето на СКрипал е използвана голяма доза \"Новичок\""}
{"url": "https://www.faktor.bg/bg/articles/novini/balgariya/tsvetan-tsvetanov-razgovarya-s-izpalnitelniya-direktor-na-evropol", "text": "Председателят на Комисията по вътрешна сигурност и обществен ред в Народното събрание Цветан Цветанов се срещна с новия изпълнителен директор на Европол Катрин де Бол. Двамата разговаряха преди началото на 107-та среща на Управителния съвет на Европол. По време на срещата Цветанов и Бол обсъдиха доброто сътрудничество между България и Европол. Сред основните теми в разговора бяха и резултатите от срещата на Съвместната група за парламентарен контрол на Европол, на която през март бяха приети процедурните правила за работата на Групата. Цветан Цветанов и Катрин де Бол отбелязаха важността да се изградят отношения на доверие между Европол и СГПК, за да може Групата да подпомага работата на агенцията.", "date": "2018.05.04", "title": "Цветан Цветанов разговаря с изпълнителния директор на Европол"}
{"url": "https://www.faktor.bg/bg/articles/danail-kirilov-po-svarshena-rabota-ninova-tryabva-da-vzima-111-leva-zaplata", "text": "В Народното събрание започнаха острите дебати за заплати и отпуски. \"Всички български граждани ползват по 20 дни отпуска. С какво един друг българин е различен от нас, че да ползва 20 дни отпуск, за да се възстанови от полагането на труд, а ние ползваме 67 дни? Защо повечето българи се подписват срещу 800 лева заплата, а ние получаваме в пъти повече? Така не се заличава разлика в обществото\", каза от трибуната на парламента лидерът на БСП Корнелия Нинова. \"Клели смее св Конституцията. Всички граждани се раждат равни по права. Не се допускат никакви привилегии. В това сме е склели. Клели сме се в законите, които трябва да спазваме. Популизъм ли е фактът, че не се спазват Конституцията и законите? Вие твърдите, че трябва да получаваме по-високи заплати, за да не се стига до корупционни практики. Заплата, колеги, се получава не за да не се краде, а за положен труд. Ние тук представляваме хората, които са ни избрали. Искам един от вас да излезе на трибуната и да ми каже имената на трима граждани, които са ви е избрали, и са ви заявили: Увеличавайте си заплатите на всеки три месеца. Вие не сте тук, за да защитавате правата на гражданите, а да пазите благините и парите си. Рано или късно нашите предложения ще бъдат приети. Обещавам ви го\", обърна се Нинова към ГЕРБ.  След Нинова думата взе Славчо Атанасов от Обединени патриоти. \"Всяка една опозиция предлага такива неща, но е факт, че когато БСП са били на власт не са изпълнили нищо от това, което говорят сега. Самия Георги Гергов е обяснявал, че не може да преброи червените милионери и олигарси в партията. Това днес е див популизъм. Аз имам контрапредложение - дайте да работим без въобще да получаваме заплата\", предложи той.  Веднага след него се изказа Данаил Кирилов от ГЕРБ. \"От БСП пак изкривяват фактите. Тук сме обсъждали многократно тази тема. Последно това се случи при приемането на Държавния бюджет за 2018 година. Факт е, че българският парламент има най-много пленарни заседания в сравнение с парламентите на другите 28 държави членки на ЕС. Ако седим само тук по цял ден, нашите избиратели ще ни виждат само по телевизията. Нашата работа е свързана с обикаляне на избирателните ни райони. Имам разпечатка от гласуванията в този парламент. От 1000 гласувания г-жа Нинова е участвала в 37. Това са 3,7% и по тези изчисления заплатата й трябва да бъде 111 лева. Всичко над 111 лева по Кодекса на труда трябва да е незаконна заплата\", разкри Кирилов.", "date": "2018.05.04", "title": "Данаил Кирилов: По свършена работа Нинова трябва да взима 111 лева заплата, всеки лев отгоре е незаконен"}
{"url": "https://www.faktor.bg/bg/articles/novini/svyat/v-britanskata-armiya-sazdavat-podrazdeleniya-za-borba-s-ruskata-dezinformatsiya", "text": "Журналисти и специалисти по информационни технологии трябва да бъдат включени във войските от резерва на Великобритания и да участват в борбата с руската дезинформация и киберпропаганда, цитира The Guardian министъра на отбраната Гевин Уилямсън. Според него, на въоръжените сили ще са нужни повече специалисти в тези области, а британските ВВС и ВМС трябва да предприемат мерки за привличането на професионалисти в тези области. Уилямсън е заявил, че на армията ще са нужни хора, които да бъдат използвани в борбата с пропагандата в социалните мрежи. По думите му, военното дело стремително еволюира и е необходим нов подход към него. \"Хората мислят, че армията се придържа към традиционните подходи, но в тази епоха на дезинформация, виртуално пространство, хората смятат киберсферата за нещо отделно, но всъщност тя е много важна за нас\", подчертал министърът на отбраната. По-рано Уилямсън заяви, че руската дезинформация представлява реална опасност за Великобритания, а след отравянето на Скрипал той се ибърна към Кремъл с думите: Махнете се и замълчете.", "date": "2018.05.04", "title": "Журналисти и специалисти по информационни технологии в британската армия заради Русия"}
{"url": "https://www.faktor.bg/bg/articles/novini/balgariya/pouki-ot-protsedurata-za-pridobivane-na-nov-tip-boen-samolet-1999-2017", "text": "И днес, 14 години след приемането ни в НАТО, България остава със старите оперативно несъвместими и разпознавани като „чужди“ от радарите на нашите съюзници в Алианса самолети МиГ-29 и СУ-25. Независимо от предоставените възможности, за почти двадесет години след като българското общество направи своя стратегически избор България да стане част от НАТО и ЕС, българските правителства до момента не успяха да преведат смисъла на този избор в реални и ефективни решения за бойната ни авиация. Държавата ни и до днес продължава да разчита на морално остарели и ниско ефективни бойни самолети за изпълнение на съюзните си задължения, най-вече при изпълнението на задачата по охрана на въздушното пространство в рамките на Интегрираната система за противовъздушна и противоракетна отбрана на НАТО. Това продължава да поставя страната ни в неблагоприятното положение да продължава да инвестира средства в   което, от своя страна, води до отклоняване на ценни ограничени финансови ресурси. Атлантическият съвет на България до момента нееднократно в свои разпространени документи е вземал отношение по необходимостта от възможно най-бързо стартиране на придобиването на нов оперативно съвместим с НАТО боен самолет и паралелно с това – бързо освобождаване от старата съветска техника. Ние се обявихме в специална позиция /прочети тук/ и за незабавно спиране на новата процедура за поддръжка на МиГ-29 в Русия, като представихме детайлен анализ на рамковото споразумение с Руската федерация, което е неизгодно за България. Обсъждането и действията за придобиване на нов тип боен самолет за българските военновъздушни сили, който да осигури като минимум самостоятелно изпълнение на задачата за въздушно патрулиране в мирно време и оперативна съвместимост със съюзниците в НАТО, продължават вече близо 20 години. В своя анализ проф. Тагарев отбелязва, че в сходна ситуация много страни правят политически избор, докато България избра да проведе състезателна процедура. През 2016 г. Народното събрание одобри съответен „проект за инвестиционен разход“, който беше доведен до избор на изпълнител през април 2017 г., но няколко месеца по-късно, по предложение на създадена временна парламентарна комисия, върна проекта в Министерството на отбраната с препоръки за промени. В своята научна публикация проф. Тагарев, който е и бивш директор на Института по отбрана към Министерството на отбраната и бивш служебен министър на отбраната, анализира основните проблеми в процедурата, които са свързани с определянето на изискванията, възприетата методика за оценяване на алтернативни предложения и заложения подход към управлението на проекта. Представени са поуките от процедурата до момента. Съвсем навременно е поставен фокусът на вниманието именно върху отсъствието на концептуална и процедурна яснота, при положение на свръхконцентрация на правомощия в един орган, ръководен от командира на ВВС. За съжаление, авторът констатира, че и понастоящем (април 2018 г.) не са извлечени поуките от неуспешната процедура по придобиването на нов тип боен самолет през 2016-2017 г. Анализът на проф. Тагарев е експертен и е изготвен на основата на публично достъпна информация. Той е предназначен да подпомогне успешната реализация на проекта и цялостната   Това е и една от постоянните цели на Атлантическия съвет на България – да предоставя навременна, пълна и базирана на практическия опит експертиза по изграждането и развитието на отбранителните способности на българските въоръжени сили в днешната изпълнена с все по-големи предизвикателства стратегическа среда.", "date": "2018.05.04", "title": "Поуки от процедурата за придобиване на нов тип боен самолет, 1999-2017"}
{"url": "https://www.faktor.bg/bg/articles/tuitar-preporacha-smyana-na-parolite-zaradi-problem-sas-sigurnostta", "text": "Туитър препоръча на повече от 330 милиона потребители да сменят паролите заради проблем със сигурността на информацията. Заради технически проблеми паролите са се оказали без необходимите средства за защита. Социалната мрежа обяви, че проблемът е разрешен, а вътрешно разследване е показало, че няма индикации пароли на потребители да са били откраднати или да е злоупотребено с тях.", "date": "2018.05.04", "title": "Туитър препоръча смяна на паролите заради проблем със сигурността"}
{"url": "https://www.faktor.bg/bg/articles/novini/svyat/ungariya-shantazh-e-evroparite-da-zavisyat-ot-varhovenstvoto-na-zakona", "text": "Унгария определи като шантаж предложението на Европейската комисия отпускане на европейски средства за страна членка на ЕС да се обвърже със спазването на върховенството на закона, предаде „Франс прес”. Идеята е по-малко пари да отиват за тези страни членки, където към момента еврофондовете потъват в корупционни схеми и се използват за укрепването на режими, които водят държавите си по недемократичен път. Унгария и Полша са в конфликт с ЕС по въпроса за спазването на основните принципи на правовата държава, като и в двете бяха приети законови промени, които дават на управляващите консервативни партии възможност за контрол над съдебната система и назначаване на ръководни постове в нея на политически лица. В същото време, лидерите в Будапеща и Варшава мобилизират електората си с антиимигрантска реторика и системни откази да помагат на останалите в ЕС по линия на бежанския поток. \"Унгария не приема никое предложение, което създава възможност за шантаж\", заяви унгарският външен министър Петер Сиярто. Използването на субективни критерии за отпусканията на средства от ЕС е в разрез със съществуващите договори, добави министърът. \"Правата и задълженията на всички страни членки са ясно определени в действащите правилници и договори\", отбеляза Сиярто. Любопитно в случая е, че „опорната точка” на унгарските управляващи за новата идея на ЕК съвпада напълно с тази на българските им колеги. У нас финансовият министър Владислав Горанов определи предложения механизъм като „инструмент за политическо вмешателство и неравно третиране на държавите членки, а равнопоставеността е в основата на европейските договори”.", "date": "2018.05.04", "title": "Унгария: Шантаж е европарите да зависят от върховенството на закона"}
{"url": "https://www.faktor.bg/bg/articles/novini/svyat/sofiya-atina-i-nikoziya-izgrazhdat-mrezha-za-prognozirane-na-opasni-yavleniya", "text": "Кипър, Гърция и България изграждат мрежа за прогноза на опасни метеорологични явления. Заради все по-голямото им значение за икономиката, безопасността и качеството на живот, екип от учени и специалисти създават единна система за обработка и анализ на данни от глобалните навигационни спътникови системи за балканско-средиземноморския район.", "date": "2018.05.04", "title": "София, Атина и Никозия изграждат мрежа за прогнозиране на опасни явления"}
{"url": "https://www.faktor.bg/bg/articles/yordanka-fandakova-zamesiha-imeto-mi-v-cherna-piar-kampaniya", "text": "Чета, че съм болна и ще подавам оставка. Напълно здрава съм благодарение на Господ и лекарите. Явно черната предизборна кампания започна, заяви в ефира на бТВ кметът на София Йорданка Фандъкова. \"Чета, че името ми е споменато в разговори на г-жа Иванчева със сочения за посредник в корупционната сделка Петко Дюлгеров. В записа се говори за това, че Иванчева не е искала, а й е бил предложен подкуп от инвеститор, който „си е опекъл работата в ГЕРБ”. Тя не е искала да вземе парите, основната част от които били за Йорданка Фандъкова. Отправих официално запитване до прокуратурата и оттам ме увериха, че такъв запис и такъв разговор няма. С тази черна пиар кампания може да се изкара няколко месеца обаче, защото хората искат релани действия и работа, а ние точно това правим\", разкри Фандъкова.  Тя коментира и ареста на кметицата на \"Младост\" Десислава Иванчева. \"Разбира се, че не беше приятна гледката при ареста на Десислава Иванчева. Мен много ме тревожи ситуацията в район \"Младост\". Това е вторият по-големина район в София. Разговарях в понеделник с г-н Клисуров. Днес той все още е изпълняващ длъжността кмет, но от вторник излиза в отпуск. Постът ще бъде поет от другия зам.-кмет. Г-жа Иванчева все още е действащ кмет. Тя не е отстранена. Районните кметове са с точно разпределени отговорности. Така отрежда законът. Аз не мога да махна г-н Клисуров от длъжност\", обясни Фандъкова. Тя увери: \"Никога не съм бягала от отговорност. В район \"Младост\" действително има забавяне на административните дейности. Между мен и г-жа Иванчева никога не е имало напрежение. Имали сме нормални работни отношения. Аз винаги съм твърдяла, че проблемите трябва да се решават с работа, а не със заключване в чекмеджетата. Никога не съм получвала сигнали за искане на пари в район \"Младост\", но съм получавала много сигнали за забавени преписки. Нелепо е да се твърди, че арестът на г-жа Иванчева е заради факта, че не е от ГЕРБ. Ние винаги сме показвали, че дори при най-малките съмнения може да поемем отговорност. Така стана и с предишния кмет на \"Младост\", който беше от ГЕРБ.\" Столичният кмет помоли гражданите за търпение и разбиране и разкри какви ремонти ще има през лятото. \"Вчера представихме подробно проекта за цялостната реконструкция на улица \"Граф Игнатиев\". Състоянието на цялата улица е ужасно в момента. Ремонтът стартира на 7 май. Санкциите за некачествено изпълнение на проекта ще бъдат огромни. Това ще бъде едно ново градско пространство, пешеходно с трамвайно движение”, посочи Фандъкова и допълни, че при забавяне изпълнителят ще се лишава от по 240 000 лв. на ден, а некачественото строителство ще доведе до санкция в размер на 1,2 млн. Движението и това лято ще бъде трудно. Моля всички за търпение, защото ще е за добро. Средствата за ремонти на големите централни улици са толкова, колкото и за вътрешнокварталните\", обяви кметът на София. Най-важният проект в София е ремонтът и разширяването на Околовръстния път от „Младост” до АМ „Тракия” и от „Бъкстон” до „Люлин”, стана ясно от думите на Фандъкова. За първия участък тече обществена поръчка, финализира се проектът за втория, който е и най-тежкият. Премиерът Бойко Борисов подкрепя проекта и е готов да осигури финансирането, подчерта кметът. До две седмици се започва работата по пътя през кв. „Витоша” до Симеоновско шосе, като под бул. „Филип Кутев” „Софийска вода” първо ще изгражда канализационен колектор.", "date": "2018.05.04", "title": "Официозът на БСП замеси името на Фандъкова във фалшиво СРС с разговори на Иванчева"}
{"url": "https://www.faktor.bg/bg/articles/novini/balgariya/b-borisov-radev-se-darzhi-kato-prezident-samo-na-dve-partii-na-bsp-i-dps", "text": "\"Срам ме е, че не можахме да убедим обществото за конвенцията за защита на жените и децата от домашно насилие. Оттеглихме Истанбулската конвенция, за да може да се проведе дебата. Повод за гордост ми е, че намалихме външния дълг с 2.3 милиарда\", заяви пред Нова телевизия премиерът Бойко Борисов в интервю по повод годишнината от встъпването в длъжност на правителството \"Борисов-3\". \"За ЧЕЗ ни издебнаха нарочно, за да са през февруари събитията, а аз бях в Брюксел. Обадих се на Теменужка Петкова: познаваш ли тази жена, подай си тогава оставката. Натискът беше силен, издебнаха ни\", призна той. \"ЧЕЗ е частна сделка, която наблюдаваме много внимателно, не се изказваме, защото те имат много могъщи адвокати, които могат да ни отправят искове за милиони. Аз лично се надявам, че това няма да се случи, но е мое мнение и не го казвам по телевизията\", коментира той. \"Споделих с главния прокурор и с директора на КОМПИ мнението си за ареста на Десислава Иванчева. Обясниха ми, че такъв е законът. Преди години е имало дело, което е пропаднало именно защото парите не са били извадени от плика и не са преброени. Иначе хората наистина не обичат такава показност\", каза Борисов по повод ареста на кмета на \"Младост\" Десислава Иванчева. \"И прокуратурата, и ние, правителството правим всичко възможно, за да се справим с корупцията. Нека дадем шанс на новата комисия\", заяви премиерът. Борисов отхвърли твърденията, че има конфликт между вицепремиерът Захариева и прокуратурата. \"Престрелките са от президента към нас. До момента това носи само вреда, но така е преценил, така са преценили неговите хора, така действа. Аз не виждам нищо, което да обединява, той говори това, което говорят БСП и ДПС, които го избраха\", коментира напрежението между президентската институция и ГЕРБ. По думите му, именно твърденията на президента Радев са били причина да призове министрите да дадат отчет за обществените поръчки в ресорите си. \"Проблем има, затова създадохме този орган за борба с корупцията по висшите етажи на властта. Най-важното обаче е превенцията. Всеки, който има управленски функции да имат страх, че машината ще ги застигне\", коментира Борисов доклада на Държавния департамент на САЩ. \"Президентът ако има данни да отиде в прокуратурата и да ги даде. Да отиде и да каже по тая обществена поръчка Пеевски е взел еди какво си. За тези 15 години имали ли сте някакви проблеми с мен. Проблемът на свободата на словото е в собствениците на медиите, ние на тях не им се месим. Нима БНР и БНТ работят за правителството?\", попита премиерът. \"Проблемът е във вас, журналистите. Ако някой от вас излезе и каже: Борисов ми забрани да говоря за това - край, аз приключвам като политик\", каза още той. \"Какво да направим ние да спрем Прокопиев и Пеевски да воюват. Аз не знам\", заяви Борисов. \"Ето госпожа Нинова, тежко и е, страда, не може да спи, разтревожена. Да не стане като с Антон Тодоров. Само заради столчето, на следващия ден вече не беше депутат\", припомни той, че ГЕРБ те допуска дори и намек за натиск срещу медиите. \"Президентът Радев в предизборната си кампания много ясно каза позицията си за Крим, да не я забравяме. А по въпроса за ВМРО, НФСБ и Атака-те няма да станат ГЕРБ.  На изборите за европарламент и на местните избори ще отидем като отделни партии. Волен Сидеров иска да си привлича проруски настроени избиратели, иска да си запази лицето пред своите избиратели\", коментира той посещението на Сидеров в Крим. \"Има абсолютна гаранция за ЕС и НАТО, разбрал съм се по този въпрос с Волен Сидеров\", каза Борисов и добави, че никой от западните партньори не се съмняват в тази ориентация на правителството. \"Когато президентът поема ангажименти за НАТО за 2% от БВП той получава подкрепа само от ГЕРБ, а Нинова изрично настоя да се запише, че БСП е против\", припомни премиерът. \"Не може всеки, който е загубил изборите да иска на всеки 6 чесеца нови. Нали два пъти им дадох тази възможност на БСП. Не може да се държиш все едно си дошъл отнякъде. Президентът не е случаен човек, години наред е бил висш генерал, бил е командващ ВВС. В този кабинет, тук ми каза, че няма да става политик, а сега се готви да прави партия. Защо купиха на времето три \"Спартана\", най-скъпите самолети? Купиха \"Кугъри\" - 15 транспортни хеликоптера, без оборудване, без оръжие... Най-скъпите, най-модерните хеликоптери, 4 се ползват, другите стоят на земята. Купиха и три \"Пантери\", най-скъпите машини, без никакво оборудване. Питах и на Консултативния съвет. Предишните правителства са правили глупости\", съобщи Бойко Борисов. \"Договорът беше така направен, че на 1 януари в 12 часа директно бяха изтеглени 300 милиона от държавния бюджет\", припомни той. \"Президентът се държи като президент само на две партии-на БСП и ДПС, за тях нищо не казва и непрекъснато ни обвинява нас\", възмути се Борисов. \"Ние имаме валутен борд, освен това не продадохме златния резерв. Българският лев е възран към еврото. Така че България е много добре подготвена за влизане в еврозоната\", каза премиерът. \"Преди нашето председателство никой не говореше за интеграция на Западните Балкани. Но ако не стане това какво се случва с Европа? Западните Балкани ще бъдат не задния двор, а барутния погреб на Европа\", котегоричен е Борисов. По думите му, има голям ентусиазъм за интеграцията на региона в ЕС и НАТО. \"Трудно е, но трябва да направим всичко, за да ги приобщим. Влиянието на Русия, Турция и САЩ на Балканите е голямо и ние трябва с тях да намерим пътя това да стане. Самият факт, че сме убедили колегите в Европа, че австрийското председателство ще продължи тази тема ме прави умерен оптимист, че съдбата на Балканите ще се промени\", заяви той. \"От Живков съм научил много, часове наред ми е разказвал как е решавал проблемите. Царят казваше: Ти си имал възможност да общуваш с него накрая, когато се е очовечил. Щях да се плаша, ако по някакъв начин съм държал насила властта. Аз станах за смях с това, че два пъти подавам оставка, но властта насила не съм държал\", разказа той.", "date": "2018.05.04", "title": "Б. Борисов: Преди нашето председателство никой не говореше за интеграция на Западните Балкани (обновена)"}
{"url": "https://www.faktor.bg/bg/articles/novini/balgariya/mestan-rano-ili-kasno-evraziyskite-mekereta-se-proyavyavat", "text": "Партия ВОЛЯ на Марешки се нареди до антинатовските сили в България. Няма нищо чудно. ВОЛЯ е поредната популистка партия в България, попаднала уж случайно в българския парламент. Всъщност няма нищо случайно. ВОЛЯ е просто поредният продукт на задкулисните сценаристи, чиято крайна цел е промяна на стратегическия цивилизационен курс на страната да се развива като евроатлантическа държава. Това се казва в политическа декларация на лидера на партия ДОСТ Лютви Местан, разпространена до медиите. Според нея ВОЛЯ беше вкарана в българския парламент, за да заблуди избирателите, като бъде експлоатиран протестният вот. Става ясно, че ВОЛЯ е замислена, за да излъже българските избиратели, които гласуваха за популистките обещания на Марешки преди изборите, сред които е и да представлява непредставените десни, и да бъде изразител на европейски и евроатлантическите позиции. Днес задкулисните констуктори на ВОЛЯ явно са преценели, че е настъпил подходящият момент да се оголи истинската същност на Марешки и той да бъде използван като оръдие за реализиране на втората част на \"Плана Решетников\", т.е. за изваждане на България от НАТО. За реализирането на тази мракобесна глобална цел АТАКА не е достатъчна. В игра се вкарва прикритата досега ВОЛЯ. Такава е волята на сценаристите.  Но всеки, който си мисли, че с АТАКА и ВОЛЯ се изчерпва списъкът на антинатовските сили, е или политически наивник, или се намира в тежко заблуждение. Чака се подходящият момент да бъдат проявени и другите. Засега те ще бъдат държани скрити зад социалистически и либерални маски, за да не загубят своята и без това фалшива европейска легитимност. Единственото адекватно противодействие на тази опасна тенденция, която пряко застрашава и демокрацията в страната, и нейната национална сигурност, е истинските, а не декларативни и фалшиви сили в българския политически живот и българското общество, да се опомнят, докато е време. ДОСТ отправя този призив вече две години. Време е да бъдем чути независимо от тежките митологеми, с които националсоциалистическата пропаганда се опитва да разедини българските граждани. Евроатлантизмът е съвременното мерило за истинския български патриотизъм. Националистите и популистите, които не покриват този критерий, рано или късно се проявяват като евразийски мекерета, се казва още в политическия документ..", "date": "2018.05.04", "title": "Местан: Рано или късно евразийските мекерета се проявяват"}
{"url": "https://www.faktor.bg/bg/articles/karakachanov-po-star-balgarski-obichay-mareshki-se-e-napravil-pred-chuzhdentsite-na-mnogo-velik", "text": "Военният министър Красимир Каракачанов коментира пред БНТ изявленията на лидера на \"Воля\" Веселин Марешки, че има идея да предизвика референдум за излизането на България от НАТО. \"Впечатлил се е човекът, повлиял се е от срещата си с Марин Льо Пен. И по стар български обичай се е опитал да се направиш пред чужденците на много велик. Разбира се - евтин пиар. Предложенията за референдум се правят преди подписването на договор. Но да поставим въпроса от другата гледна точка. В този свят, в който живеем и става все по-опасен, НАТО плюс или минус е? Аз бях един от хората, които искаха през 2003 г. да направим допитване до гражданите и да разберем какво искат. България е член на НАТО, плаща си членския внос. В този свят, в който живеем, мисля, че тази колективна форма на сигурност е в полза\", категоричен е вицепремиерът. \"При конфликтите, които са из всички страни на Балканите, при една такава ситуация, да излизаш с тезата, че не ни трябва оръжие и пари за отбрана... Няма нормална държава, която няма армия. Това е несериозно. Няма смисъл да си губим времето да го коментираме\", категоричен е той. „Винаги интересите над България са стояли и стоят над всичко“, каза още Каракачанов. Според него е напълно нормално, както се увеличават пенсиите, доходите на учителите, да има и повече средства за отбрана. Той напомни една поговорка: „Който не храни своята армия, храни чужда“. „Подобни спекулации, като тази на БСП – ние сме за бедните, а не за силовите структури, не е нормално. Толкова вредно е да се делят пенсионери от полицаи“, обясни министърът.  Относно големия парад на 6 май, който радва наистина много българи, министър Каракачанов припомни, че в неделя ще се честват и 140 години от създаването на армията ни. „Има доста мърморковци – колко ще струва, как ще струва, но трябва да се сближава обществото и армията“, смята той. „Не мисля, че нещо извънредно ще се случи на 6 май с това, че ще има повече техника на парада тази година“, каза още Каракачанов.", "date": "2018.05.04", "title": "Каракачанов: По стар български обичай Марешки се е направил пред чужденците на много велик"}
{"url": "https://www.faktor.bg/bg/articles/goresht-den-slanchevo-i-nad-planinite", "text": "И днес ще бъде предимно слънчево. До обяд ниската облачност над източните райони ще се разкъса и намалее, а видимостта ще се подобри. След пладне над западната половина от страната ще се развие купеста облачност, само на отделни места краткотрайно ще превали. Ще духа слаб до умерен вятър от изток-югоизток. Максималните температури ще са между 27° и 32°, по-ниски по крайбрежието на морето - 17-22°. Това съобщи „Фокус“, позовавайки се на данни НИМХ. Атмосферното налягане е и ще се задържи малко по-ниско от средното за месец май.Над Черноморието до обяд ще е с ниска облачност или мъгла, след което, ще се установи предимно слънчево време. Ще духа до умерен източен вятър. Максималните температури ще са 17°-22°. Температурата на морската вода е 16°-19°. Вълнението на морето ще е 1-2 бала. Над планините ще преобладава слънчево време. След обяд над масивите в Западна България ще се развие купеста и купесто-дъждовна облачност и на места ще превали и прегърми. Ще духа умерен югоизточен вятър. Максималната температура на височина 1200 метра ще е около 21°, на 2000 метра – около 13°.", "date": "2018.05.04", "title": "Горещ майски ден, слънчево и над планините"}
{"url": "https://www.faktor.bg/bg/articles/novini/balgariya/edna-godina-ot-upravlenieto-na-kabineta-borisov-3", "text": "Третият кабинет на Бойко Борисов стана на една година. Той дойде на власт след победата на ГЕРБ на последните парламентарни избори и споразумението за коалиционно управление с Обединените патриоти. За последната година в кабинета беше извършена една по-съществена рокада – здравният  министър Николай Петров подаде оставка след скандал и беше сменен от Кирил Ананиев. Заради друг скандал – сделката за продажбата на ЧЕЗ, и енергийният министър Теменужка Петкова депозира оставката си, но в крайна сметка тя не беше приета. Кабинетът „Борисов 3” оцеля и след вот вот на недоверие, внесен от БСП заради провала в борбата с корупцията. Отчетите за свършената работа на правителството започнаха още вчера, когато регионалният министър Николай Нанков обяви пред депутатите, че страната ни строи най-евтините магистрали в Европа.", "date": "2018.05.04", "title": "Една година от управлението на кабинета \"Борисов-3\""}
{"url": "https://www.faktor.bg/bg/articles/deputatite-obsazhdat-zaplatite-i-otpuskite-si", "text": "Парламентът ще разгледа предложението на БСП за намаляване на депутатските привилегии. Това предвижда програмата за работа на Народното събрание. Предложението е заложено в промяната на Правилника за организацията и дейността на парламента. Проекторешението е подписано от 54 народни представители от ПГ на „БСП за България“. От опозицията предлагат основното възнаграждение на народните представители да бъде в размер на 2 976 лв. Размерът на възнаграждението е от края на 43-ото Народното събрание и идеята е то да не подлежи на преизчисляване до края на настоящия парламент. От БСП предлагат още депутатите да почиват толкова, колкото и българските граждани, като изключение в предложението им прави ваканцията на парламента през месец август. На вниманието на депутатите се поставя и отчетът за дейността на Съвета за електронни медии за 2017 г.  В 11.00 часа ще започне и петъчният парламентарен контрол. В него участие ще вземат 6 министри от кабинета \"Борисов\" 3. Сред тях са министърът на правосъдието Цецка Цачева и министърът на регионалното развитие Николай Нанков.", "date": "2018.05.04", "title": "Депутатите обсъждат заплатите и отпуските си"}
