{"url": "https://www.faktor.bg/bg/articles/novini/balgariya/blasnatiyat-ot-bashtata-na-radev-invalid-nyamah-vina-no-na-men-politsaite-sastaviha-akt", "text": "Полицаите от Харманли съставили първоначално акт за нарушение на инвалида Стефчо Тодоров, блъснат на 17 август от мерцедеса на бащата на президента Румен Радев – Георги. Явно униформените са поличила такава заповед от началник или просто са се престарали, погазвайки закона в интерес на бъщата на държавния глава. Именно заради това Тодоров е решил да се жалва, но на следващия ден се отказал. Информацията бе потвърдена и от Румяна Арнаудова, говорител на главния прокурор, съобщи „24 часа”. Самият Тодоров път показа акта по Нова ТВ и обясни, че не се чувства виновен, но на него му е съставен акт. Той потвърди, че няма намерение да подава жалба срещу виновния Радев, защото се били разбрали. Анализът и проверката, която експерти правят по разпространения видео клип обаче категорично показват,  че инвалидът с триколката е навлязъл в кръговото движение и пред него има знак, че е на главна улица, а мерцедесът на Георги Радев идва от странична улица, на която има знак - \"Внимание, излизане на главна улица\". Тепърва проверяващите от Инспектората на МВР ще трябва да установят, защо униформените са набедили инвалида. Източници на Faktor.bg твърдят, че на Георги Радев е направена с дрегер проба за алкохол. От общината в Харманли пък разказват, ден след инцидента президентът посетил баща си в Славяново, а на 20 август неочаквано променил програмата си и гостувал на кмета на града.", "date": "2018.08.25", "title": "Блъснатият от бащата на Радев инвалид: Нямах вина, но на мен полицаите съставиха акт"}
{"url": "https://www.faktor.bg/bg/articles/novini/balgariya/liderat-na-bsp-v-harmanli-mihail-liskov-bay-georgi-mi-kaza-vleznah-v-kragovoto-i-usetih-udar", "text": "Лидерът на БСП в Харманли Михаил Лисков, който е и бивш кмет на града потвърди категорично, че на 17 август е имало пътен инцидент с бащата на президента Румен Радев. Пред Faktor. bg Лисков обясни, че случайно попаднал на мястото на катастрофата. „ Никой не ми се е обаждал за инцидента. Него ден майка ми беше на смъртно легло. Прибирах  се към дома си, това е обичайният ми път. Тогава видях бай Георги, познавам го още преди Радев да стане президент. Беше на кръговото с двама полицаи. Отидох при него, за да разбера какво става, той е на възраст. Случайно е станал инцидентът. Постоях докато полицаите си вършеха работата и после си тръгнах”, твърди Лисков. Той обаче е категоричен, че не е оказвал на МВР никакъв натиск, за да се потули случаят. „Как, в качеството на какъв ще оказвам натиск? Ако един гражданин като мен може да окаже натиск на полицай..., то вие ме правите сериозен фактор. Това са абсолютни глупости”, обяснява Лисков. Той твърди, че не е разбрал кой е виновен за инцидента. Бащата на Радев му обяснил, че като влезнал в кръговото чул удар и спрял веднага. После Лисков разговарял с полицая, след като се върнал от болницата, дали инвалидът е пострадал, но разбрал, че няма проблеми. „Питах бай Георги, дали може да си премести колата, след стреса. Той ми каза, че ще се оправи. Казах му: „Добре бай Георги”. Чао, чао и си тръгнах. Два часа по-късно майка ми почина, днес и правя девет дена, а трябва да се занимавам с глупости. Някой болен мозък, се чуди каква глупост да измисли и да отклони вниманието на българския народ”, добавя  раздразнен Лисков. Той няма представа, защо МВР е мълчало за инцидента. Според него полицаите са снемали обяснения от участниците в катастрофата, съставили са акт, но няма представа каква е процедурата за оповестяване на инцидента. „Кажете, защо осем дни по-късно излиза в медиите информацията за случая. Как са изтекли записите от мястото на инцидента, и аз се питам как са стигнали до медиите сега”, казва пред Faktor.bg лидерът на БСП в Харманли. Днес Breaking.bg публикува информация за инцидента, а по-късно в социалната мрежа се появи и автентичен клип от мястото на катастрофата. Жертвата на пътния инцидент Стефчо Тодоров не иска да говори за случая, отказал е да се жалва и в полицията. От МВР разследват инцидента, но все още няма категорична информация защо и кой се е опитал да потули скандала с бащата на държавния глава. Румен Радев също отказа да коментира случая. За това пътнотранспортно произшествие, в прокуратурата в Харманли не е докладвана каквато и да е информация. За инцидента прокуратурата разбира едва днес и то само от медиите. Това заяви пред „Фокус“ говорителят на главния прокурор Румяна Арнаудова. По думите й нито е сигнализирано за пътнотранспортно произшествие, нито са докладвани материали за подобен инцидент. „След като се публикуваха различни материали в електронни медии, главният прокурор се самосезира и разпореди на Окръжна прокуратура Хасково незабавна проверка“, посочи тя.", "date": "2018.08.25", "title": "Лидерът на БСП в Харманли Михаил Лисков: Бай Георги ми каза: „Влезнах в кръговото и усетих удар”"}
{"url": "https://www.faktor.bg/bg/articles/tramp-golyamo-targovsko-sporazumenie-s-meksiko-mozhe-da-se-sluchi-skoro", "text": "Американският президент Доналд Тръмп намекна в събота, че САЩ и Мексико са на ръба на финализирането на споразумение, след като екипи и от двете страни водят преговори през уикенда, за да преработят Северноамериканското споразумение за свободна търговия (НАФТА), предава AFP. „Нашите взаимоотношенията с Мексико се сближават с всеки час“, написа президентът в социалната мрежа „Туитър“. „Някои много добри хора от старото и новото правителство работят в много тясно сътрудничество… Голямо търговско споразумение с Мексико може да се случи скоро“, добави Тръмп.", "date": "2018.08.25", "title": "Тръмп: Голямо търговско споразумение с Мексико може да се случи скоро"}
{"url": "https://www.faktor.bg/bg/articles/novini/balgariya/ekspert-ima-opasnost-da-se-srine-i-registara-na-zdravnata-kasa", "text": "Има опасност да се срине и регистъра на здравната каса! Но там, за разлика от ТР, няма бекъп вариант. Когато е правен през 2006 година, никой не се е сетил да поиска от румънската фирма, която го е правила кода, който възстановява данните, ако регистъра падне. Това заяви д-р Стойчо Кацарова ,председател на Центъра за защита на правата в здравеопазването , като допълни: \"Имам информация, че са го поискали преди известно време, но от фирмата са им казали, че ще го дадат срещу 60 милиона. Разбира се няма кой да им даде тези пари. Представете си какъв хаос ще настъпи в държавата, ако това се случи! ТР ще им се види песен. Ще изчезнат здравните досиета на милиони българи, без да може да се възстанови. Иначе, аз съм видял проекта на новия модел на здравеопазване на Ананиев. Мисля, че е добър, но няма да успеят да го приложат. Един от малкото хора в България, които могат да се справят с управлението на НЗОКе д-р Дечев\".", "date": "2018.08.25", "title": "Експерт: Има опасност да се срине и регистъра на здравната каса"}
{"url": "https://www.faktor.bg/bg/articles/novini/balgariya/akad-stefan-vodenicharov-ima-problem-v-upravlenieto-na-ban", "text": "Акад. Стефан Воденичаров заяви пред  bgonair.bg:  Имат право НИМХ да се сърдят на БАН! В основата на спора им са парите. Наистина не са правилно финансирани. Има проблем в управлението на БАН. За да се реши проблемът, трябва да се промени член пети. Там е разковничето. Недофинансирането за наука в България е огромен проблем! Това, че има много незапълнени места в СУ не ме учудва. И тази тенденция ще продължава, ако не се промени стратегията за висшето образование. От години наред се гледа само и единствено в количеството, в бройката на студентите. Това се прави заради парите на брой студент. Така страда качеството. Прочети още на: https://www.oporni-hora/2018-08-25/akad-stefan-vodenicharov-imat-pravo-nimh-da-se-sardyat-na-ban", "date": "2018.08.25", "title": "Акад. Стефан Воденичаров: Има проблем в управлението на БАН"}
{"url": "https://www.faktor.bg/bg/articles/vashington-okazva-natisk-varhu-evropeyskiya-sayuz-da-uskori-targovskite-pregovori", "text": "Вашингтон оказва натиск върху Европейския съюз да ускори търговските преговори, започнати след срещата през миналия месец между президента на САЩ Доналд Тръмп и председателя на Европейската комисия Жан-Клод Юнкер, предава Reuters, като се позовава на германски и американски официални представители. Емили Хабер, посланик на Германия в САЩ, заяви пред журналисти, че създадената работна група след срещата между Тръмп и Юнкер е заседавала за първи път през тази седмица и американските представители са оказвали натиск „за много краткосрочни резултати“, пише \"Фокус\". Тя заяви, че представителите на ЕС ще имат нужда от ясен мандат, за да придвижат напред настоящото „опипване на почвата“ и ще трябва да бъде сключено споразумение преди изборите за Европейски парламент през май 2019 година. „Американците всъщност натискат за много краткосрочни резултати“, поясни Хабер. „Колкото до времето, с което разполагаме, бих посочила че имаме избори за Европейски парламент през следващата година и споразумение ще трябва да бъде сключено преди тези избори“, добави тя. Представител на САЩ потвърди, че Вашингтон е поискал преговорите да бъдат „ускорени“, но не даде точна дата.", "date": "2018.08.25", "title": "Вашингтон оказва натиск върху ЕС да ускори търговските преговори"}
{"url": "https://www.faktor.bg/bg/articles/avtobus-se-obarna-v-iskarskoto-defile-zaginali-sa-13-dushi", "text": "Автобус се е обърнал  в района между Лесков дол и Своге, на около 2 км преди града, в посока от София.  Сигналът за инцидента е подаден към 17.10, съобщават от пресцентъра на МВР.   По първоначална информация превозното средство е помело четири автомобила по пътя си и е паднало на площадка край пътното платно. Загинали 13 души, съобщи говорителят на Спешна помощ Катя Сунгарска. Операцията по спасяването на пътници продължава. Специализирани екипи вадят ранени от автобуса.  Към мястото на инцидента са насочени линейки и екипи на пожарната. Участъкът на инцидента временно е затворен за движение. Трафикът се спира от патрули на „Пътна полиция“ откъм Нови Искър и Ребърково.  Мобилизирани са 15 линейки на Спешна медицинска помощ- София. Изпратени са и по 3 линейки от Враца и Монтана. Всички директори на болници са уведомени и очакват пострадали. За линейките са осигурени бързи коридори.", "date": "2018.08.25", "title": "Автобус се обърна  в Искърското дефиле, загинали са 13 души"}
{"url": "https://www.faktor.bg/bg/articles/premierat-hubavo-e-nyakoy-da-poeme-vinata-za-intsidentite-sas-samoleti-da-kazhe-tolkova-godini-sam-bil-shef-na-vvs-sigurno-i-az-imam-vina", "text": "За съжаление, инцидентите със самолети в страната се случват по време на тренировка. Така отговори министър-председателят Бойко Борисов на журналистически въпрос за последните инциденти със самолети в страната, съобщиха от правителствената информационна служба. „Хубаво е някой да поеме вината и да каже- толкова години съм бил шеф на ВВС, сигурно и аз имам вина. Не, само правителството, само Борисов, само министъра“, коментира премиерът и допълни, че подобни случаи има и в други държави. Той заяви , че е разпоредил на кмета на Царево да задържи изпълнението на решението на Общинския съвет за Силистар, в качеството си на лидер на партия ГЕРБ, а не на министър-председател, предаде БНР.  Премиерът Борисов се аргументира с това, че изпълнението на това решение трябва да стане, когато бъде изяснено какви са точно претенциите на еколозите. Все още той не е разговарял в качеството си на премиер с областния управител на Бургас, който вече има правомощията да спре изпълнението на решението на Общинския съвет, но обществеността трябва да бъде успокоена, беше категоричен премиерът Бойко Борисов.  Той коментира и информацията, че Турция е готова да строи атомна централа близо до нашата граница на Южното Черноморие: \"Нямам такава информация\", каза той. В същото време Борисов обясни, че има интерес от турска страна да се изкупува ток от АЕЦ \"Белене“, ако атомната централа бъде построена", "date": "2018.08.25", "title": "Премиерът: Хубаво е някой да поеме вината за инцидентите със самолети, да каже - толкова години съм бил шеф на ВВС, сигурно и аз имам вина"}
{"url": "https://www.faktor.bg/bg/articles/aleksey-navalni-e-zadarzhan-v-moskva", "text": "Руският опозиционен лидер Алексей Навални е бил задържан пред дома си в събота, като причините не са били изяснени на момента, написа неговият говорител Кира Ярмиш в социалната мрежа „Туитър“, предава AFP, цитирана огт\"Фокус\". „(Алексей) Навални беше задържан за два часа пред дома си. В момента той е в (столичното) полицейско управление Даниловски. Не ни съобщиха за какво е задържан. Взеха му телефона“, гласи съобщението на Ярмиш.", "date": "2018.08.25", "title": "Алексей Навални е задържан в Москва"}
{"url": "https://www.faktor.bg/bg/articles/novini/svyat/samoletat-na-svetiya-otets-pastir-edno-katsna-na-letishteto-v-irlandskata-stolitsa", "text": "\"Не мога дане призная големия скандал, причинен от злоупотребата с деца от членове на Църквата, натоварени да ги защитават и образоват. Провалът на църковните власти - епископи, религиозни водачи, свещеници и други - да се справи адекватно с тези отвратителни престъпления, правилно възбуди възмущение и сттана причина за страдание и срам за католическата общност.\" Споделям тези чувства \", това заяви папа Франциск в Дъблин, , застанал редом до ирландския премиер Лео Варадкар, предаде ANSA. Светиятотец пристигна днес на историческа двудневна визита в Ирландия – страна, в която католическата църква се опитва да си възвърне доверието на хората на фона на множеството секс скандали, съобщава АФП. Самолетът на Светия отец „Пастир Едно” кацна на летището в ирландската столица, където папата бе посрещнат с букет от бели и жълти рози, обвити в ирландския флаг. Стотици хиляди вярващи и над 1000 журналисти се очаква да проследят обиколката на Фрнциск с неговия папамобил по улиците на Дъблин, преди Светият отец да посети приют за бездомни и да изнесе реч на стадиона „Кроук парк”. Кулминацията на папската визита ще е в неделя, когато Франциск ще изнесе меса на открито във „Финикс парк” пред 500 000 вярващи – близо една десета от населението на страната. Това е първата папска визита в Ирландия от близо 40 години – през 1979 година покойният папа Йоан Павел Втори изнесе меса пред 1,5 милиона души в Дъблин.", "date": "2018.08.25", "title": "Папата призна: Църковните власти се провалиха, предизвикаха страдание и срам за католиците"}
{"url": "https://www.faktor.bg/bg/articles/arnaudova-prokuraturata-nyama-informatsiya-za-intsidenta-s-na-bashtata-na-prezidenta", "text": "Още днес ще отидат на място колегите от Хасково и ще изземат цялата документация, която съществува в районното управление в Харманли, защото нищо от това, което научваме днес в медиите, не е докладвано в прокуратурата. Това обясни говорителят на главния прокурор Румяна Арнаудова по повод информацията за пътен инцидент, в който е участвал бащата на президента Румен Радев – Георги и при който е пострадал човек в инвалидна количка, предаде репортер на БГНЕС. В прокуратурата в Харманли не е докладвана каквато и да е информация, подчерта Арнаудова и уточни, че след като е излязла информация по елекронни медии главният прокурор Сотир Цацаров се самосезирал и разпоредил на Окръжна прокуратура Хасково да направи проверка. „Това ще бъде лична проверка като ще се провери един път има ли престъпление по транспорт и втори път има ли нарушение от органите на властта на място“, каза тя. Ще се определи това до колко и до какви обстоятелства са изпълнени служебните си задължения по констатиране на пътнотранспортно произшествие, установяване на определена вина и спазване на законовите изисквания за санкциониране на виновен водач. Арнаудова поясни, че в момента за Хасково, където в събота и неделя е дежурен зам. окръжният прокурор, пътува представител на прокуратурата. /БГНЕС  Прочети още на:  Още днес ще отидат на място колегите от Хасково и ще изземат цялата документация, която съществува в районното управление в Харманли, защото нищо от това, което научваме днес в медиите, не е докладвано в прокуратурата. Това обясни говорителят на главния прокурор Румяна Арнаудова по повод информацията за пътен инцидент, в който е участвал бащата на президента Румен Радев – Георги и при който е пострадал човек в инвалидна количка, предаде репортер на БГНЕС. В прокуратурата в Харманли не е докладвана каквато и да е информация, подчерта Арнаудова и уточни, че след като е излязла информация по елекронни медии главният прокурор Сотир Цацаров се самосезирал и разпоредил на Окръжна прокуратура Хасково да направи проверка. „Това ще бъде лична проверка като ще се провери един път има ли престъпление по транспорт и втори път има ли нарушение от органите на властта на място“, каза тя. Ще се определи това до колко и до какви обстоятелства са изпълнени служебните си задължения по констатиране на пътнотранспортно произшествие, установяване на определена вина и спазване на законовите изисквания за санкциониране на виновен водач. Арнаудова поясни, че в момента за Хасково, където в събота и неделя е дежурен зам. окръжният прокурор, пътува представител на прокуратурата. /БГНЕС  Прочети още на:  Събота, 25 Август, 17:44USD=1.68781 BGN GBP=2.16833 BGN CHF=1.71594 BGN НАЧАЛО • БЪЛГАРИЯ • ВИДЕО • СВЯТ • СПОРТ • БИЗНЕС • ЛАЙФСТАЙЛ Обновена на 25.08.2018 17:01 нищо от това, което научваме днес в медиите, не е докладвано в прокуратурата в Харманли, поясни Арнаудова нищо от това, което научваме днес в медиите, не е докладвано в прокуратурата в Харманли, поясни Арнаудова / БГНЕС Арнаудова: Прокуратурата в Харманли няма информация за инцидента с участие на бащата на президента Още днес ще отидат на място колегите от Хасково и ще изземат цялата документация, която съществува в районното управление в Харманли, защото нищо от това, което научваме днес в медиите, не е докладвано в прокуратурата. Това обясни говорителят на главния прокурор Румяна Арнаудова по повод информацията за пътен инцидент, в който е участвал бащата на президента Румен Радев – Георги и при който е пострадал човек в инвалидна количка, предаде репортер на БГНЕС. В прокуратурата в Харманли не е докладвана каквато и да е информация, подчерта Арнаудова и уточни, че след като е излязла информация по елекронни медии главният прокурор Сотир Цацаров се самосезирал и разпоредил на Окръжна прокуратура Хасково да направи проверка. „Това ще бъде лична проверка като ще се провери един път има ли престъпление по транспорт и втори път има ли нарушение от органите на властта на място“, каза тя. Ще се определи това до колко и до какви обстоятелства са изпълнени служебните си задължения по констатиране на пътнотранспортно произшествие, установяване на определена вина и спазване на законовите изисквания за санкциониране на виновен водач. Арнаудова поясни, че в момента за Хасково, където в събота и неделя е дежурен зам. окръжният прокурор, пътува представител на прокуратурата. /БГНЕС ОБЩЕСТВО • ПОЛИТИКА • КРИМИНАЛНИ И СЪД • ИНЦИДЕНТИ ОЩЕ КРИМИНАЛНИ И СЪД Образувано е досъдебно производство за инцидента на летище… Общинарят Пейко Янков остава в ареста Иванчева, Христова и Дюлгеров дадени на съд Съдът не пусна предсрочно Янко Попов от Килърите Потвърдиха гаранцията от 50 хил. лева гаранция за Бенчо… Прокуратурата и ДАНС започват проверка на КФН Взривиха банкомат в Казанлък Задържаха 60-годишен за убийството в Лесново ОЩЕ БЪЛГАРИЯ Димитър Цоцорков: „Асарел-Медет“ е водеща минна компания, изпълняваща всички екологични изисквания „Асарел-Медет“ е най-голямата и водеща българска минна компания и най-големия производител на мед в България. Борисов: Хубаво е някой да поеме вината и да каже - толкова години съм бил шеф на ВВС, сигурно и аз имам вина За съжаление инцидентите със самолети в страната се случват по време на тренировка. Хубаво е някой да поеме вината и да каже, че толкова години съм бил шеф на ВВС,… Румен Радев: Залогът на нашата почит към истината и историята е нашето достойнство Вече 141 години българите гледаме към този връх с преклонение. Никой не ще го рече по-добре от Вазов: див, чутовен връх, на който шепа български и руски храбреци оставиха костите си, за да… БЕЗ ФИЛТЪР Румен Гълъбинов: Казусът с „Олимпик” е прецедент Няма как „Гражданска отговорност“ да скочи драстично и за кратко време, смята финансистът и бивш зам.-председател на КФН WWW.DW.COM • Какво разкри случаят с ударената репортерка • Затова България прилича на разграден двор • Спорът за бежанците се изостря? • Новите роби на Европа • Огнен ад - това ли ни очаква занапред? • \"Калашников\" изненада света България Общество Политика Криминални и съд Инциденти Свят Международна Балкани Спорт Волейбол Футбол Баскетбол БГ Футбол Тенис На скорост Боен клуб Други спортове Бизнес Икономика Енергетика Наука и IT Лайфстайл Любопитно Шоубизнес Здраве Условия за ползване За нас За контакти За реклама Copyright © 2001-2015 Агенция БГНЕС. Всички права запазени. Съдържанието на Агенция БГНЕС и технологиите, използвани в него, са под закрила на Закона за авторското право и сродните му права. Всички статии, репортажи, интервюта и други текстови, графични и видео материали, публикувани в сайта, са собственост на Агенция БГНЕС, освен ако изрично е посочено друго. Допуска се публикуване на текстови материали само след писмено съгласие на Агенция БГНЕС, посочване на източника и добавяне на линк към www.bgnes.com. Използването на графични и видео материали, публикувани в сайта, е строго забранено. Нарушителите ще бъдат санкционирани с цялата строгост на закона. За вход в Агенция БГНЕС, кликнете ТУК  Прочети още на:  Прокуратурата в Харманли няма информация за инцидента с участие на бащата на президента Още днес ще отидат на място колегите от Хасково и ще изземат цялата документация, която съществува в районното управление в Харманли, защото нищо от това, което научваме днес в медиите, не е докладвано в прокуратурата. Това обясни говорителят на главния прокурор Румяна Арнаудова по повод информацията за пътен инцидент, в който е участвал бащата на президента Румен Радев – Георги и при който е пострадал човек в инвалидна количка, предаде БГНЕС. В прокуратурата в Харманли не е докладвана каквато и да е информация, подчерта Арнаудова и уточни, че след като е излязла информация по елекронни медии главният прокурор Сотир Цацаров се самосезирал и разпоредил на Окръжна прокуратура Хасково да направи проверка. „Това ще бъде лична проверка като ще се провери един път има ли престъпление по транспорт и втори път има ли нарушение от органите на властта на място“, каза тя. Ще се определи това до колко и до какви обстоятелства са изпълнени служебните си задължения по констатиране на пътнотранспортно произшествие, установяване на определена вина и спазване на законовите изисквания за санкциониране на виновен водач. Арнаудова поясни, че в момента за Хасково, където в събота и неделя е дежурен зам. окръжният прокурор, пътува представител на прокуратурата.", "date": "2018.08.25", "title": "Арнаудова: Прокуратурата няма информация за инцидента с на бащата на президента"}
{"url": "https://www.faktor.bg/bg/articles/razbiliyat-se-v-balchik-samolet-se-udrya-silno-v-pistata-preobrashta-se-i-se-zapalva", "text": "Окръжната прокуратура в Добрич е поела ръководството на досъдебното производство във връзка с инцидента с разбития самолет на летището в Балчик , при който загина пилотът.  Това съобщи окръжният прокурор в Добрич Пламен Николов. Изясняването на случая, по думите му, е започнало незабавно след произшествието. Той добави, че действията по разследването ще се извършват от следовател от Националната следствена служба. Магистратите ще работят съвместно със специалисти от Звеното за разследване на авиационни произшествия към министерството на транспорта, предаде БТА.  Днес ще бъде извършен основен оглед на мястото на инцидента. Ще бъдат назначени съдебно-медицинска и технически експертизи, добави окръжният прокурор. Двуместният самолет, по информация на министерството на транспорта, се е разбил снощи на летището в Балчик. При кацането машината се е ударила силно в пистата, преобръща се и се запалва. Пилотът е загинал на място. Загиналият е на 52 години, от Варна, казаха от областната дирекция на полицията в Добрич.", "date": "2018.08.25", "title": "Окръжната прокуратура в Добрич пое досъдебното производство за разбития самолет на летището в Балчик"}
{"url": "https://www.faktor.bg/bg/articles/zapochnal-e-ogled-na-myastoto-na-intsidenta-na-letishteto-v-balchik", "text": "Започнал е оглед на мястото на инцидента на летището в Балчик в присъствието на следовател от Националната следствена служба и експерти от звеното за разследване на произшествия към Министерството на транспорта, съобщиха от Апелативната прокуратура във Варна. Става въпрос за случая вчера, при който малък двуместен самолет \"Икарус С3\" се удари в пистата при кацане и се запали. На място загина пилотът - 52-годишен варненски бизнесмен. Окръжната прокуратура в Добрич е образувала досъдебно производство за разследване на обстоятелствата, довели до инцидента.", "date": "2018.08.25", "title": "Започнал е оглед на мястото на инцидента на летището в Балчик"}
{"url": "https://www.faktor.bg/bg/articles/avtobus-gori-na-patya-varna-burgas", "text": "Автобус гори на пътя Варна - Бургас, в района на Несебър, съобщават от Агенция \"Пътна инфраструктура\". Заради инцидента движението в отсечката е временно ограничено. Пренасочва се по обходен маршрут през Дюлинския проход. Превозното средство е пламнало точно в участъка с най-много завои на Приморския проход между Слънчев бряг и Обзор, заради което се е образувала и километрична колона от автомобили. Към момента няма информация за пострадали.", "date": "2018.08.25", "title": "Автобус гори на пътя Варна - Бургас"}
{"url": "https://www.faktor.bg/bg/articles/balgarskite-vlasti-sa-ekstradirali-v-rusiya-obvinen-vav-falshifikatsiya-na-edinniya-darzhaven-registar-na-yuridicheskite-litsa", "text": "Българските власти са екстрадирали в Русия издирван престъпник, съобщава руското електронно издание News.ru. Екстрадираното лице се казва Михаил Керщайн. Той е обвинен, че е фалшифицирал Единния държавен регистър на юридическите лица в Русия,както и в опити за измама. Благодарение на координираните действия на главния прокурор на Руската федерация и в тясно сътрудничество с компетентните органи на Република България е постигнато решение за екстрадирането му, заявиха от пресслужбата на кабинета на главния прокурор на Русия.", "date": "2018.08.25", "title": "Българските власти са екстрадирали в Русия обвинен във фалшификация на Единния държавен регистър на юридическите лица"}
{"url": "https://www.faktor.bg/bg/articles/atr-grigor-dimitrov-e-reshen-da-se-revanshira-za-zagubata-ot-vavrinka-v-nyu-york", "text": "Григор Димитров-Стан Вавринка се превърна в най-интригуващия двубой в първи кръг на US Open, твърди сайта на ATP. Тегленето не показа милост към Григор и Вавринка, един които във втори турнир от Големия шлем, ще трябва да си тръгне след първи кръг. \"Да, отново. Само 2 месеца, след като Димитров и Вавринка се срещнаха в откриващия кръг на Уимбълдън, звездите се срещат отново в мач, който не трябва да пропускате от първи кръг на US Open. Но този път, може да има още по-голямо очакване\", споделят от АТР. \"Вавринка, който се завръща след две операции на лявото коляно, победи Димитров на Уимбълдън на най-неудобната си настилка. И докато швейцарецът е №101 в АТР ранглистата, шампионът от US Open 2016 играе на много по-високо ниво от това. Вавринка спечели общо пет мача на Роджърс Къп и в Синсинати, всички срещу съперници от топ 40, а двете му загуби дойдоха в завързани загуби срещу Рафаел Надал в Торонто и Роджър Федерер в Синсинати.\" \"Димитров, който е настоящият шампион от Финалите на АТР, показа прогрес по време на този хард корт сезон, достигайки в Канада до първия си четвъртфинал от април насам и докарвайки Джокович до три сета в Синсинати. Българинът е решен да се реваншира за загубата от Вавринка в Ню Йорк, което би увеличило водачеството му в съперничеството с Вавринка на 5:3.\" \"Ще бъде интересно да видим кой ще успява да контролира точките на Флъшинг Медоус. Димитров в най-добрата си форма, когато сервира добре и използва атлетизма си, може да взима топката рано и да се движи към мрежата. Но Вавринка, който се доближава до най-добрия си тенис, може да удря от основната линия с всеки един в света, особено със своя впечатляващ бекхенд с една ръка. Победителят ще срещне квалификант във втория кръг\", се казва в материала.", "date": "2018.08.25", "title": "АТР: Димитров е решен да се реваншира за загубата от Вавринка в Ню Йорк"}
{"url": "https://www.faktor.bg/bg/articles/balgarskite-gimnastichki-vzeha-bronzov-medal-v-mnogoboya-pri-ansamblite-na-svetovnata-kupa", "text": ". Бронзов медал в многобоя при ансамблите на Световната купа в руския град Казан спечели българският ансамбъл след изиграването на съчетанието с 3 топки и 2 въжета. Това съобщиха от Българската федерация по художествена гимнастика на официалната си страница във „Фейсбук“. Гимнастичките ни допуснаха неточности и бяха оценени с 20.900. Вчера те водеха след блестяща игра на 5 обръча с оценка 22.900 и така със сбор от 43.800т се класираха на 3-то място. Шампион е ансамбълът на Италия със сбор от 43.950, колкото има и Русия, но Италия е с по-високи оценки за изпълнение.  Утре ансамбълът ни ще участва във финала и на двете съчетания", "date": "2018.08.25", "title": "Българските гимнастички взеха бронзов медал в многобоя при ансамблите на Световната купа"}
{"url": "https://www.faktor.bg/bg/articles/borisov-pravitelstvoto-otpusna-1-milion-leva-za-srednovekovniya-manastirski-kompleks-sveti-yoan-predtecha-v-kardzhali", "text": "Правителството отпусна общо 1 милион лева за строежа на средновековния манастирски комплекс „Свети Йоан Предтеча“ в Кърджали – 800 хиляди лева през 2015 г. и 200 хиляди лева през 2017 г.  Това съобщи на профила си във Фейсбук премиерът Бойко Борисов. \"Днес с министър Николай Нанков и председателя на Народното събрание Цвета Караянчева посетихме българския православен манастирски комплекс „Св. Йоан Предтеча“ в Кърджали. Преди 30 г. тук е било могила, покрита с пръст, храмът е бил само музей. За да стане действащ духовен център, държавата отпусна 1 млн. лв. Впечатляващо е как изглежда сега”, пише премиерът.  Министър-председателят лично инспектира ремонтните дейности.  „Храмът беше само музей, благодарение на Вас вече е действащ духовен център“, каза отец Николай при посещението на премиера. Отец Николай подари на премиера Бойко Борисов икона на Св. Йоан Предтеча. Храмът „Свети Йоан Предтеча е един от най-древните в България, просъществувал от IX до XIV век. Руинните са   открити  при  археологически разкопки, а години по-късно храмът „Св. Йоан Предтеча” е възстановен в автентичния си вид.", "date": "2018.08.25", "title": "Борисов: Правителството отпусна 1 млн. лв за средновековния манастирски комплекс „Свети Йоан Предтеча“ в Кърджали"}
{"url": "https://www.faktor.bg/bg/articles/novini/balgariya/videoklip-dokumentiral-katastrofata-prichinena-ot-bashtata-na-prezidenta-politsai-i-partien-lider-zamitat-intsidenta", "text": "Скандалната новина, че бащата на президента Румен Радев – Георги, е блъснал човек в Харманли, а после инцидентът е покрит от полицията, бе потвърдена и от още по-скандален видео клип, който вече се разпространява в социалната мрежа. На записа ясно се вижда как „Мерцедес”, с  номер Х6349ВН блъска друг участник в движението, който се движи с инвалидна триколка. Инцидентът става на 17 август, на кръгово в Харманли и е записан с телефон от бдителен гражданин. Записът продължава почти 7 минути. Шофьорът на „Мерцедеса” се оказва Георги Радев, разпознат от съгражданите си, твърди Breaking.bg, който първи информира за катастрофата. Георги Радев отнема предимство и предизвиква катастрофата. Още по-скандална обаче е реакцията на бащата на държавния глава. Той остава в автомобила си, вместо да се притече на помощ на пострадалия с инвалидната триколка, който лежи на асфалта.  Жертвата на инцидента се обажда по мобилния си телефон, а след малко пристигат две патрулки с петима полицаи. На мястото на катастрофата идва и линейка, която изнася пострадалия с носилка. В същото време униформените се суетят, обаждат се на някого, видимо притеснени от ситуацията. Движението в района е затруднено. Едната от патрулките си тръгва, остават само двама полицаи, а на кръговото след 15-20 минути неочаквано се появява мъж, който в последствие се оказва Михаил Лисков – бивш кмет на Харманли, настоящ лидер на БСП и общински съветник в града. Той също е разпознат от минувачите. Мъжът говори оживено с униформените, звъни на някого по телефона, но служителите на реда  , сякаш са забравили за задълженията си. От кадрите се вижда как лидерът на социалистите се изнася от мястото на инцидента, а полицаите помагат на бащата на Радев да си тръгне с \"Мерцедеса\" без никаква санкция, разказва очевидец. Тревожното в случая е, че за пътният инцидент се мълчи и се крие повече от седмица. Катастрофата не е обявена и в полицейския бюлетин на Хасковска област, а това поражда основателни съмнения, че инцидентът умишлено е прикрит със съдействието най-вероятно  на лидера на БСП и местното полицейско управление. За катастрофата обаче няма как да не са информирани и в президентството, а това превръща и институцията и държавния глава  замесени в скандала. Разпространеният видео клип поставя тежки въпроси и пред министъра на МВР Валентин Радев – знаел ли е за катастрофата и ако не, защо полицейските началници от Харманли и Хасково са погазили закона и са скрили от него ПТП, в което участва бащата на държавния глава? Кого пази народната полиция – жертвите на престъпления или властимащите и техните роднини?  Прикритият инцидент поставя и проблема, дали МВР наистина е деполитизирана или продължава да изпълнява политически поръчки? След този скандал сериозни отговори дължат на обществото и президентът Радев, и лидерът на БСП Корнелия Нинова. На думи те проповядват морал и борба с паралелната държава, но с действията си я възпроизвеждат и легитимират.", "date": "2018.08.25", "title": "Видеоклип документирал катастрофата, причинена от бащата на президента, полицаи и партиен лидер замитат инцидента"}
{"url": "https://www.faktor.bg/bg/articles/moskva-obvini-britanskite-sluzhbi-v-instsenirovka-na-izpolzvane-na-himichesko-orazhie", "text": "Терористи се готвят за инсценировка \"на използване на химическо оръжие\" от сирийските войски срещу мирното население в Сирия. Това съобщи днес говорителят на руското министерство на отбраната, генерал-майор Игор Конашенков, предаде ТАСС, цитирана от БТА. Очевидно изявлението е цели да парира  обвиненията.  САЩ съобщиха на Русия, че са готови да предприемат силни военни действия срещу Сирия, ако президентът Башар Асад използва химическо оръжие, за да възстанови контрола върху някоя от последните си зони, държани от бунтовници в страната, според четирима високопоставени представители, запознати с дискусиите,както вече съобщихме. Американски представители твърдят, че разполагат с информация, че Асад може да планира химическа атака в северозападната провинция Идлиб.      \"По информация, потвърдена едновременно от няколко независими източника, действащата терористична групировка Хаят Тахрир аш Шам (наричала се до миналата година Джебхат ан Нусра)\" осъществява подготовка за поредна провокация на \"използване на химическо оръжие\" от сирийските правителствени сили срещу мирно население в провинция Идлиб\", каза той. По думите му за инсценировката на \"химическата атака\" в град Джиср аш Шугур в провинция Идлиб на бойците на Хаят Тахрир аш Шам са били доставени осем контейнера хлор, които след предаването им на бойците от групировката Хизб ат Туркестан ал Ислами са били откарани в село Халюз на няколко километра от Джиср аш Шугур.     \"Също  така в района на Джис аш Шугур е пристигнала специална група от подготвени бойци, преминала обучение за справяне с отровни вещества под ръководството на специалисти от британската частна военна компания \"Олива\", твърди Конашенков. Той каза, че на въпросните бойци е била възложена задачата да имитират спасяване на пострадали от химическо оръжие, облечени в дрехите на служители на организацията \"Белите каски\".     Конашенков каза, че инсценировка, при която ще се твърди, че сирийските сили са използвали химическо оръжие срещу мирно население, ще послужи за повод за ракетни удари на Запада и САЩ по Сирия. Конашенков твърди, че реализацията на този план ставала с активното участие на британските специални служби.     \"Осъществяването на тази провокация с активното участие на британските специални служби ще послужи за пореден повод за нанасяне от страна на САЩ, Великобритания и Франция на ракетно-авиационен удар по държавни и икономически обекти в Сирия\", каза Конашенков.     Той уточни, че за тази цел в Персийския залив преди няколко дни е дошъл ескадреният миненосец \"Съливанс\" на американските военноморски сили с 56 крилати ракети на борда, а във военновъздушната база Ел Уейд в Катар са предислоцирани стратегически бомбардировачи В-1В на военновъздушните сили на САЩ с 24 крилати ракети въздух-земя AGM158 JASSM.", "date": "2018.08.25", "title": "Москва обвини британските служби  в  инсценировка на използване на химическо оръжие"}
{"url": "https://www.faktor.bg/bg/articles/koy-hakna-klipa-ot-katastrofata-s-prezidentskiya-bashta-georgi-radev", "text": "Малко след като Faktor.bg и онлайн медии публикува клипа от катастрофата на президентския баща Георги Радев в Харманли, той изчезна от ютюб. Кадрите явно бяха от пътните камери и бяха запечатали мястото на произшествието, мерцедеса на Радев и падналата инвалидна триколка до него. Виждаше се как на мястото идва общинският председател на БСП и общински съветник  Михаил Лисов, говори с полицаите нещо. След това полицаите придружават до колата Георги Радев и го качват в нея, а той си тръгва. Записът е от 17 август, когато е станало произшествието. От полицията в Харманли казаха пред Нова тв, че проверяват действията на полицаите при инцидента. КОЙ хакна клипа от катастрофата? Дали МВР ще отговори?", "date": "2018.08.25", "title": "КОЙ хакна клипа от катастрофата с президентския баща Георги Радев?"}
{"url": "https://www.faktor.bg/bg/articles/a-todorov-prezidentat-e-otishal-v-harmanli-sled-gazeneto-za-da-vidi-dali-vsichko-e-napraveno-spored-narezhdaniyata-mu", "text": "\"4 дни след като баща му гази в Харманли инвалид като досадна муха, прецедентът Арогантник номер 1 на републиката посещава Харманли. След това една седмица газенето е скривано от местните милиционери. Оставка, бе, безсрамник! \", пише във \"Фейсбук\" бившият депутат от ГЕРБ Антон Тодоров.  Преди това публикува този пост: \" Учете се на цензура, непрозрачност и пълно медийно затъмнение от арогантния Радев и кръговете му. Нито bTV, нито БНТ пуснаха нещо за опита на дрътия Радев да гази инвалид в Харманли. Клипът вече е свален от You Tube, милиционерите в Харманли са \"съветвани\" от лидера на БСП там Лисков да си траят, а Радев е отишъл там, за да види дали всичко е направено според нарежданията му. Ега ти безцеремонната сган, внимавайте само да не ги докарате на власт, че тогава ще видите кон боб яде ли!\"", "date": "2018.08.25", "title": "А. Тодоров: Президентът е отишъл в Харманли след газенето, за да види дали всичко е направено по нарежданията му"}
{"url": "https://www.faktor.bg/bg/articles/chetiri-nelegalni-no-svrahmoderni-tsigareni-fabriki-byaha-razbiti-ot-politsiyata", "text": "Четири нелегални, но свръхмодерни цигарени фабрики бяха разбити от полицията. Две от тях са в Дупница, една в Тутракан и една в Горна Оряховица.  В Калугерово, пък е открита много скъпа машина за нарязване на тютюн и от там са се снабдявали въпросните фабрики. Всички тези фабрики са работили в продължение на две години, обяви на брифинг в Пловдив окръжният прокурор Румен Попов. И четирите фабрики са били оборудвани с най-модерна производствена и транспортна техника. \"Всяка една от фабриките е била с денонощен режим на работа, като на ден са се произвеждали по 200 мастербокса\", обяви окръжният прокурор Румен Попов.  Печатницата, която е осигурявала картон за кутиите е във Варна. Собственикът ѝ е задържан. Задържани са и двама души в Пловдив, проследени заради очебийното охолство, в което живеят, без да могат да докажат трудова дейност. Оказва се, че те са ръководели производството и са набирали работници. По време на работа са задържани 23-ма работници, 4-рима от тях са пуснати под гаранция. Фабриките са се намирали на различни места – старо военно поделение, производствени цехове на закрити фабрики. Или са нямали изобщо прозорци, или прозорците им са били изцяло затъмнени. Пространството наоколо до 250 м е било проследявано със сензори за движение и видеокамери. Вътре във фабриките са открити и спални помещения за работниците, столова и фитнес. Работната ръка е набирана сред хора, останали без работа при закриване на тютюневи фабрики. До работното им място те са били извозвани с три превозни средства със затъмнени прозорци – така че никой да не знае къде точно отива. Всеки от тях е работил по 15 дни вътре във фабриката, без да излиза и без да има право на връзка със семейството си. За този си труд обикновените работници са получавали по 1500 лв. \"заплата\". Цигарите, които са заварени в момента на акцията, са от познати марки \"Ева – слим\", \"Капитал\", \"Марбъл\". Задържан е един натоварен с цигари ТИР. Количествата са били пласирани у нас и в чужбина, а качеството на цигарите е много близко до оригиналните. Вижте още новини от България! Окръжният прокурор Румен Попов каза, че законът е доста несъвършен по отношение на този вид дейност. На практика могат да бъдат обвинени само хора, които в момента на акцията са заварени да произвеждат или транспортират цигари без бандерол. Инвестицията, която е направена, е много голяма – само в една от фабриките е над 3.5 млн. лв. Следствените действия продължават, работи се по събиране на доказателство за обвинение за престъпна група.", "date": "2018.08.25", "title": "Четири нелегални, но свръхмодерни цигарени фабрики бяха разбити от полицията"}
{"url": "https://www.faktor.bg/bg/articles/novini/balgariya/rumen-radev-otkaza-da-komentira-blasnatiya-ot-bashta-mu-invalid-mvr-podozira-svoy-che-e-opital-da-prikrie-intsidenta", "text": "Президентът Румен Радев отказа да коментира разпространената днес новина, че осем дни е прикрит пътен инцидент, при който баща му Георги, не спазвайки правилата за движение блъска инвалидна триколка.Той не отговори на журналистически въпроси след тържествата по случай 141-годишнината от Шипченската епопея,  на които присъства днес. От пресслужбата на президентството обаче пред „24 часа” нито са потвърдили, нито са отрекли за инцидента, но са категорични, че не е упражняван натиск върху МВР от страна на президентсвото. Инспекторатът на МВР и ГД \"Национална полиция\" вече са започнали вътрешна проверка, която да установи дали е укрита информация от РУ-Харманли за ПТП, извършено от 81-годишният Георги Радев - бащата на българския президент Румен Радев. Това е обявил шефът на ОДМВР-Хасково старши комисар Ангел Цанков. \"Случаят е от предишния петък и е станал на кръговото в Харманли. Инцидентът е докладван\", каза още Цанков. Георги Радев управлявал Мерцедеса. С него се возела и 78-годишната му съпруга Станка. Двамата живеят в близкото с. Славяново. На кръговото възрастният водач ударил електрическа триколка с инвалид. Георги Радев слязъл от колата, за да види състоянието на човека, казаха от ОДМВР-Хасково. Според официалната информация мъжът в неравностойно положение не е пострадал сериозно. Бил с лека телесна повреда. Катастрофата била с материални щети и затова не била обявена в бюлетина на областната дирекция, казаха от там. От МВР твърдят още, че пътно транспортното произшествие е регистрирано като леко. Инцидентът е станал в 9,30 сутринта. В момента се правят две проверки - за виновността в катастрофата и дали след това е действано по правилата. От МВР добавиха още, че имат съмнения, че техен служител се е опитал да прикрие вината на бащата на президента. Той е на младша изпълнителска длъжност в районното управление в Харманли.", "date": "2018.08.25", "title": "Румен Радев отказа да коментира блъснатия от баща му инвалид, МВР подозира свой, че е опитал да прикрие инцидента"}
{"url": "https://www.faktor.bg/bg/articles/novini/balgariya/stefcho-todorov-e-blasnatiyat-ot-bashtata-na-rumen-radev-ne-me-bezpokoyte-ne-mi-se-govori-po-tozi-vapros", "text": "Стефчо Маринов Тодоров е жертвата на пътния инцидент в Харманли, предизвикан на 17 август от бащата на президента Румен Радев – Георги. До сега името му се пазеше в тайна, но Fktor.bg успя да се свърже по телефона с него. „За какво ме безпокоите? Нищо не искам да говоря. Не съм пускал жалба в МВР. Не ми се говори  по този въпрос, айде чао, довиждане”, лаконичен бе пострадалият Тодоров. От свои източници в Харманли обаче Faktor.bg научи, че още минути след катастрофата Стефчо Тодоров е заявил на полицаите, че е недоволен от работата им и ще пусне в МВР възражение по случая. Но на следващия ден изненадващо  е заявил, че се отказва да пуска жалба. Пред полицаите потвърдил, че с него е воден разговор, за да действа по този начин. Кой го е \"посъветвал\" да постъпи така, тепърва трябва да се установи. Днес стана ясно от разпространен видео клип в социалната мрежа, че 81-годишният Георги Радев е предизвикал ПТП, което осем дни е прикривано от МВР. От самия клип става ясно, че на местопроизшествието полицаите не са съставили протокол за инцидента, водачите не са били подложени на тестове за алкохол и наркотици, а партийният лидер на БСП в Харманли дори си е позволи да премести в присъствието на униформените ударената инвалидна триколка. Поведението на жертвата Тодоров  недвусмислено показва, че явно е предупреден и може би се страхува да даде гласност на катастрофата. Според негови съседи повече от седмица след инцидента ръката му продължава да бъде видимо наранена. От президентството твърдят, че натиск не е оказван. МВР са започнали проверка, но се съмняват, че някакъв младши полицай се опитал да замете следите. Хора от системата обаче са категорични, че без знанието на шефа на РПУ-Харманли прикриването няма как да се случи.  Любопитен факт е, че и шефът на областната дирекция в Хасково едва преди часове е научил за инцидента. Прикриването на случая явно налага да се намеси и държавното обвинение, което да установи истината за катастрофата, но и дали е оказван натиск на пострадалия да мълчи.", "date": "2018.08.25", "title": "Стефчо Тодоров е блъснатият от бащата на Румен Радев: „Не ме безпокойте, не ми се говори по този въпрос”"}
{"url": "https://www.faktor.bg/bg/articles/dw-targoviyata-s-hora-i-robskiyat-trud-sa-v-nastaplenie-i-v-evropa", "text": "По данни на австралийската организация \"Walk Free Foundation\", в света днес има над 40 милиона души, които живеят при робски условия. 167 000 от тях - в Германия. Това отговаря на около 0, 2 на сто от местното население. Докато историческото робство се основава на законно признатата собственост на един човек върху друг, съвременното робство функционира другояче. \"Робството вече не е легално, но то е като хамелеон и продължава да съществува тайно\", казва Дитмар Ролер, изпълнителен директор на германското бюро на правозащитната организация \"International Justice Mission\".  Основната отличителна черта на съвременното робство, според  \"Walk Free Foundation\" е това, че хората \"не могат да избегнат или да предотвратят експлоатацията посредством заплахи, насилие, принуда и злоупотреби с властта\". Понятието \"модерно робство\" се използва за различните форми на подчинение и експлоатация като търговия с хора, принудителен труд или принудителни бракове. Много често границите на това, което наричаме модерно робство, са размити. Модерното робство засяга при това не само страни като Либия, Катар, Конго. Още през април Съветът на Европа предупреди , че търговията с хора и робският труд са в настъпление и в Европа. Особено търговията с хора с цел експлоатация на работна ръка. По данни на германската криминална служба, това се отнася най-вече до мигрантите в строителния бранш, гастрономията, месопреработването, селското стопанство и транспорта. През миналата година властите са регистрирали 180 жертви на съвременно робство в 11 приключени разследвания. Повече от жертвите произхождат от Източна Европа. Сексуалната експлоатация е широко разпространена в Германия. \"Германия е публичният дом на Европа\", казва Дитмар Ролер. Особено голям е броят на жените, принудени да проституират. По данни на федералната криминална служба, през миналата година са регистирани 500 жертви на принудителна проституция. Докато в сферата на принудителния труд повечето жертви са мъже, мнозинството от жертвите на сексуална експлоатация са жени, главно от България, Румъния и Германия. \"Вие колко роби държите?\" Дитмар Ролер обръща внимание и върху една сравнително нова форма на сексуална експлоатация: чрез интернет. \"Германските клиенти могат да си наемат за един час дете от Филипините, което трябва пред камерата да прави това, което те искат\", казва той. Тези примери, както и чуждестранният произход на много от жертвите, показват, че модерното робство не признава държавните граници. Много повече става дума за един глобален феномен със свързани по цял свят участници. Преди две години икономистката Еви Хартман разбуни духовете с книгата си \"Вие колко роби държите?\" Нейната теза е, че всеки среден германец държи косвено около 60 роби само чрез потребителското си поведение. \"Дори чрез покупката на дрехи, или стоки, които съдържат суровини от конфликтни региони, човек насърчава робските условия на труд в другите части на света\", посочва Дитмар Ролер. Малолетните са най-силно застрашени Говорейки за модерното робство, не бива да изпускаме из очи, че малолетните са най-силно застрашени да станат жертва на подобни структури. Също и в Германия. Наскоро един скандал в Щауфен щокира германската общественост. В продължение на две години едно семейство систематично изнасилва днес десетгодишния си син и го предлага на други клиенти за пари. През последните години и принудителните бракове са във фокуса на властите. Германската полиция регистрира годишно между 50 и 60 случая на принудителни бракове.", "date": "2018.08.25", "title": "DW: Търговията с хора и робският труд са в настъпление и в Европа"}
{"url": "https://www.faktor.bg/bg/articles/erdogan-da-se-borim-sreshtu-napadeniyata-nad-ikonomikata-na-turtsiya", "text": "Отдадеността и решителността на турските граждани е гарантът, който е нужен, за да се борим срещу нападенията над икономиката на Турция, заяви президентът на страната Реджеп Тайип Ердоган в събота, предава Reuters. В две отделни изявления, по време на отбелязването на годишнините от битката при Манцикерт през 1071 година и Денят на победата (над Гърция след края на Първата световна война, 26-30 август 1922 година), Ердоган заяви че единството на турските граждани срещу нападенията, насочени срещу тяхната политическа и икономическа независимост, ще надделее. „Докато отвръщаме на нападенията срещу турската икономика днес, нашият най-голям гарант е отдадеността и решителността на всеки гражданин да защити своята независимост, държава и бъдеще“, заяви турският президент. Той добави, че никой няма да попречи на Турция да постигне целите си за 2023, 2053 и 2071 година, дати, които маркират, съответно, стогодишнината от създаването на турската република, 600-годишнината от превземането на Истанбул и 1000-годишнината от битката при Манцикерт.", "date": "2018.08.25", "title": "Ердоган: Да се борим срещу нападенията над икономиката на Турция"}
{"url": "https://www.faktor.bg/bg/articles/dzhon-brenan-razkritikuva-yarostno-tramp-obvini-go-v-predatelstvo", "text": "Бившият директор на ЦРУ Джон Бренън разкритикува президента на САЩ Доналд Тръмп, заявявайки, че политическият климат в страната може да се влоши по време на неговия мандат, пише The Hill, цитиран от Агенция\"Фокус\" „Това, което той прави за страната, е да я разделя. Той разделя американците. Притеснен съм, че това може да излезе по улиците“, заяви Бренън.  По-рано Тръмп отне достъпа на Бренън до класифицирана информация, което се смята че е в отговор на гласната критика на бившия служител на Барак Обама към настоящия държавен глава. Същевременно Бренън заяви, че е загрижен от отказа на Тръмп да признае категорично предполагаемата руска намеса на изборите в САЩ. „Предателството се определя като загуба на доверието и помагане на врага. Тръмп имаше възможността да каже на руския си колега Владимир Путин на срещата им в Хелзинки: „Русия, спри, не прави така, защото следващия път ще си платиш“, допълни бившият директор на ЦРУ.", "date": "2018.08.25", "title": "Джон Бренън разкритикува яростно  Тръмп, обвини го в предателство"}
{"url": "https://www.faktor.bg/bg/articles/vremeto-dnes-shte-e-predimno-slanchevo-no-sled-obyad-shte-ima-veroyatnost-ot-valezhi", "text": "Времето днес ще е предимно слънчево, но след обяд ще има вероятност от валежи. Ще има временни увеличения на облачността, а в следобедните часове над западните планински райони ще превали и прегърми. Вятърът ще е слаб, южен, което ще повиши леко температурите и те ще достигнат 30° - 35°, за София максималните ще са около 30°. Над планините също ще е предимно слънчево, като след обяд над западните масивни ще се развие купесто-дъждовна облачност. На места ще превали и прегърми. Вятърът ще е умерен от югозапад. Максималната температура на височина 1200 м ще е около 24°, на 2000 м - около 17°. Край морето ще е  слънчево с умерен източен вятър и максимални температури между 28° и 30°. Температурата на морската вода ще е около 27°, а вълнението на морето - 2-3 бала. Днес слънцето изгрява в 06:44 часа и ще залезе в 20:13 часа. Продължителността на деня е 13:29 часа.", "date": "2018.08.25", "title": "Времето днес ще е предимно слънчево, но след обяд ще има вероятност от валежи"}
{"url": "https://www.faktor.bg/bg/articles/moskva-e-dovolna-ima-aktivizatsiya-na-dialoga-s-balgariya-zaradi-mashtabnite-proekti-v-ikonomikata-i-energetikata", "text": "В Москва се състоя среща между първия заместник-министър на външните работи на Русия Владимир Титов и българския посланик Атанас Кръстин, предава Regnum, цитирана от \"Фокус\". По време на преговорите двамата са обсъдили перспективите на сътрудничеството между страните и са се договорили за засилването на връзките в търговско икономическата сфера. Руската страна е отбелязала активизация на диалога заради мащабните проекти в сферата на икономиката и енергетиката. „Мащабните мероприятия, проведени тази година по повод 140-годишнината от Освобождението на България в резултат на Руско-турската война от 1877-1878 г. способстваха за напредъка на историческото и културно-хуманитарно взаимодействие между двете страни. На 1 август президентът на България Румен Радев заяви, че Русия е традиционен партньор на ЕС. Той призова Москва и Брюксел да се откажат от „агресивния тон“ и вместо това да положат усилия по налагането на прагматичен диалог,припомня агенцията. Как да не са доволни в Кремъл?", "date": "2018.08.25", "title": "Москва е доволна: Има активизация на диалога с България заради мащабните проекти в икономиката и енергетиката"}
{"url": "https://www.faktor.bg/bg/articles/sasht-predupredili-rusiya-udryame-siriyskoto-pravitelstvo-ako-izpolzva-himicheski-orazhiya", "text": "САЩ са предупредили Русия, че ще ударят отново по обекти на сирийското правителство, ако то използва химически оръжия, предава Bloomberg, цитирана от \"Фокус\". САЩ съобщиха на Русия, че са готови да предприемат силни военни действия срещу Сирия, ако президентът Башар Асад използва химическо оръжие, за да възстанови контрола върху някоя от последните си зони, държани от бунтовници в страната, според четирима високопоставени представители, запознати с дискусиите. Американски представители твърдят, че разполагат с информация, че Асад може да планира химическа атака в северозападната провинция Идлиб. На среща в четвъртък в Женева съветникът по националната сигурност Джон Болтън заяви пред руския си колега Николай Патрушев, че Америка е готова да реагира с по-голяма военна сила, отколкото е използвала в миналото срещу режима на Асад, според източници, които са поискали да останат анонимни, тъй като съдържанието на разговорите не е публично оповестено. Най-новото предупреждение е конкретно и идва в навечерието на вероятно една от най-кървавите кампании в гражданската война в Сирия.", "date": "2018.08.25", "title": "САЩ предупредили Русия: Удряме Асад, ако  използва химически оръжия"}
{"url": "https://www.faktor.bg/bg/articles/otbelyazvame-141-godini-ot-shipchenskata-epopeya", "text": "Днес отбелязваме 141 години от Шипченската епопея - героичните боеве за прохода Шипка, в които българските опълченци с безпримерна саможертва спасяваттака дълго чаканата свободана Отечеството. Отбраната на Шипченския проход е една от най-героичните и решаващи битки по време на Руско-турската Освободителна война през 1877-1878 г. Боевете, които се водят от 21 до 26 август 1877 г. (9-13 август по стар стил) между защитниците на прохода и редовната турска армия влизат в българската история под името Шипченска епопея.  Задачата на малобройния руско-български отряд под командването на ген. Н.Г. Столетов, наброяващ около 7 500 души е да спре превъзхождащата я по численост армия на Сюлейман паша (около 27 000 души и резерв от 10 000), да не ѝ позволи да премине Балкана и да се съедини с турските части в Североизточна България в помощ на обсадената в Плевен армия на Осман паша. Държавният глава ще се включи в туристическия поход, който в ще достигне до връх Шипка. Там ще приеме почетния строй на Националната гвардейска част, след което ще бъде отслужена заупокойна молитва. Румен Радев ще произнесе слово и ще положи венец пред Паметника на свободата.  На историческия връх ще се състои възстановка на шипченските боеве. Вечерта държавният глава ще приеме почетния строй на Националната гвардейска част на площад \"Възраждане\" в Габрово. Честванията ще завършат с тържествена заря. В деня, в който отбелязваме 141-та годишнина от Шипченската епопея се ограничава движението по пътя Габрово - Шипка – Казанлък. Мярката ще важи за времето от 8 ч. до 20 часа, съобщават от Агенция „Пътна инфраструктура“.  Транзитният трафик ще се пренасочва през Прохода на Републиката. През прохода „Шипка“ ще бъдат пропускани само автобуси и автомобили с участници и гости в събитието, както и организираният междуградски автомобилен транспорт. Честванията за подвига на героите от Шипка ще започнат с панихида за загиналите в Соколския манастир над Габрово. Тържествата са под патронажа на президента Румен Радев.", "date": "2018.08.25", "title": "Отбелязваме 141 години от подвига на опълченците ни в Шипченската епопея"}
{"url": "https://www.faktor.bg/bg/articles/bivsha-turska-deputatka-obidila-erdogan-izbyaga-v-gartsiya", "text": "Бивш прокюрдски депутат, обвинен, че е обидил президента на Турция Реджеп Тайип Ердоган, е поискал убежище в Гърция, след като е пресякъл нелегално границата ѝ, предава Fox News, цитиранаот \"Фокус\". Гръцката полиция съобщава, че турската гражданка Лейла Бирлик се е предала в сряда на гръцките власти в град Александруполис и в момента документите ѝ за получаване на убежище се обработват. Бирлик, бивш депутат от Демократичната партия на народите бе осъдена през януари на 21 месеца затвор за обида на Ердоган. Тя е освободена, чакайки обжалване на присъдата, но ѝ е забранено да напуска пределите на Турция.", "date": "2018.08.25", "title": "Бивша турска депутатка, обидила Ердоган, избяга в Гърция"}
{"url": "https://www.faktor.bg/bg/articles/novini/balgariya/bashtata-na-prezidenta-radev-blasnal-chovek-v-harmanli-no-pod-natisk-ot-bsp-politsiyata-krie", "text": "Под натиск от БСП и президентството полицията в Харманли осем дни крие катастрофа извършена от бащата на президента Румен Радев-Георги в Харманли. За това информира Breaking.bg. Радев-старши удря с мерцедеса си шофьор на триколка на кръгово кръстовище в града, но дори не си прави труда да му окаже помощ. Георги Радев е в колата със съпругата си, но въобще не излиза от нея, твърдят информирани, на които изданието се позовава. Вместо незабавна реакция на полицията, под натиск от местен лидер на БСП полицаите от РУ-МВР в Харманли не санкционират бащата на президента, а случаят е покрит тотално.  Ако се потвърди официално информацията за инцидента и за задкулисните действия на полицията в Харманли вероятно ще предизвикат огромен скандал в държавата, който преди всичко поставя на изпитание морала на президента и двойните стандарти, на които Румен Радев е почитател.", "date": "2018.08.25", "title": "Бащата на президента Радев блъснал човек в Харманли, но под натиск от БСП полицията крие?"}
