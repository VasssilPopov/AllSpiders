{"url": "https://faktor.bg/bg/articles/dzhip-padna-v-kamennata-reka-na-zlatnite-mostove", "text": "Джип падна в каменната река на геоложкия феномен „Златните мостове” във Витоша, предаде Булфото. Инцидентът е станал късно снощи или през нощта. Най-вероятно причината е несъобразена скорост. Няма данни за тежко пострадали хора, но по автомобила са нанесени сериозни щети.", "date": "2019.08.30", "title": "Джип падна в каменната река на „Златните мостове”"}
{"url": "https://faktor.bg/bg/articles/genoveva-petrova-alfa-risarch-gerb-gubi-pozitsii-no-bsp-e-dalech-ot-silna-opozitsiya", "text": "За ГЕРБ ще е трудно да удържи позициите си в мащаба от местните избори през 2015 г. заради натрупаното на доста места недоволство от зависимостите между местен бизнес и политически кръгове. БСП все още е твърде далеч от силната опозиция, за която се обявява. Това казва в интервю за в. \"Сега\" управителят на социологическата агенция \"Алфа Рисърч\" Геновева Петрова. Според нея е много вероятно да се стигне до балотаж в София, но настоящият кмет Йорданка Фандъкова, макар до голяма степен да носи отговорността за проблемите при ремонтите, запазва шансовете си за успех срещу всеки от публично коментираните опоненти, в т.ч. и Мая Манолова. Балотаж между двете обаче би бил един от най-оспорваните. Обединението \"Демократична България\" има сериозни шансове за добър резултат в пропорционалния вот и значимо присъствие в общинския съвет в София, смята още Петрова.", "date": "2019.08.30", "title": "Геновева Петрова, \"Алфа Рисърч\": Балотажът между Йорданка Фандъкова и Мая Манолова ще бъде един от най-оспорваните"}
{"url": "https://faktor.bg/bg/articles/proverki-na-zdravnata-kasa-ustanoviha-nezakonno-plateni-nad-706-hil-lv", "text": "Поискани доплащания от пациенти за медицински дейности, които в същото време се плащат от здравната каса, неправомерно искане на потребителски такси, нарушения при техническото оборудване и апаратура, както и нередности при предписване на лекарства. Такива нарушения са били открити при проверката, която Върховната административна прокуратура възложи на здравната каса в средата на юни за това дали болници, поликлиники, лични лекари или зъболекарски практики са нарушили договорите си с касата, дали са отчитали неправилно разходи и дали са получавали неправомерно средства. Инспектори от районните и централното управление на касата са направили 1745 проверки и са отчели пред прокуратурата 4537 нарушения, съобщиха днес от обвинението. Наложени са санкции за 112 879 лв., като предстои допълнително налагане на санкции за общо до 404 395 лв. В лечебни заведения в областите Ловеч, Плевен и София-област пък нарушенията ще доведат до прекратяване на договорите с касата. Ще бъдат възстановени и неоснователно получени суми за 706 705.11 лв. Сред дадените примери за нарушения са отчетени и платени от касата зъболекарски услуги, които не са били извършени. Договорът с този зъболекар е прекратен и преписката е изпратена на Районна прокуратура - Велико Търново. При проверката на районната каса в Пазарджик пък е установено неправомерно взети такси за избор на лекар/лекарски екип при приети пациенти по спешност. Преписката е изпратена до Изпълнителна агенция \"Медицински надзор\". Установени са и чести нарушения на условията и реда по програма \"Детско здравеопазване\" в 12 области на страната – Благоевград, Бургас, Варна, Велико Търново, Видин, Враца, Кюстендил, Монтана, Пазарджик, Перник, Пловдив, Стара Загора.", "date": "2019.08.30", "title": "Проверки на здравната каса установиха незаконно платени над 706 хил. лв. за 2 месеца"}
{"url": "https://faktor.bg/bg/articles/otkriha-zlatno-imane-pri-pretarsvaniyata-v-doma-na-kelesha-v-levski", "text": "Тарторът на банда за ало измами Димитър Серафимов-Келеша, който беше задържан при масираната полицейска акция в град Левски тази сутрин, е криел в мазето си цяло златно имане, съобщава TrafficNews. \"Имаше от пендари до огърлици, гривни и други бижута, които са взети от жертвите на телефонните измами\", разказаха участници в обиска на дома на ромския бос. В момента униформени претърсват с металотърсачи и двора на Келеша, защото имат подозрения, че там има още тайници. В огромната къща на Серафимов са намерени и иззети и голямо количество пари в левове и евро. Вероятно част от тях са от наследството на бащата на Димитър, чието погребение е било вчера. Целият клан на Келеша се препитава с телефонни измами от години, а жертвите им са в цяла България. Пред полицията обаче братът и жената на Димитър твърдят, че той се прехранвал от заведението, което въртял. Версията им обаче се приема с насмешка дори от местните хора. Полицаите започнаха да изкарват от двора луксозния автопарк на ромската фамилия, която включва \"Мерцедес\", \"Ауди А6\" и други лимузини. Очаква се коисията КПКОНПИ да поиска конфискуване на имуществото на ало измамниците. Екип на ЧЕЗ пък се възползва от полицейската акция, за да спре тока на къщата на Серафимови заради неплатени сметки. Досега не смеели да го направят заради заканите на ромите. Акцията в Левски, която започна по тъмно, продължава с претърсвания и арести. На място е зам.- главният прокурор Иван Гешев и шефът на Националната полиция Христо Терзийски, който по-късно ще дадат брифинг.", "date": "2019.08.30", "title": "Откриха златно имане при претърсванията в дома на Келеша в Левски"}
{"url": "https://faktor.bg/bg/articles/nad-80-gorski-pozhara-sa-bushuvali-prez-avgust", "text": "Горски служители и пожарникари са предотвратили разрастването на 95 процента от горските пожари само през август, съобщиха от Дирекция \"Информационно обслужване и връзки с обществеността\" на Изпълнителната агенция по горите. Над 80 пожара в горските територии на цялата страна са възникнали само през август. Стихията е засегнала горски масиви на площ от 950 ха. Бързото локализиране на огъня и своевременната намеса на горски служители и пожарникари в повечето от случаите не са допуснали навлизането на огъня в горските територии и до момента върховите пожари са само 5 на сто от опожарената площ. Най-сериозен е бил пожарът в землището на село Еленово, община Нова Загора, който е преминал през около 270 ха горски територии, от които 160 ха залесени. Най-много пожари са в териториалните обхвати на регионалните дирекции по горите - Кърджали, Сливен, Пловдив и Бургас. При потушаването им са участвали повече от 700 горски служители. През август специализираните групи от държавните горски стопанства, регионалните дирекции по горите и държавните предприятия са реагирали на 55 сигнала за пожари в горски територии или в близост до тях, подадени на телефон 112. От началото на годината само 2 процента от горските пожари са причинени от мълния, за всички останали причините са човешка небрежност.", "date": "2019.08.30", "title": "Над 80 горски пожара са бушували през август"}
{"url": "https://faktor.bg/bg/articles/190-000-sa-podali-zayavleniya-za-individualna-otsenka-za-lichna-pomosht", "text": "От началото на април над 190 000 са подадените към момента заявления за индивидуална оценка към Закона за личната помощ, който влиза в сила от 1 септември. Така социалният министър Бисер Петков отговори на журналистически въпрос именно за предстоящото влизане в сила на закона. Другата седмица се очаква Министерство на труда и социалната политика да има данни колко са оценените хора за личната помощ, колко са подали заявления в общините и за колко от тях са сключени договори. Все още няма статистика, свързана със закона, с цел те да бъдат към 1 септември и да бъдат точни, уточни Бисер Петков. По думите му всички хора се оценяват в рамките на нормативните срокове. Освен това е създадена организация в общините за прилагане на наредбата за личната помощ и са подписани споразумения между Агенцията за социално подпомагане, НОИ и общините в страната, които регламентират взаимодействията между тях, заяви Петков след участието си в международната конференция на КТ \"Подкрепа\". Той посочи, че правителството удължава срока на предоставянето на услугите личен социален асистент и домашен помощник. \"Никой няма да загуби подкрепата домашна среда, която му се предоставя\", увери социалният министър. Същевременно общините стартират и операцията \"патронажна грижа\" за възрастни хора и хора с увреждания по Оперативна програма \"Развитие на човешките ресурси\". Очаква се около 17 000 души да бъдат подкрепени от патронажната грижа. На въпрос как би коментирал промените в Закона за семейните помощи, които предвиждат родителите да възстановяват отпуснатите им еднократна помощ за първокласници, ако детето им не постъпи в училище, Петков отбеляза, че общата насока на промените в семейните помощи за деца имат за цел да подкрепят отговорното родителство и редовното посещение на децата в детските градини и в училищата. По думите му една от променените законовите мерки - помощта за първолаци да бъде изплащана на два транша. Първият транш предвижда да бъде изплатен преди започване на учебната година, а вторият да бъде изплатена след първия срок. По отношение на преложението на КТ \"Подкрепа\" за ограничаване на сформираното ограничаване на работното време, социалният министър заяви, че тази тема стои на вниманието на социалните партньори. Предстои наесен работната група да направи съответните предложения по искането на синдикалната организация.", "date": "2019.08.30", "title": "190 000 са подали заявления за индивидуална оценка за лична помощ"}
{"url": "https://faktor.bg/bg/articles/mazh-se-udavi-v-moreto-na-neohranyaem-plazh-kray-sinemorets-izdirva-se-dete", "text": "Мъж се е удавил в морето на неохраняем плаж \"Липите\" край Синеморец, докато се опитвал да спаси давещи се деца. Това съобщи за \"Фокус\" Цветелина Рандева от ОДМВР - Бургас. Около 12:07 часа днес в Районно управление - Царево е получено съобщение за инцидент, възникнал на неохраняем плаж \"Липите\" край Синеморец, при който в морето започнали да се давят две деца. На помощ влезли двама мъже, които успели да извадят едното дете. Влизайки за второто обаче и двама са повлечени от мъртвото вълнение. Преди десет минути е извадено тялото на единия от “спасителите”, който е на видима възраст около 40 години с неустановена към момента самоличност. Издирват се втория мъж и детето. Спасителните действия на плаж липите продължават.", "date": "2019.08.30", "title": "Мъж се удави в морето на неохраняем плаж край Синеморец, издирва се дете"}
{"url": "https://faktor.bg/bg/articles/ivan-geshev-svarshi-vremeto-na-mutrite-idva-krayat-i-na-alo-mafiyata", "text": "Както свърши времето на мутрите, така скоро ще свърши и времето на телефонните измамници. Това обеща зам.-главният прокурор Иван Гешев след днешната акция на спецпрокуратурата и МВР в град Левски. При нея беше разбита бандата на един от ветераните на ало мафията у нас Димитър Серафимов-Келеша. В ареста освен тартора са още седем негови съучастници, сред които и мъж от София, за когото се предполага, че е бил мулето на групата.  Гешев обясни, че на най-високо ниво, с участието на премиера и главния прокурор, са обсъдени мерки, които трябва да края на годината или най-късно до следващото лято рязко да се ограничи този вид престъпност.   Зам.-главният прокурор заяви, че ало измамниците по принцип са хора с нисък социален стаус и образование, но в същото време разполагат с впечатляващи с лукса къщи и коли.  \"Не можем да позволим повече такива групи да тормозят възрастните хора в страната и да обират спестяванията и последните им пари. Държавата е в дълг на потърпевшите от телефонните измамници\", заяви още Гешев. Той определи разбитата банда в Левски като организирана престъпна група, срещу която имало достатъчно събрани доказателства.  От думите му стана ясно, че при днешните арести и обиски е открито повече от кило злато в дома на Серафимов, който се оказа собственик и на луксозни лимузини.  Намерени и иззети са и много телефони, които са били \"оръдия на труда\" на групата, предава trafficnews.bg.", "date": "2019.08.30", "title": "Иван Гешев: Както свърши времето на мутрите, така идва краят и на ало мафията!"}
{"url": "https://faktor.bg/bg/articles/metodi-lalov-shte-sadya-vss", "text": "Съдия Методи Лалов ще съди Висшия съдебен съвет (ВСС) заради блокирането на  политическа му кариера и невъзможността да се впише като адвокат, съобщи   Mediapool.   Съдийскатата колегия имаше две възможности да освободи Лалов от съдебната система - на 15 и 30 август. Това не се случи, защото кадровиците отказаха да си прекъснат отпуските. Съдията вероятно ще е свободен от 9 септември, когато е свикано следващото заседание на съвета. \"Неосвобождаването ми от 2 септември ми нанася вреди от неимуществени и имуществен характер, поради което съм решен да съдя ВСС за незаконосъобразните им действия. Забавянето създава дискомфорт и неяснота на мен и на семейството ми, поставя ме в невъзможност да се впиша като адвокат възможно най-бързо, да извършвам консултантска и адвокатска дейност, и така лишава мен и семейството ми През август \"Демократична България\" обяви, че са поканили съдията за водач на листата си за общински съветници в София. Засега обаче той е блокиран от ВСС и не може да се включи в кампанията на дясноцентристката коалиция. \"Забавянето създава формални пречки да участвам пълноценно в обществено-политическия живот и да се боря за промяна на статуквото, което е създадено и крепено от политическите партии, които са изпратили мнозинството от членовете във ВСС\", коментира Лалов пред  Mediapool.", "date": "2019.08.30", "title": "Съдия Методи Лалов: Ще съдя ВСС"}
{"url": "https://faktor.bg/bg/articles/kilometrichni-opashki-po-granitsite-s-turtsiya-i-sarbiya", "text": "Трафикът на леки автомобили и на пътници през ГКПП „Капитан Андреево-Капъкуле“ и ГКПП „Лесово-Хамзабейли“ е с много голяма интензивност в посока от Турция към България поради завръщащите се от отпуск турски граждани в Западна Европа. Това съобщиха от пресцентъра на Министерството на външните работи (МВнР). По информация на българското консулство в Одрин на ГКПП „Хамзабейли“ опашката от леки автомобили е около 6 км, а на турска територия, извън ГКПП „Капъкуле“, в специален паркинг изчакват за преминаване през турско-българската граница около 1 400 леки автомобила. Опашките при тежкотоварните автомобили са от около 25 км. През почивните дни се очаква още по-интензивен трафик, като е възможно пътуващите към България да трябва да чакат 5-6 часа за преминаване на границата. При нужда българските граждани могат да се свържат с генерално консулство Одрин на следния телефон: 0090 284 214 0617. Дежурен телефон в почивни и празнични дни: 0090 533 629 8164.", "date": "2019.08.30", "title": "25 км опашка на \"Капитан Андреево\" и \"Лесово\""}
{"url": "https://faktor.bg/bg/articles/ikonomika-vloomberg-c-kpictalina-geopgieva-nachelo-na-mbf-pazvivashtite-ce-pazapi-shte-imat-cvoya-ppedctavitel", "text": "Зa мнoгo дъpжaви, изпpaвeни пpeд тeжĸи иĸoнoмичecĸи и финaнcoви пpoблeми, Meждyнapoдният вaлyтeн фoнд (MBФ) e пъpвaтa мeждyнapoднa инcтитyция, ĸъм ĸoятo мoгaт дa ce oбъpнaт. Kpиcтaлинa Гeopгиeвa e иĸoнoмиcт oт Бългapия, ĸoйтo e пpeживявaл фaлит пpeз 1997 гoдинa в peзyлтaт нa xипepинфлaция и вaлyтнa ĸpизa. B нacтoящия мoмeнт тя e глaвeн изпълнитeлeн диpeĸтop нa Cвeтoвнaтa бaнĸa и ce oчaĸвa дa cтaнe втopaтa жeнa нaчeлo нa MBФ cлeд oттeглянeтo нa Kpиcтин Лaгapд пpeз eceнтa, пишe в cвoй aнaлиз Вlооmbеrg, цитиран от money.bg. Бившият eвpoпeйcĸи ĸoмиcap имa oпит c paзлични инициaтиви в пocoĸa c бopбaтa c бeднocттa. A нa фoнa нa нapacтвaщия нaтиcĸ въpxy Фoндa дa cмeĸчи cтpoгия cи тoн cпpямo дъpжaвитe, пoлyчили cпacитeлни зaeми oт нeгo, Гeopгиeвa мoжe дa дoнece пo-дoбъp бaлaнc. \"Tя идвa oт paзвивaщ ce пaзap и тoвa e нeщo нoвo\", ĸaзвa Aтaнacиoc Baмaвaĸидиc, ĸoйтo e мeниджъp в Ваnk оf Аmеrіса и бивш пpeдcтaвитeл нa MBФ. \"Oптимиcтичeн cъм, чe тя щe oпитa дa oбъpнe пoвeчe внимaниe нa тoвa, чe paзвивaщитe ce пaзapи тpябвa дa бъдaт пo-дoбpe пpeдcтaвeни\", дoпълвa тoй. Oт Вlооmbеrg cмятaт, чe избopът нa Kpиcтaлинa Гeopгиeвa мoжe дa ce cмятa \"гapaнтиpaн\" зapaди нeпиcaнoтo пpaвилo, чe Eвpoпa избиpa pъĸoвoдитeля нa MBФ, a CAЩ - нa Cвeтoвнaтa бaнĸa. Heйнoтo зacтaвaнe нa пocтa щe пpeĸpaти пpoдължилaтa 40 гoдини дoминaция нa Зaпaднa Eвpoпa щo ce oтнacя дo pъĸoвoдитeлитe нa мeждyнapoднaтa opгaнизaция. Πpeди Лaгapд нa тaзи пoзиция бяxa Дoминиĸ Щpayc Kaн, ĸoйтo oтнoвo e oт Фpaнция, иcпaнeцът Poдpигo дe Paтo и гepмapeцът Xopcт Kьoлep. Hяĸoи oт гoлeмитe eвpoпeйcĸи иĸoнoмиĸи oбaчe ocпopвaт гoтoвнocттa нa Kpиcтaлинa Гeopгиeвa дa пoeмe пoдoбeн пocт. Πpeз тoзи мeceц Гepмaния и Xoлaндия ce oбявиxa пpoтив нeйнoтo нaзнaчaвaнe и пoдĸpeпиxa зa пoзициятa бившият финaнcoв миниcтъp нa Xoлaндия Йepyн Дeйceлблyм.", "date": "2019.08.30", "title": "Вlооmbеrg: C Kpиcтaлинa Гeopгиeвa нaчeлo нa MBФ paзвивaщитe ce пaзapи щe имат cвoя пpeдcтaвитeл"}
{"url": "https://faktor.bg/bg/articles/lichna-savetnichka-na-tramp-hvarli-ostavka-razkazala-podrobnosti-za-lichniya-mu-zhivot", "text": "Личната помощничка на президента на САЩ Доналд Тръмп Мадлин Уестърхаут подаде оставка, след като Тръмп научил, че тя е разказала на журналисти подробности от живота му, съобщи Си Ен Ен, цитиран от БТА. Уестърхаут е работила за Тръмп от началото на мандата му и офисът й бил точно срещу Овалния кабинет, но нямала право да разкрива никаква информация за личния и семейния му живот. Тя се опитала да поеме нови ангажименти в Белия дом, включително да организира посещения на президента в чужбина. Действията й предизвикали недоволството на други служители от правителството. Последна капка станала среща на Уестърхаут с журналисти в имението на Тръмп в щата Ню Джърси, когато изглежда тя им разказала подробности от живота на президента, но без да ги предупреди да не правят запис. След като това се разчуло, в Белия дом се заговорило за евентуалното й уволнение. \"В никой друг период от историята на нашата Страна Медиите не са били толкова Лъжливи, Изопачаващи и Корумпирани\", написа Тръмп в сряда вечерта. Той изрази надежда, че когато настъпи време за оценка на неговото президентство, ще му бъде признато, че има заслуга за \"осветляването на огромната непочтеност\" на медиите, добавя Си Ен Ен.", "date": "2019.08.30", "title": "Лична помощничка на Тръмп хвърли оставка, раздувала подробности за личния му живот"}
{"url": "https://faktor.bg/bg/articles/sport-ludogorets-se-klasira-v-grupite-na-liga-evropa-vizhte-potentsialnite-sapernitsi-na-razgradchani", "text": "Лудогорец се класира за групите на втория по сила европейски клубен турнир Лига Европа. Разградчани постигнаха равенство 2:2 при визитата си на Марибор в плейофната фаза на надпреварата. Шансовете на двата тима за краен успех бяха равни, след като първият двубой в Разград завърши при нулево реми. Тогава българският представител имаше тотална доминация, но така и не успя да пробие отличния тогава страж на словенците Кенан Пирич. Голове за \"зелените\" бяха вкарани, но след като поведоха с 2:0, позволиха изравняване на резултата и до последния сигнал трябваше да треперят за мястото си в следващия етап. Точни за домакините бяха Таварес и Ванкаш, докато за разградчани се разписаха Марселиньо и Кешеру. В 72-ата минута преднината на Лудогорец изцяло бе заличена, като Ванкаш центрира от свободен удар, но никой не засече, нито пък успя да избие топката напред, като тя попадна в мрежата на разградчани за 2:2. Минутите до края на мача бяха напрегнати, като Дяков да замени Кешеру и Лудогорец заиграе подчертано дефанзивно, бранейки резултата, който бе достатъчен на тима за класиране в следващата фаза. Статуквото се запази и така Лудогорец ще очаква жребия за групите на Лига Европа днес в 14:00 часа и ще бъде предаван на живо по БНТ3. Българският шампион е във втора урна и на практика потенциалните съперници за разградчани са отборите от останалите три. Вижте кои отбори продължават напред и са потенциалните съперници на Лудогорец:  Първа урна: Севиля, Арсенал, Порто, Рома, Манчестър Юнайтед, Динамо Киев, Бешикташ, Спортинг Лисабон, Базел, ЦСКА Москва, Волфсбург, Лацио. Втора урна: ПСВ Айнховен, Краснодар, Копенхаген, Селтик, Брага, Гент, Борусия Мьонхенгладбах, Йънг Бойс, Астана, ЛУДОГОРЕЦ, АПОЕЛ Никозия, Айнтрахт. Трета урна: Сент Етиен, Карабах, Фейенорд, Хетафе, Малмьо, Партизан Белград, Стандарт Лиеж, Рен, Розенборг, Истанбул ББ, АЗ Алкмаар, Уулвърхамптън. Четвърта урна: Олександрия, Дюделанж, Волфсбергер, ЛАСК Линц, Лугано, Слован Братислава, Глазгоу Рейнджърс, Витория Гимараеш, ЧФР Клуж, Ференцварош, Еспаньол, Трабзонспор.", "date": "2019.08.30", "title": "Лудогорец се класира за групите на Лига Европа, вижте потенциалните съперници на разградчани"}
