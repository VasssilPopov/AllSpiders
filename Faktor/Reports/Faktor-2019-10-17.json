{"url": "https://faktor.bg/bg/articles/nova-tv-opitva-da-manipulira-s-priyatelkata-na-andrey-monov", "text": "Джок Полфрийман е много добре посъветван как да се държи и какво да говори. Той се опитва да изчисти имиджа си. Това заяви в сутрешния блок на Нова тв Красимира Карабашева - приятелка на убития на 28 декември 2007 Андрей Монов. Ден преди това в същото студио приятел на убития се възмути, че австралиецът не е показал никакво разкаяние. Припомняме, че през първия си ден на свобода Джок Полфрийман се съгласи да говори именно пред Нова телевизия. Пред камерата той обяви, че съжалява за смъртта на Aндрей Mонов. Заяви и готовност до живот да изплаща на семейството му кръвнина. По негови сметки дължимата сума била над 1 милион лева. \"Исках да спася живот, не да отнемам живот\", каза той. Никой от Нова тв не пита нито приятелката, нито приятелите, какво точно се е случило преди убийството, спасил ли е живот той, скачайки срещу компания от 16 футболни фенове. Никой не попита: Защо няма публичност на видеото от камерите в района? Никой в бърлгарските медии не пита такива неща. Всички много искат чужденецът, скочил да спасява човек, да се върне в затвора. Иначе щедро заклеймяват расизма. Как да не си помислиш, че медията се опитва да манипулира общественото мнение Той е имал и провинения в затвора, проучила е тя. По думите й освен отнетия живот на Андрей, той смъртностно ранява и друго момче, което ознчава, че в по-лошо развитие на ситуацията можеше да има две жертви. Припомняме- \"През нощта на 28 декември 2007 година австралиецът Джок Полфрийман вижда как младежи повалят на земята човек от ромски произход. Полфрийман се втурва да го спасява, но намесата му има фатален завършек - българският студент по право Андрей Монов умира след наръгване с нож. Дали през онази декемврийска нощ Джок действително се е опитал да помогне на нападнат ром? Дали той самият е бил атакуван от приятелите на Андрей?”, писа „Дойче веле”. Виктор Димчев пък написа във „Фейсбук”: \"- Не знам какво е станало в онази нощ, когато Джок Полфрийдман е погубил живота на Андрей Монов, нито някой от вас знае, освен онези, които са виждали съществуващи записи, които променят коренно историята, каквато я познаваме и каквато в момента се манипулира грубо по политически причини.  Тези записи все още не са публично достояние, но скоро ще станат.  Съществуват снимки, изображения, видео, които не участват в официалните версии, разпространявани в медиите от институции, граждани, журналисти.  Истината и само истината. Защото човешкият живот все още значи нещо, нечий, всякой.  Записите. В първия си ден на свобода австралиецът Джок Полфрийман се съгласи да говори пред Нова телевизия. Пред камерата той обяви, че съжалява за смъртта на Aндрей Mонов. Заяви и готовност доживот да изплаща на семейството му кръвнина. По негови сметки дължимата сума била над 1 милион лева.  „Днеска чух, че някаква полиция е ходила на адреса, на който се регистрирам и не е имало никой. Аз съм излязъл, за да давам интервю с журналисти. В Бусманци не ми даваха да ме снимат журналисти и сега аз давам интервю, не искам да давам адрес, защото става дума за моята безопасност”, сподели пред Даниела Тренчева австралиецът.  През нощта на 28 декември 2007 година австралиецът Джок Полфрийман вижда как младежи повалят на земята човек от ромски произход. Полфрийман се втурва да го спасява, но намесата му има фатален завършек - българският студент по право Андрей Монов умира след наръгване с нож. Дали през онази декемврийска нощ Джок действително се е опитал да помогне на нападнат ром? Дали той самият е бил атакуван от приятелите на Андрей? Това сякаш вече няма значение, защото присъдата за убийство е в сила.", "date": "2019.10.17", "title": "Защо Нова тв не пита приятелите на Андрей Монов основното?"}
{"url": "https://faktor.bg/bg/articles/erdogan-shte-se-sreshtne-na-drugata-sedmitsa-s-putin-v-rusiya", "text": "Турският президент Реджеп Тайип Ердоган ще отиде на 22 октомври в Русия, за да се срещне с руския си колега Владимир Путин, съобщи турското президентство, предаде Франс прес, цитирана от БТА.  Срещата ще бъде в курортния град Сочи, а след нея Ердоган ще се върне още същия ден в Турция. Путин покани турския президент в телефонен разговор във вторник. Съобщението за тази среща идва седмица след като Турция започна военно настъпление в североизточната част на Сирия срещу кюрдските Сили за защита на народа. Тези милиции са подкрепяни от западните страни, но са смятани за терористи от Анкара. Чувствайки се изоставени от САЩ след изтеглянето на американските части от зоната, в която нахлу Турция, кюрдите сключиха споразумение с режима в Дамаск с подкрепата на Москва, което доведе до разполагането на сирийски войски в северната част на страната.", "date": "2019.10.17", "title": "Ердоган ще се срещне с Путин в Русия"}
{"url": "https://faktor.bg/bg/articles/slanchevo-i-tiho-vreme-s-temperaturi-do-26-gradusa", "text": "Предстои слънчев есенен ден с разкъсана облачност и температури между 21 и 26 градуса следобед. Най-топло ще бъде в районите на Плевен, Ловеч, Пазарджик, Благоевград и Сандански. Сутринта в Източна България и по поречието на река Дунав ще има гъсти мъгли, които впоследствие ще се разсеят. Слънчево с рехава облачност в планините. Температурите по най-високите части ще са около 13 градуса, в ниското – до 20. Черноморието ще осъмне в мъгли, които в хода на деня ще се разсеят. Температурата на въздуха ще е между 19 и 21 градуса. Мъглите и безветрието традиционно задържат замърсители в атмосферата. Тази сутрин концентрации на фини прахови частици над допустимото са регистрирани във Видин, Плевен и Пловдив. Очаква се тази ситуация да се запази в следващите дни. Към замърсителите в края на седмицата ще добавим и запрашеност от Северна Африка. Обширният облак пустинен прах, който е обхванал Централна Европа се измества на изток към нас. В България в последните дни на седмицата запрашеността във въздуха ще е видима и осезаема в западната половина на страната.", "date": "2019.10.17", "title": "Слънчево и тихо време с температури до 26 градуса"}
{"url": "https://faktor.bg/bg/articles/boyko-borisov-shte-uchastva-v-zasedanieto-na-evropeyskiya-savet", "text": "Министър-председателят Бойко Борисов ще участва в заседанието на Европейския съвет, което ще се проведе на 17 и 18 октомври в Брюксел. Държавните и правителствени ръководители ще обсъдят дългосрочния бюджет на ЕС, приоритетите за следващите 5 години и Брекзит, съобщиха от правителствената пресслужба. Финландското председателство на ЕС ще информира относно планираните дискусии в Съвета по прилагането на Стратегическия дневен ред, а новоизбраният председател на Европейската комисия Урсула фон дер Лайен ще бъде поканена да представи приоритетите на новата Комисия. Европейските лидери ще обсъдят международните аспекти на борбата с изменението на климата, предвид предстоящата през декември в Сантяго де Чили 25-та Конференция на страните по Рамковата конвенция на ООН относно изменението на климата. Въпросът за миграцията също ще бъде във фокуса на вниманието на европейските лидери.", "date": "2019.10.17", "title": "Бойко Борисов ще участва в заседанието на Европейския съвет"}
{"url": "https://faktor.bg/bg/articles/mezhdunarodnata-antiteroristichna-koalitsiya-vodena-ot-sasht-nanesoha-vazdushni-udari-v-siriya", "text": "ВВС на международната антитерористична коалиция, водена от САЩ, нанесоха въздушни удари в Сирия, унищожавайки склад с боеприпаси, останали след изтеглянето на войските, съобщава \"Фокус\". Съответната информация бе публикувана на официалната интернет страница в „Туитър“ на представителя на операцията „Непоколебима решителност“ Майлс Кугинс, която се води на територията на Сирия и Ирак от група държави.  „На 16 октомври, след като военните служители на коалицията и основната военна техника напуснаха [окръга], два [изтребителя] F-15E на коалицията успешно започнаха предварително планиран въздушен удар срещу завод на [компания] Lafarge (най-близкото населено място е Кобани), с цел унищожаване на складовете за боеприпаси и намаляване на годността на военния обект\", написа Кугинс. По-рано той съобщи, че коалиционните сили са напуснали градовете Ракка и Табка в североизточната част на Сирия. Телевизионният канал Al Mayadeen информира, че сирийската армия е влязла в град Ракка, който доскоро беше под контрола на кюрдските милиции. Във вторник сирийските правителствени сили поеха контрола на", "date": "2019.10.17", "title": "Международната коалиция, водена от САЩ, нанесе въздушни удари в Сирия"}
{"url": "https://faktor.bg/bg/articles/novini-balgariya-nyama-indikatsii-za-novi-faliti-na-nashi-firmi-sled-bankruta-na-tomas-kuk", "text": "Откакто \"Томас Кук\" обяви фалит, ние провеждаме ежедневни срещи с всички от бранша. Основната цел е да подготвим туристическия сезон за 2020 година. Онзи ден се върнах от Франкфурт и там проведох ключови разговори по темата. Това каза в сутрешния блок на БТВ министърът на туризма Николина Ангелкова. \"Няма гаранционен фонд за обезщетение след фалита на \"Томас Кук\". \"Аз разбирам колко е трудно на хората. Застраховката \"Туроператор\" покрива само рисковете на крайния потребител. Няма такава застраховка, която да компенсира този, който предоставя услугата. В момента се водят разговори дали да има увеличение на застраховката \"Туроператор\". В момента има над 1400 туроператорски фирми, които поддържат минималната застраховка от 25 000 лева, която трудно ще покрие едни евентуални рискове на туристите\", обяви тя. Правим анализ на ситуацията ежедневно. Тя е много динамична, но не мисля, че има индикации и вероятност от фалит на други туроператори. От разговорите, които провеждам в чужбина, разбирам, че останалите туроператори ще се опитат да привлечат клиентите на \"Томас Кук\", разкри Николина Ангелкова.", "date": "2019.10.17", "title": "Няма индикации за нови фалити на наши фирми след банкрута на \"Томас Кук\""}
{"url": "https://faktor.bg/bg/articles/novini-balgariya-milen-keremedchiev-balgariya-e-edinstveniyat-priyatel-na-turtsiya-v-es", "text": "България и Унгария се изказват по-предпазливо относно евентуални санкции срещу Турция заради операцията в Северна Сирия. Това коментира в Сутрешния блок по БНТ Милен Керемедчиев, бивш министър на икономиката и външните работи. Според него причината Унгария да го прави е споразумението с Турция за релокирането на имигранти от нейна територия. България пък заради добросъседски отношения. Турция има един приятел в ЕС и това е България, каза Керемедчиев. \"За момента няма наложени санкции, но има молба на европейските държави да спазват оръжейно ембарго към Турция, което вече се спазва от големите европейски страни, но в крайна сметка няма да има ефекта, който всеки цели, тъй като отново ще тласне Турция към пазара на оръжие в Русия\", каза Керемедчиев. По думите му Европа няма много механизми, за да оказва влияние върху Ердоган. \"Ердоган сам затъва в тази криза, тъй като това е третата операция, която Турция провежда в Сирия. За последните 8 години Турция затъва финансово и политически в това сирийско блато\", смята Милен Керемедчиев. Керемедчиев не очаква сериозен турски пробив на сирийска територия, особено и след споразумението на кюрдите с Башар Асад.", "date": "2019.10.17", "title": "Милен Керемедчиев: България е единственият приятел на Турция в ЕС"}
{"url": "https://faktor.bg/bg/articles/vremenniyat-shef-na-bnr-anton-mitov-za-3-mesetsa-mnogo-neshta-tryabva-da-se-svarshat", "text": "Много тежка работа ме чака. Тепърва ще имам притеснения. Ние сме приятели с господин Костов. Аз обаче, за разлика от него, съм от 1977-ма година в това радио. Само и.д. генерален директор не съм бил! Това каза за предаването „Нещо повече“ по „Хоризонт“ новият временно изпълняващ длъжността „генерален директор“ на БНР Антон Митов. Той е завършил „Журналистика“ и работи в БНР от 1977-а година, преподавал е в НБУ. От 2013 година е директор на дирекция „Мултимедийни програми“, а от 2016-а - на дирекция „Архивен фонд“. „Трябва да си поговоря с екипа, с който ще управлявам - екипът на господин Костов. Чака ни приемане на бюджета, отчет - неща, важни за развитието на радиото. Ще търся вариант за диалог... Приех навремето да стана директор на Архивния фонд, защото дигитализацията на музиката, което притежава и която произвежда Радиото, е нещо основно. Аз съм с невероятна симпатия към музикалните състави в Националното радио, защото това е едно национално богатство“. Митов заяви, че ще работи \"при отворени врата\", така че хората да имат достъп до него и ще заложи на „диалог, разговори, аргументи и ще моля за помощ“. „Разбира се, нямам друг избор. Още повече, че три месеца е много кратък срок, а за тези три месеца има много неща, които трябва да се свършат. Аз съм работил с по-голямата част от това радио, имал съм общуване. Винаги диалогът при мен е по-внимателен, да се държа с хората не като старшина, а като приятел. Не съм сигурен, че трябва да се провежда този конкурс точно в рамките на тези три месеца\", заяви новият и.д. генерален директор. Митов добави, че е бил „много приятно изненадан“ от единодушния избор на СЕМ и заяви, че ще работи, за да оправдае доверието им.", "date": "2019.10.17", "title": "Временният шеф на БНР: Тепърва ще имам притеснения"}
{"url": "https://faktor.bg/bg/articles/obshtestvo-dovedeniyat-sin-na-lambo-v-koma-e-za-da-ne-se-machi", "text": "Стефан Данаилов продължава да е на апаратна вентилация в реанимацията на Военномедицинска академия, след като му е направена пункция заради излив в белия дроб. Това съобщи доведеният му син Росен Цанков, който говори пред журналисти пред Военномедицинска академия. Цанков е син на покойната съпруга на актьора Мария Данаилова и режисьора Вили Цанков. 76-годишният актьор бе приет в интензивното отделение на болницата през миналата седмица, след като имал затруднения с дишането. През август той претърпя операция на тазобедрената става и бе назначена рехабилитация във военния санаториум в Хисаря. \"Трудно дишаше и се наложи на апаратно дишане да го сложат. По лекарски избор го сложиха и в медикаментозна кома, иначе той си беше в съзнание. Явно, за да не се мъчи, не знам\", допълни Цанков. По думите му, в началото реаниматорите във ВМА са правили опити за дихателна рехабилитация, но в сряда състоянието на Стефан Данаилов рязко се е влошило и се е наложила интубация.  \"Това е, което знаем. Там трудно се влиза. Има открита рана и всеки един вирус ще е фатален, за това е адски сложно там да влезе някой. Племенницата му Росица беше няколко пъти при него. Направиха някаква пункция, имаше и кръв в белия дроб. Взеха някакви хистологии, но не знаем резултатите официално. Лекарите не са ни казали какво предвиждат, аз се надявам на някакво чудо. Той просто спи, стискаме му палци, друго не мога да кажа\", добави през сълзи Росен Цанков.", "date": "2019.10.17", "title": "Доведеният син на Ламбо: В кома е, за да не се мъчи"}
{"url": "https://faktor.bg/bg/articles/petak-13-fen-stranitsa-na-turskiya-ministar-na-otbranata-publikuva-karta-s-koyato-aneksira-polovin-balgariya", "text": "След Русия и Турция пробва с хибридни атаки срещу националната  сигурност на България. Само преди дни на фейсбук страница, свързана с турския министър на отбраната Хулуси Акар, бяха публикувани две скандални карти на Турция.   късно вечерта. На тази географска карта Турция е включила в своите територии почти половината от България - от Варна до Кърджали. Съседите са отхапали и части от Грузия, Армения, Ирак, кюрдските области на Сирия. Под скандалната карта е поставен надпис: Посланието е ясно – възприемат почти половината от България като тяхна територия.  Втората карта е качена на страницата на военния министър също преди дни. На нея съседите са по-скромни в апетитите си към България. Прилапани са  само някои южни и източни части на страната ни. На фона на тази карта на Велика Турция е поставен портрет на президента Ердоган. Посланието е – това е човекът, който ще реализира турските териториални мечти. По-късно картата с Ердоган беше свалена от фейсбук страницата, но Faktor.bg успя да я копира и я публикува. И двете публикации са обект на различни коментари, включително много българи се присмиват на турските претенции, но провокациите крият сериозни рискове към националната ни сигурност. Първо, те се появяват знаково точно по време на турското военно навлизане в  Сирия. Виртуалното анексиране на части от суверенни държави е неуважение към тях. Апетитите на съседите са не просто посегателство към изконни български територии, но и противоречат на духа на добросъседските отношения и партньорството ни в НАТО. Страницата на турския министър на отбраната Хулуси Акар във фейсбук всъщност е организирана от негови фенове. Създадена е през юли 2018 г., но вече  Данните от фейсбук показват, че тя се управлява от територията на Турция от четирима души. Като адрес за контакт фигурира официалната уеб страница на турското Министерство на националната отбрана. На фен страницата на министър Акар, който преди това заемаше поста началник на Генералния щаб на турските въоръжени сили, активно се публикуват материали и видеоклипове, които са патриотични, националистически, възхваляват турската армия и издигат авторитета на министъра. Реално министър Акар винаги може да отрече връзките си с тази фейсбук страница, а и с провокациите към България, които се отправят от нея. Но смущаващ е фактът, че страницата се администрира повече от година от Турция и ако правителството и министърът не са съгласни със съдържанието й, би следвало до сега да са предприели мерки и да се разграничат поне от някои публикации, включително да поискат и от фейсбук спирането й. Така че трудно е да повярваме, че страницата съществува и публикува провокативни материали, свързани с националната отбрана на Турция, против волята на официалната държана политика и министъра на отбраната. Да не забравяме, че в Турция само за един пост вкарват в затвора.  Според експерти по национална сигурност в случая става безспорно дума за  което цели да тества реакции и създаване и поддържане на определени настроения. Същевременно провокациите с картите винаги могат да бъдат отречени от официалната власт, защото не е част от публичната политика на правителството. Реално внушенията излизат и се мултиплицират в публичното пространство чрез посредници – проксита, които уж са независими от официалната власт. В случая става дума за фен страница на силов министър, но притеснителното е, че той с мълчанието си повече от година я легитимира и създава митове срещу съседите. Експерти са категорични, че страницата е професионално водена, което навява съмнения, че пипа ръката на турските специални служби -  МИТ.  За българските власти няма съмнение, че става дума за провокации, атакуващи националната ни сигурност, които налагат най-малко провеждането на дипломатически разговори с турската страна, с настояване Анкара да се разграничи от публикациите и претенциите, лансирани в тях. Официалните отговори на управляващите в Турция ще разкрият и истинските им намерения.", "date": "2019.10.17", "title": "Фен страница на турския министър на отбраната публикува карта, с която анексира половин България"}
{"url": "https://faktor.bg/bg/articles/obshtestvo-ulitsata-vanshno-proveryava-provokativna-karta-na-turtsiya-vklyuchvashta-nasha-teritoriya", "text": "Жена нападна четири деца в двор на училище в село Бенковски. Това съобщиха от пресцентъра на полицията в Кърджали. Проверка за хулиганство е започнала в РУ-Кирково във връзка с инцидента. По първоначални данни, около 14:00 ч. вчера 23-годишна жена нападнала и удряла в училищен автобус четири деца - съответно на 9, 11, 12 и 15 години. Според събраната до момента информация, агресивното поведение на жената било предшествано от разправия между брат ѝ и дете от потърпевшата група. Полицейски инспектори от Детска педагогическа стая в РУ-Кирково са започнали работа веднага след подадения сигнал. Материалите по случая са докладвани в Районната прокуратура в Момчилград.", "date": "2019.10.17", "title": "Млада жена нападнала и удряла деца в училищен автобус"}
{"url": "https://faktor.bg/bg/articles/obshtestvo-ulitsata-boy-na-am-trakiya-mladezhi-se-biha-zaradi-zasechka", "text": "Дрогиран шофьор и спътникът му скочиха на друг водач заради засечка на пътя в Пловдив. Двамата 18-годишни младежи са били задържани вчера в Пето РУ.  Около 18.30 ч. на ул. „Ягодовско шосе“ в жк „Тракия“ полицейски служители се намесили и прекратили физическата саморазправа, възникнала между двете момчета и мъж.  При последвалата проверка било изяснено, че 18-годишен водач на лек автомобил \"Сузуки\" и негов спътник на същата възраст проявили агресия спрямо 32-годишен шофьор заради засичане на пътя. На пострадалия е оказана медицинска помощ.  Като заподозрян за нанесената му телесна повреда по хулигански подбуди в Пето РУ е задържан пътникът в сузукито. Там е отведен и връстникът му, който управлявал колата, след като тестът с апарат за употреба на наркотици дал положителен резултат.  Срещу извършителите са образувани бързи производства. Случаят е докладван на дежурен районен прокурор.", "date": "2019.10.17", "title": "Бой на АМ \"Тракия\": Младежи се скараха заради засечка"}
{"url": "https://faktor.bg/bg/articles/zatvor-do-5-godini-za-ediniya-ot-zadarzhanite-sled-macha-s-angliya", "text": "Обвинение за хулиганство с особена дързост ще получи един от футболните хулигани задържани вчера в 1-во районно управление на МВР в столицата. Това е 18-годишният Цветан Гечев. Той е в изпитателен срок на друга присъда и сега може да получи наказание затвор до 5 години. От записи на охранителните камери на Националния стадион се вижда, че именно Цветан Гечев е дал знак за начало на расистките скандирания и е показвал нацистки знаци. От Районната прокуратура съобщиха пред БНТ, че днес ще повдигнат обвинение на Гечев. Останалите 8 ще получат административни наказания по Закона за футболното хулиганство. На тях ще им бъде забранено да посещават мачове за срок от 1 до 2 години и ще им бъдат наложени глоби от 1000 до 2000 лева. Според наши източници - има още 6-ма заподозрени, които предстои да бъдат разпитани и на някои от тях също може да бъдат повдигнати обвинения и предадени на съд.", "date": "2019.10.17", "title": "Затвор до 5 години за единия от задържаните след мача с Англия"}
{"url": "https://faktor.bg/bg/articles/uvelichavat-s-10-zaplatite-na-raboteshtite-v-rzi-tata-dogodina", "text": "Предвидено е 10-процентно увеличение на заплатите на работещите в регионалните здравни инспекции през следващата година. Това съобщи в Русе министърът на здравеопазването Кирил Ананиев при откриването на новото отделение за диализа в университетската болница „Канев\". \"Освен това се предвижда и догодина 10% ново увеличение на заплатите на хората, които работят в РЗИ. Първата крачка, знаете, направихме миналата година. Това ще е втората крачка. Трайна е политиката, която министерството провежда по отношение на нашите регионални здравни инспекции, тъй като това са министерствата, министерството на здравеопазването на територията на съответния регион\", съобщи министърът на здравеопазването Кирил Ананиев.", "date": "2019.10.17", "title": "Увеличават с 10% заплатите на работещите в РЗИ-тата догодина"}
{"url": "https://faktor.bg/bg/articles/bremennata-obvinena-za-ubiystvoto-v-kostenets-tova-e-sluchilo-se-e", "text": "Софийският окръжен съд остави в ареста 24-годишната Даниела Иванова. Тя е обвинена за убийството на приятеля си в Костенец в началото на седмицата. 38-годишният Тихомир беше ранен 11 пъти с нож при конфликт, породен от ревност. Според съда има доказателства, че 24-годишната жена е най-вероятният убиец. Това са разпити на свидетели и експертиза. Адвокатът на Даниела каза пред съда, че Тихомир я е нападнал с нож, а тя е отвърнала при самозащита. „Това е, случило се е”, заяви пред журналисти Даниела Иванова. „Има ли са някакви търкания и конфликтни. Тя е имала връзка с други мъже. Той ревнувал”, заяви прокурор Мирослав Ангелов. Съседи на Даниела твърдят, че тя е била изгонена от Германия, защото там се е сбила с момиче. Всички в Костенец жалят за убития мъж. “Тишо беше добро момче, много добро даже. Даниела употребяваше наркотици, беше много агресивна, крадеше от майка си преди, от сестрите си също. Очаквах, че нещо такова може да стане”, заяви една от съседките.", "date": "2019.10.17", "title": "Бременната Диди, обвинена за убийството в Костенец: Това е, случило се е!"}
{"url": "https://faktor.bg/bg/articles/svetoslav-kostov-sas-sem-shte-se-vidim-v-sada", "text": "\"Ще обжалвам решението на СЕМ, ще се видим в съда\", обяви генералният директор на БНР Светослав Костов два часа, след като СЕМ прекрати предсрочно мандата му. Той свика пресконференция веднага след заседанието на СЕМ, на което 5-имата членове гласуваха единодушно за неговото отстраняване. \"Решението не е с мисъл за радиото. Защо се взема преди изборите\", каза Костов. По думите му никой не е упражнявал натиск върху него. \"Някой упражнявал ли е натиск върху СЕМ? Натиск има от СЕМ и от хора, които проверяваме за поръчки. От политици натиск няма\", каза още Костов. \"Няма да коментирам защо спря радиото, докато не се произнесе прокуратурата\", заяви Костов.", "date": "2019.10.17", "title": "Светослав Костов: Със СЕМ ще се видим в съда"}
{"url": "https://faktor.bg/bg/articles/mvf-v-svetovnata-ikonomika-tik-taka-19-trilionna-bomba", "text": "Hиcĸитe лиxви oĸypaжaвaт ĸoмпaниитe дa пoeмaт oщe дълг и тoвa cъздaвa oпacнocт oт бoмбa c чacoвниĸoв мexaнизъм нa cтoйнocт $19 тpилиoнa в cлyчaй нa peцecия, пpeдyпpeди Meждyнapoдният вaлyтeн фoнд, цитиpaн oт Тhе Guаrdіаn. Oцeнĸaтa нa инcтитyциятa глacи, чe пoчти 40 пpoцeнтa oт ĸopпopaтивния дълг в oceм дъpжaви - CAЩ, Kитaй, Япoния, Гepмaния, Beлиĸoбpитaния, Фpaнция, Итaлия и Иcпaния - нямa дa мoжe дa бъдe oбcлyжвaн, aĸo cлeдвaщaтa peцecия e дopи нaпoлoвинa тoлĸoвa cepиoзнa, ĸoлĸoтo тaзи пpeди дeceтилeтиe. Бaзиpaнaтa във Baшингтoн opгaнизaция ce oпacявa, чe нaтpyпвaнeтo нa дълг пpaви cвeтoвнaтa финaнcoвa cиcтeмa изĸлючитeлнo yязвимa и пpeдyпpeждaвa дъpжaвитe дa нe пoвтapят гpeшĸaтa oт нaчaлoтo нa xилядoлeтиeтo, ĸoгaтo пpeдyпpeдитeлнитe знaци зa пaзapeн ĸpax бяxa игнopиpaни. Meждyнapoдният вaлyтeн фoнд пpeдyпpeждaвa oщe, чe цeнитe нa aĸциитe в CAЩ и Япoния ca нaдцeнeни, a ĸpeдитният cпpeд нa oблигaциoннитe пaзapи - ĸoмпeнcaциятa, ĸoятo инвecтитopитe иcĸaт cpщey pиcĸa - изглeждa твъpдe ниcъĸ, aĸo ce взeмe пpeдвид cъcтoяниeтo нa cвeтoвнaтa иĸoнoмиĸa. Πo дyмитe нa aвтopa нa пocлeдния дoĸлaд, пpи нaпoлoвинa пo-cлaбa peцecия cпpямo тaзи oт 2007-08 г., дългът, ĸoйтo ĸoмпaниитe дължaт и пo ĸoйтo нe мoгaт дa пoĸpият лиxвитe c пeчaлбaтa cи, мoжe дa нapacнe дo $19 тpилиoнa, или oбщo 40 пpoцeнтa oт oбщия ĸopпopaтивeн дълг в иĸoнoмиĸитe, вĸлючeни в изcлeдвaнeтo.", "date": "2019.10.17", "title": "МВФ: В световната икономика тик-така $19-трилионна бомба"}
{"url": "https://faktor.bg/bg/articles/fats-kolebanieto-v-tsentralata-na-volkswagen-mozhe-se-okazhe-v-polza-na-balgariya", "text": "Заради турската офанзива в Сирия \"Volkswagen\" замрази плановете си за строителството на нов завод. Сега София излиза с алтернатива - предлага повече пари. И Румъния влиза в играта, пише германската преса, предаде Дойче веле. Перспективата \"Volkswagen\" да построи нов завод в Турция намалява с всеки следващ ден, пише \"Франкфуртер алгемайне цайтунг\". Основната причина за това е военната офанзива на Турция в Северна Сирия. \"Кадрите, които виждаме от Северна Сирия, са ужасяващи\", казва премиерът на провинция Долна Саксония Щефан Вайл, който е част от борда на директорите на германския автомобилен концерн. \"Не мога да си представя, че при тези условия \"Volkswagen\" ще направи инвестиция за милиарди евро в Турция\", заявява още той. Провинция Долна Саксония е вторият най-голям акционер във \"Volkswagen\" и играе ключова роля в Надзорния съвет. Според ФАЦ колебанието в централата на \"Volkswagen\" във Волфсбург може се окаже в полза на България, която бе основен конкурент на Турция за така желаната инвестиция. Нарастващите критики от страна на европейските и на американските политици спрямо Анкара увеличават шансовете на България. За да си осигури договор за новия завод, страната е готова да удвои субсидиите, които предлага. \"Намерихме начин да предложим на \"Volkswagen\" вместо 135 милиона евро, от 250 до 260 милиона евро\", съобщава за ФАЦ бившият президент Росен Пленелиев, който сега е председател на Автомобилния клъстер в България. Той пояснява, че съответната оферта вече е предложена на \"Volkswagen\", но отговорът все още се очаква. Ако се имат предвид инфраструктурата, железопътните връзки и магистралата, се оказва, че София предлага 800 милиона евро с надеждата \"Volkswagen\" да избере България вместо Турция. Увеличаването на сумата за инвестицията е възможно чрез дребен трик: парцелът с площ около 800 хектара, който се намира в източния край на София, ще бъде прехвърлен на съседната община Елин Пелин. А там са възможни двойно по-високи субсидии, отколкото в столицата. Председателят на Автомобилния клъстер в България Росен Плевнелиев уверява, че субсидията е договорена с Европейската комисия и допълва: \"Ние сме стабилна демократична правова държава в Европейския съюз, в която \"Фолксвагвен\" може да произвежда своята продукция при благоприятни условия и с квалифицирани работници\". Преговорите с Волфсбург не са спирали, дори и след основаването на дъщерното дружество на \"Volkswagen\" в Маниса, Турция. \"Докато \"Volkswagen\" не подпише договора с Турция, ние сме на разположение денонощно, за да успее България\", казва още Плевенелиев пред Ф", "date": "2019.10.17", "title": "ФАЦ: Колебанието в централата на \"Volkswagen\"  може се окаже в полза на България"}
{"url": "https://faktor.bg/bg/articles/hotel-na-chernomorieto-gori-s-milion-zaradi-falita-na-tomas-kuk", "text": "уристическият бранш се опасява от ефекта на доминото след фалита на британския туроператор \"Томас Кук\" и българския \"Астрал Холидейз\". Лятото беше изключително трудно - започна с празни шезлонги по плажовете и приключи с фалити, а за следващия сезон всеки прави спасителен план сам за себе си, твърдят хотелиери по морето, съобщава btV. Вълчо Вълчев, управител на един от големите хотели в \"Слънчев бряг\", в който са настаняване туристи на \"Томас Кук\", обясни, че шокът е бил голям. \"Сезонът тръгна драматично, почти успяхме да наваксаме загубите накрая и тази новина ни покоси. Ние сме хотел партньор на \"Томас Кук\", работим 17 години с тях, загубите ни са за 497 000 евро неизплатени задължения за текущия сезон. Ще понесем този удар, но това ще ни накара да преразгледаме политиката си за реинвестиции в сектора, като обновяване на хотелската база например\", обясни Вълчев. По думите му след консултация с юристи е станало ясно, че най-лесният начин да си търсят парите е чрез индивидуален иск. Според Георги Илиев от Бургаската туристическа камара, който от десетилетия се занимава с туризъм, това е едно голямо предизвикателство. Държавата трябва да помогне с облекчения, за да излязат хотелиери от затрудненото положение, смята той. Превозвачи, които имат неизплатени договори с \"Астрал Холидейз\" обявиха, че настояват за среща с министъра на туризма. Няма да имаме доверие да работим с нито една туристическа фирма, както сме работили до сега, не знам как ще оцелее браншът, посочи още представител на превозвачите. \"Откакто \"Томас Кук\" - Великобритания обяви фалит, ние сме в непрекъснати срещи с представители на сектора - както хотелиери, така и туроператори. Подготвяме Лято 2020 с оглед пренасочване на капацитета на \"Томас Кук\" към другите големи туроператори\", обяви министърът на туризма Николина Ангелкова.  \"Имаме уверението на всички големи туроператори, че ще имат увеличение между 10% и 20% за нашия пазар, което ще помогне да се компенсират загубите\", посочи министърът. По думите й това е ключово както за запазването на капацитета на чартърните програми за България, така и за запълването на хотелите. Според министър Николина Ангелкова няма информация за нестабилност и за други фалити на туроператори. От разговорите, които провеждам в чужбина, разбирам, че останалите туроператори ще се опитат да привлекат клиентите на \"Томас Кук\", обясни тя. \"Гаранционен фонд за бизнеса няма\", посочи Николина Ангелкова в отговор на въпрос как ще бъдат компенсирани потърпевшите в бизнеса от фалита на \"Томас Кук\". \"Застраховката \"Туроператор\", която всеки е длъжен да има, покрива само и единствено рисковете и щетите, свързани с крайния потребител - туриста. Няма застраховка, която да покрива рисковете при настъпване на фалит по отношение на доставчиците\", обясни Николина Ангелкова. Тя добави, че \"Астрал Холидейз\" имат застрахователна полица за 700 000 лв., а претенциите са за малко повече от половината от тях, изплатени са 200 000 лв. \"Клиентите им са общо около 300, имат ресурс да се разплатят с всички\", обясни министърът. \"Туроператорите в националния регистър са около 3500, от тях само 18 са тези, които имат застрахователно покритие над 1 млн. и 400 хил. Лева\", каза Ангелкова. Според нея се води дебат за законодателни промени, чрез които да се увеличи минималното покритие по отношение на задължителната застраховка за туроператорите. \"Към момента около 1140 туроператора поддържат минимална застраховка от 25 000 лева, която при едно настъпване на такова обстоятелство по никакъв начин няма да покрие щетите на туристите\", заяви министърът.", "date": "2019.10.17", "title": "Хотел на Черноморието гори с милион заради фалита на \"Томас Кук\""}
{"url": "https://faktor.bg/bg/articles/targovtsite-na-tok-lipsva-predlagane-na-bazova-elektroenergiya-naprezhenieto-mozhe-da-eskalira", "text": "Легендата на българския футбол Христо Стоичков не остана безучастен след разразилия се расистки скандал в мача на представителния ни тим срещу Англия. В момента страната ни е нападана от европейските медии заради прояви на расизъм по време на европейската квалификация с “Трите лъва”. Камата не скри сълзите си, докато говореше по наболялата тема за телевизия \"Tudnusa\", съобщи Sportal.bg. Водеща: Би ли казал, че това те огорчава, че те натъжава? Стоичков: Да, разбира се! Какво да направя?! Водеща: Какво е решението? Стоичков: Да не се допускат до стадиона или по-тежко. Като в Англия от години. Пет години, без да стъпват на стадиони нито на национален отбор, нито на мачове в страната. Хората не заслужават да страдат. Мислиш ли, че се чувствам добре?! ", "date": "2019.10.17", "title": "Търговците на ток: Липсва предлагане на базова електроенергия, напрежението може да ескалира"}
{"url": "https://faktor.bg/bg/articles/ikonomika-ristalina-georgieva-targovskite-konflikti-srivat-svetovnata-ikonomika", "text": "Директорът на Международния валутен фонд Кристалина Георгиева коментира търговската мини сделка между Китай и САЩ. Тя каза, че примирието между двете страни не е достатъчно, и че е необходим търговски мир, съобщи Нова телевизия. \"Наистина е добра новина, че САЩ и Китай разговарят помежду си, но не е достатъчно. Не се нуждаем от примирие, имаме нужда от търговски мир\", заяви Георгиева пред журналисти в началото на годишната среща на Международния валутен фонд. Тя също така изрази надежда, че \"волята ще издържи\" за сделка по Brexit. По повод сделката Китай-САЩ в сряда американският президент Доналд Тръмп заяви, че все още не е документ, но се подготвя. Той напомни, че Китай се ангажира с по-големи покупки на американски износ на селскостопански стоки и направи отстъпки заради икономическия натиск от Вашингтон. \"Те искат да сключат сделка. Те трябва да сключат сделка. Икономиката им е наранена много лошо от това, което сме направили ние и митата\", каза Тръмп. Кристалина Георгиева ще се бори за равни права за жените на работното място Пазарите се оживиха в петък, когато беше постигната сделката, което доведе до облекчение след стабилната ескалация в търговския конфликт САЩ-Китай. Миналата седмица Тръмп приветства пробив по сделка от „първа фаза“, която според него е значителна и включва скок в покупките на американски селскостопански продукти, а също така обхваща интелектуалната собственост, финансовите услуги и валутите. Коментарите на служители в Пекин обаче предизвикаха скептицизъм относно значението на споразумението.", "date": "2019.10.17", "title": "Кристалина Георгиева: Търговските конфликти сриват световната икономика"}
{"url": "https://faktor.bg/bg/articles/dvama-shefove-na-futbolni-klubove-saobshtili-za-korumpiranite-sadii", "text": "Реферите са били под наблюдението на прокуратурата заради сигнал, че има данни за черно тото в Първа лига. Първи за схемата съобщили двама шефове на футболни клубове у нас по време на среща при министър-председателя Бойко Борисов през юли тази година. На разговора тогава присъстваха някои от собствениците на най-големите клубове у нас, шефът на БФС Борислав Михайлов, който във вторник подаде оставка, главният прокурор Сотир Цацаров, заместника му Иван Гешев, вътрешният министър Младен Маринов, както и Гошо Гинчев, съветник на спортния министър Красен Кралев. След разговора прокуратурата е започнала предварителна проверка, при която са били следени рефери, както и служители на БФС. Преди няколко дни наблюдението засякло уговарянето на предстоящ мач в първенството и информацията за това веднага била предадена към държавното обвинение. Така във вторник е образувано и досъдебно производство и се е стигнало до обиските във футболния съюз. „Досъдебното производство е за организирана престъпна група, сред която има и длъжностни лица и която е извършвала престъпления срещу спорта“, обясни пред „Монитор“ шефът на Специализираната прокуратура Димитър Петров. Той обаче отказа да даде повече подробности заради течащото в момента производство. Според неофициална информация обаче в момента се проверяват системи за залози у нас и в чужбина, за да се установи какъв е размерът на генерирания финансов ресурс от групата. Запознати твърдят, че при някои от най-важните мачове оборотите, които се генерират от залози са между 1 и 3 млн. лв. Разследващите обаче трябва да установят каква част от тях са в следствие на спекулациите и  колко прибират брънките по престъпната верига. До късно вечерта във вторник бяха разпитвани председателят на съдийската комисия в БФС Йордан Сталев и още четирима души, които са задържани. Петимата бяха задържани, след като ГДБОП влезе в офисите на Българския футболен съюз в Бояна. Очаква се да има бъдат повдигнати обвинения за ОПГ, извършвало престъпления срещу спорта. Тези текстове от Наказателния кодекс предвиждат до 10 години затвор и глоби до 30 000 лв. При акцията в централата на футболния съюз също така бяха иззети компютри и документация, които в момента се проверяват. Премиерът Бойко Борисов пък уточни, че действията срещу БФС не са във връзка с расисткия скандал от мача с Англия, а са били предварително планирани. Това не е първата акция срещу черното тото в българския футбол. През 2014 година служители на ГД \"Криминална полиция\" привикаха за разпити популярни имена във футбола като Мартин Камбуров и Йордан Господинов от „Локомотив“ (Пд), централният защитник на ЦСКА Александър Тунчев, както и Иво Иванов и Йордан Тодоров от „Локомотив“ (Сф). През май тази година пък БФС изхвърли от професионалния футбол старозагорския „Верея“ за уреждане на мачове по сигнал от УЕФА. Тогава от футболната централа сезираха прокуратурата и за нелегално финансиране на клуба от съмнителни руски и китайски източници.", "date": "2019.10.17", "title": "Двама шефове на футболни клубове са съобщили за корумпираните съдии"}
{"url": "https://faktor.bg/bg/articles/stoichkov-s-shokirashto-predlozhenie-za-balgarskite-otbori-v-evropa", "text": "Легендата на българския футбол Христо Стоичков направи абсурдно предложение родните клубове да не играят пет години в европейските клубни турнири, за да се реши проблемът с расизма у нас.    \"Трябва да затворим стадионите, да се играе без зрители. Възможно е да е настъпил моментът за сериозни наказания. Англия премина през това. Може би е време и българските клубове да бъдат отстранени от Европа за пет години. Това ще помогне на всички да се успокоят\", заяви Стоичков за телевизия Tudnusа.", "date": "2019.10.17", "title": "Стоичков с шокиращо предложение"}
{"url": "https://faktor.bg/bg/articles/i-vitseprezidentat-na-futbolniya-sayuz-podade-ostavka", "text": "Вицепрезидентът на Българския футболния съюз Атанас Фурнаджиев, който беше спряган за временен ръководител на организацията след оставката на президента Борислав Михайлов, също е подал оставка днес, предаде Би Ти Ви. Утре двете оставки трябва да бъдат представени пред изпълнителния комитет на БФС. В писмо до медиите Фурнаджиев казва, че утре ще призовава всички свои 13 колеги от изпълнителния комитет да си продадат оставките и да се проведе извънреден конгрес. Уставът на БФС гласи, че при оставка на президента до провеждане на конгрес правомощията на Михайлов следва да получи първият вицепрезидент Йордан Лечков. Той вероятно ще откаже, защото е кандидат за кмет на Сливен. Ако това стане, президент става някой от останалите вицепрезиденти - Фурнаджиев или Михаил Касабов. \"Направих своя сериозен анализ на създалата се кризисна ситуация и считам, че единствено Конгрес може да се справи с преодоляването й. Затова решавам да подам оставка, като вицепрезидентът на БФС, и призовавам колегите да ме последват. Вярвам, че ще подкрепят свикването на конгрес през месец февруари 2020 г.\", написа Фурнаджиев в писмо до медиите. До кризата в управлението на БФС се стигна, след като първо спортният министър, а след това и премиерът обявиха, че няма да работят с организацията, докато тя се ръководи от Борислав Михайлов. Повод за позицията стана тежката загуба от Англия в евроквалификация в понеделник и расистките прояви по трибуните, които бяха широко отразени в цял свят.", "date": "2019.10.17", "title": "И вицепрезидентът на футболния съюз подаде оставка, призовава колегите си да го последват"}
{"url": "https://faktor.bg/bg/articles/sport-shte-bade-li-izhvarlena-balgariya-ot-pleyofite-za-evro-2020-i-mondial-2022", "text": "Националният отбор на България по футбол да бъде изхвърлен от квалификациите за Евро 2020. Това поиска организацията за борба с расизма в Европа официално от УЕФА.  \"Лъвовете\" почти сигурно ще добият право да участват тях заради класирането си в Лигата на нациите, където завършиха като най-добрия втори отбор в нашата дивизия.    Представителят на организацията за Източна Европа Павел Клименко разкри, че в расистките скандирания са се включили и стюарди на стадиона. \"20-ина момчета си съблякоха жилетките и се включиха в скандиранията\", обясни той пред английските медии, цитиран от \"24 часа\". Нямало обаче никакви записи на тези действия.   \"Това е огромно нарушение от страна на БФС\", категоричен е Клименко. Точно представители на тази организация бяха пратени от УЕФА да следят публиката по време на двубоя с Англия.   ФИФА също ще направи свое разследване на инцидента, съобщи президентът на световната централа Джани Инфантино. Според него трябва да има доживотно наказание за расизъм. Това щяло да бъде прието още на следващото заседание на управата на ФИФА.", "date": "2019.10.17", "title": "Ще бъде ли изхвърлена България от плейофите за Евро 2020 и Мондиал 2022"}
{"url": "https://faktor.bg/bg/articles/obshtestvo-zakon-i-red-prokuraturata-e-povdignala-obvinenie-na-edin-ot-zadarzhanite-sled-balgariya-angliya", "text": "Районната прокуратура в София е повдигнала обвинение на един от задържаните за непристойни действия на мача между България и Англия, съобщиха от пресцентъра на прокуратурата. На другите осем, които бяха задържани от СДВР, ще им бъде потърсена административнонаказателна отговорност по Закона за опазване на обществения ред при провеждането на спортни мероприятия. Полицията задържа общо девет души извършили нарушения на обществения ред, изразяващи се в отправяне на обидни реплики и жестове към присъстващи на стадиона лица. Според прокуратурата обаче няма достатъчно данни за образуване на досъдебно производство за всички тях. Обвинен и задържан за 72 часа е Ц. Гечев на 18 години, за това, че по време на футболната среща, е извършил непристойни действия, грубо нарушаващи обществения ред и изразяващи явно неуважение към обществото. Гечев е осъждан, като деянието е извършено в изпитателния срок на предходно негово осъждане. Утре прокуратурата ще поиска съдът да наложи постоянен арест на задържания.", "date": "2019.10.17", "title": "Прокуратурата е повдигнала обвинение на един от задържаните след България - Англия"}
