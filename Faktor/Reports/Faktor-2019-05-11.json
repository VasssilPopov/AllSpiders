{"url": "https://www.faktor.bg/bg/articles/mariya-gabriel-v-kyustendil-zashtitihme-rekorden-evropeyski-byudzhet-za-balgariya-v-razmer-na-18-mlrd-lv", "text": "Защитихме рекорден европейски бюджет за България в размер на 18 млрд. лв. В него влиза финансиране за традиционни за страната ни политики – регионална, земеделска. Този бюджет е израз на доверието, което България и премиерът Борисов имат в Европа. Това каза водачът на листата на ГЕРБ и СДС за европейските избори Мария Габриел по време на основното предизборно събитие на ГЕРБ в Кюстендил. На него присъстваха още областният координатор на ГЕРБ – Кюстендил Виктор Янев, народните представители Кирил Калфин и Радослава Чеканска, председателят на СДС Румен Христов, кметове на общини, кметства, съветници, председатели и членове на общински ръководства на ГЕРБ от Кюстендилска област. „За нас България е кауза и за да пребъде тя е важно образованието на младите хора. Благодарение на България образованието ще стои високо в дневния ред на ЕС, това е инвестиция в бъдещето“, уточни водачът на листата. Според нея каузата за България е и грижа за всяко населено място. „Европейските политики трябва да са адаптирани към реалностите в България. Сега някои общини са изключени от Програмата за развитие на селските райони и това трябва да се промени. Искаме в селата ни да има повече живот“, каза Мария Габриел. Тя бе категорична, че национален интерес се защитава с дипломация и авторитет. „Ние ги имаме, нашата листа е най-добрата. Нека всички на 26 май изпратим силно послание към ЕС. Послание за активна България, която въпреки че в края на миналия век започна от нулата – сега е много развита“, призова Габриел. „Нека на 26 май да предотвратим нашето отечество да попадне в ръцете на бившите комунисти и на жената с болни амбиции за власт и премиерски пост. Тя е впрегнала всичко най-ужасно и вече отвращава всички ни. Нинова няма как да спечели нови избиратели, затова иска да отблъсне нашите“, отчете на свой ред Андрей Ковачев. Той бе категоричен, че където има комунизъм – няма европейски доходи. „Тези хора доведоха страната дотам, че 1 долар струваше 3000 лв., а сега искат европейски доходи. Няма как, ние започнахме от дъното“, отбеляза кандидатът за член на ЕП. Ковачев отново напомни, че единственият цивилизован начин за интеграция на страните от Западните Балкани е европейска перспектива. „Ще работя да спрем завинаги пропагандата и омразата между сънародници в различни точки на Балканите, искам границите да са символични“, сподели той. „Познавам българските региони и населени места, знам какво постигнахме заедно, а то е много. С европейското финансиране ремонтирахме сгради, улици, санирахме блокове. Ние в ЕП ще имаме важна задача – за следващия програмен период да работим фондовете за България не само да бъдат повече, но и да достигнат до малките общини и всеки гражданин да се почувства достоен европеец, защото той е именно такъв. Да направим така, че да има високи доходи и перспектива за младите хора. Ние знаем как и не е нужно да даваме голи обещания, защото рецептата ни е известна – работа, работа и работа“, заяви кандидатът за евродепутат Лиляна Павлова. „Не бива да подценяваме изборите, защото БСП чрез тях ще опитат да свалят от власт правителството и да разкарат демократите от политическия живот. Има само една политическа сила, която може да развали сценария им и това е ГЕРБ“, обясни Александър Йорданов от СДС. По думите му всички останали участници на изборите имат други цели, но не и да спрат Нинова и „офшорничката“ Йончева. „Западните хора създадоха ЕС, те живеят по-добре от нас, имат по-високи доходи и причината е една – комунисти не са ги управлявали. БСП ни доведоха до финансова и икономическа пропаст. Възрастните се питат „защо са ни такива пенсиите“ – ами няма как от 10 лв. изведнъж да станат 2000 евро“, посочи кандидатът за евродепутат. „Казвам на младите, които не са живели във времената на БСП на власт – тежко ни на всички, ако допуснем да ни победят. Ние имаме отбор от доказани имена в Европа. Нека изпратим тях в ЕП, а не случайни лица, тръгнали за първи път на избори“, завърши Йорданов. „БСП поискаха битка за тези избори и ще я получат. Ние, от СДС, сме изключително мобилизирани. Имаме качествена листа, аз вярвам на хората в нея. Сигурен съм, че ще победим“, каза председателят на СДС Румен Христов.", "date": "2019.05.11", "title": "Мария Габриел в Кюстендил: Защитихме рекорден европейски бюджет за България в размер на 18 млрд. лв."}
{"url": "https://www.faktor.bg/bg/articles/rumen-porozhanov-moli-kpkonpi-da-publikuva-podadenata-ot-nego-deklaratsiya-za-2017-g", "text": "Министърът на земеделието, храните и горите Румен Порожанов е депозирал в петък заявление до КПКОНПИ, с което моли да бъдат предприети мерки за публикуването на всички данни от хартиения носител на подадената от него декларация за 2017 г., в това число и данните по отношение на съпругата му, тъй като не попадат в хипотезата на чл.37, ал. 7 от ЗПКОНПИ. Това информират от пресцентъра на Министерството на земеделието, храните и горите /МЗХГ/.  Вчера от КПКОНПИ съобщиха, че проверката на министър Румен Порожанов е приключила с доклад за несъответствие, а той изрично е декларирал, че не желае да бъде публикувана информация относно лицето, с което се намира във фактическо съжителство на съпружески начала.  От МЗХГ днес посочват, че в подадената декларация са посочени всички обстоятелства, както по отношение на лицето, заемащо висша публична длъжност, така и за неговата съпруга. При попълването на декларацията на стр. 2 не е направена отметка за нито едно от посочените обстоятелства: 1. Наличие на фактическа раздяла; 2. Не живее заедно със съпругата си и няма общо домакинство и няма да декларира нейното имущество и доходи на основание чл.37, ал. 5 от ЗПКОНПИ; или 3. Фактическо съжителство на съпружески начала. Предвид липсата на отметка в посочените по-горе колони, механичното пренасяне на ЕГН-то на съпругата му от предходната колона, в която са посочени имената и ЕГН-то за съпругата, в колоната за случаите по чл. 37, ал. 7 от ЗПКОНПИ за \"фактическо съжителство на съпружески начала\", не отговаря на действителното положение и не следва да се счита за нежелание за публикуване на информация относно лице, с което се намира във фактическо съжителство на съпружески начала, посочват от земеделското министерство.  По отношение на единственото, установено от комисията несъответствие, за същото е получено уведомително писмо от 13.03.2019 г., в което се посочва, че не са попълнени трудовите доходи от заеманата длъжност за 2017 г. В определение от комисията 14-дневен срок е подадена коригираща декларация и е представена необходимата информация, информират от МЗХГ.", "date": "2019.05.11", "title": "Румен Порожанов моли КПКОНПИ да публикува подадената от него декларация за 2017 г."}
{"url": "https://www.faktor.bg/bg/articles/rosen-zhelyazkov-namekna-che-tvardenie-na-korneliya-ninova-otblaskvat-potentsialnite-investitori", "text": "Няма фаворит за 35-годишната концесия на Летище София и всеки от кандидатите има равни шансове с останалите.  Това заяви пред \"Дарик\" министърът на транспорта Росен Желязков в отговор на думите на лидера на БСП Корнелия Нинова, която написа във \"Фейсбук\":   „Кое е европейското в това да дадеш летище София на концесия на Турция? Той призова политиците да се въздържат от подобни твърдения, защото така отблъскват потенциалните инвеститори у нас.", "date": "2019.05.11", "title": "Росен Желязков намекна, че твърдение на Корнелия Нинова отблъсква инвеститори"}
{"url": "https://www.faktor.bg/bg/articles/iskat-zadarzhane-pod-strazha-na-petimata-telefonni-izmamnitsi", "text": "Специализираната прокуратура внесе в Специализирания наказателен съд искане за налагане на мярка за неотклонение \"Задържане под стража\" на петимата български граждани, задържани миналия месец в Румъния за участие в организирана престъпна група за телефонни измами.  Останалите петима участници в групата бяха арестувани в София и в Горна Оряховица по време на операция  провеждаща се едновременно на българска и румънска територия.  Те са в следствения арест, след като Специализираният наказателен съд и Апелативният специализиран наказателен съд им определиха най-тежката мярка за неотклонение.", "date": "2019.05.11", "title": "Искат \"Задържане под стража\" на петимата телефонни измамници"}
{"url": "https://www.faktor.bg/bg/articles/mvnr-vika-poslanik-na-ankara-za-da-dade-obyasnenie-za-izyavlenieto-si-za-turskiya-ezik", "text": "По разпореждане на вицепремиера и министър на външните работи Екатерина Захариева, посланикът на Република Турция в Република България ще бъде извикан в МВнР в понеделник, за да даде обяснение за думите си от днес, с които призовава българската държава да насърчи изучаването на турския език като чужд език. Това съобщиха от пресцентъра на Министерството на външните работи. От МВнР посочиха, че думите на посланика звучат смущаващо, тъй като българското правителство никога не е възпрепятствало свободното чуждоезиково обучение. Турски език може да се изучава в училище наред с английски, немски, френски, китайски, японски, румънски, руски, иврит.  В тази връзка МВнР подчертава, че такова изказване от посланика на съседна и партньорска държава като Турция не съответства на очакванията на Република България за това по какъв начин следва да се развиват нашите добросъседски и приятелски отношения.", "date": "2019.05.11", "title": "МВнР вика посланика на Анкара, за да даде обяснение за изявлението си за турския език"}
{"url": "https://www.faktor.bg/bg/articles/protest-na-roditeli-prizova-da-bade-prenapisana-strategiyata-za-deteto", "text": "От Министерството на труда и социалната политика отхвърлиха \"манипулативните\", по думите им, внушения, че на социалните работници се дават нови правомощия да отнемат деца. Министър Бисер Петков коментира, че към настоящия момент подобен проект не съществува и не се подготвя.", "date": "2019.05.11", "title": "Протест на родители призова да се пренапише Стратегията за детето"}
{"url": "https://www.faktor.bg/bg/articles/aleksandar-lukashenko-zagubite-na-ot-belarus-ot-zamarseniya-ruski-neft-sa-stotitsi-milioni-dolari", "text": "Президентът на Беларус Александър Лукашенко заяви, че щетите на беларуската страна от замърсения нефт в тръбопровода Дружба са стотици милиони долари, цитиран от TACC.  \"Две рафинерии са замърсени и това е огромна вреда за страната\", каза Лукашенко, цитиран от агенцията БЕЛТА.  Беларуският лидер заяви, че не е обсъждал конкретната сума на компенсацията за беларуската страна с руския президент Владимир Путин. В същото време той отбеляза, че руският лидер е признал по време на публичните си речи съществуването на щети както за Минск, така и за Москва. \"Той Путин разбира, че щетите трябва да бъдат компенсирани,\" каза Лукашенко. \"Самият той каза, че това са огромни загуби за Русия, загуба на имидж\". Лукашенко припомни, че по негова заповед Беларус планира да ремонтира няколко части от тръбопровода. Ремонтът беше отложен, за да не се спре руският транзит, подчерта той и заяви: \"Още веднъж, когато тази мръсотия дойде ... забраних да бъдат спрени участъци от тръбопровода, за да не нанесем още повече щети на Руската федерация\", каза Лукашенко. В същото време Лукашенко вече е отбелязвал, че Беларус ще назове размера на щетите след одит на „Нафтан“ и Мозирската петролна рафинерия. Президентът подчерта, че той оценява отрицателно ситуацията, когато \"огромната тръба е била замърсена с отровен нефт\". Лукашенко вярва, че „безхаберието” на територията на Руската федерация е виновно за случилото се.", "date": "2019.05.11", "title": "Александър Лукашенко: Загубите на  Беларус от замърсения руски нефт са стотици милиони долари"}
{"url": "https://www.faktor.bg/bg/articles/novini/balgariya/sled-reaktsiya-na-zaharieva-i-borisov-turskoto-posolstvo-zamazva-skandala-s-naivni-obyasneniya-vav-feysbuk", "text": "Турското посолство публикува на фейсбук страницата си обяснения за скандала днес в Кърджали. По време на откриването на нова инвестиция на фирма \"Теклас\", в речта си посланик д-р Хасан Улусой поиска турският език да се изучава в България задължително. Думите му провокираха премиера Борисов, който реагира, че не е работа на турското посолство да се бърка в българската образователна система. Малко по-късно външният министър Захариева обяви, че вика в понеделник във Външно първия дипломат на съседите, за да даде обяснения.  Това предизвика последващата реакция на турското посолство, което се опита с наивни обяснения да замаже скандала, твърдейки, че думите на Улусой са изопачени или става дума за грешен превод.  ПРЕССЪОБЩЕНИЕ НА ПОСОЛСТВОТО НА РЕПУБЛИКА ТУРЦИЯ В СОФИЯ  Днес (11 май) на церемонията по откриване на новата инвестиция на фирма Теклас България в гр. Кърджали, в качеството си на поканен гост, посланикът на Република Турция в София д-р Хасан Улусой направи изказване. В изказването, в което се акцентира на задоволството от големия брой турски инвестиции в приятелска, съседна и съюзническа България, бе изразено становището на турските инвеститори за необходимостта българските граждани да владеят писмено и говоримо както български, така и турски език. Изопачаването на тази част на изказването, под формата на – „Турският посланик поиска задължително изучаване на турски език в България“ и последвалия отзвук, са причина за разочарование. По-долу е приложен текстът на изказването на посланик д-р Хасан Улусой на турски език, неофициалния му превод на български език, както и видео клип на изказването му. Турция отдава голямо значение на икономическите си отношения с България. Приемаме със задоволство подкрепата на министър-председателя на България г-н Бойко Борисов и на съответните членове на правителството и институции, както в много други сфери, така и за развитието и на икономическите ни отношения в полза на двете страни. Очевидно е, че редом с българския, доброто научаване на устния и писмен турски език от страна на българските граждани е повод за предпочитание при наемането им в турски фирми. Това се отнася за всяка чужда инвестиция. В своето изказване посланик д-р Хасан Улусой е акцентирал именно върху това и декларирайки своето доверие в българските власти, е споделил готовността ни за сътрудничество.", "date": "2019.05.11", "title": "След реакция на Захариева и Борисов, турското посолство замазва скандала с наивни обяснения във фейсбук"}
{"url": "https://www.faktor.bg/bg/articles/borisov-s-tsipras-otkrivame-interkonektora-s-gartsiya-okolo-20-may", "text": ". За интерконектора с Гърция всичко се подготвя. Ако е живот и здраве сме се разбрали да го открием около 20 май. Това каза премиерът Бойко Борисов пред журналисти в Русе на откриването на разширение на завода за производство на автомобилни части в града, предаде Агенция „Фокус“. „Разбрали сме се с Алексис Ципрас и той търси дата. На Кирково ще го направим“, съобщи премиерът. „Разбрали сме се да отидем за половин час и да дадем старт“, коментира Борисов. „Това е изключително важно за диверсификацията на газовите доставки“, обърна внимание той.", "date": "2019.05.11", "title": "Борисов: С Ципрас откриваме интерконектора с Гърция около 20 май"}
{"url": "https://www.faktor.bg/bg/articles/novini/balgariya/borisov-v-rodopite-ot-100-godini-manastir-ne-e-praven", "text": "Посетих средновековния манастирски комплекс \"Св. Йоан Предтеча\" край Кърджали. Манастирът е един от най-древните у нас, събарян е два пъти и се изгражда за трети. Това информира от профила си във Фейсбук премиерът Бойко Борисов. Той, заедно с председателя на парламента Цвета Караянчева, вицепремиера Томислав Дончев и финансовия министър Владислав Горанов, се отбиха в манастира след церемонията в Кърджали на откриване на нови мощности на завода на компанията \"Теклас\". Те инспектираха строителните дейности по възстановяването на светата обител. Правителството отпусна общо 1 милион лева за строежа на манастира в града – 800 хиляди лева през 2015 г. и 200 хиляди лева през 2017 г. “В Родопите от 100 години манастир не е правен. Оставям изводите на тези преди мен, които обичат да приказват. Ние без много да приказваме - строим църкви и манастири и то в сърцето на Кърджали, и в същото време с нашите братя мюсюлмани поддържаме прекрасни отношения”, каза премиерът Бойко Борисов. Той подчерта, че през октомври очаква манастирският комплекс да бъде изцяло завършен. “Могло е да го направят и преди 10 години, и преди 20, и преди 30 години е могло, но никъде не са направили”, заяви още министър-председателят, цитиран от правителствения пресцентър. “Първият параклис тук е от VII-VIII век”, посочи отец Николай, който служи в храма при манастира. Той подчерта, че помощта от правителството за възстановяването на манастирския комплекс е важна за православната общност в региона. “От Смолян до Ивайловград манастири няма. Това е исторически момент”, каза отец Николай и допълни, че първите разкопки на историческия за региона манастир са започнали още през 1932 г. Манастирският комплекс \"Св. Йоан Предтеча” е български православен манастир, разположен на десния бряг на река Арда в град Кърджали. Той е бил част от средновековен епископски комплекс \"Св. Йоан Продром”. От археологическите разкопки е известно, че съществуват 4 последователно строени църкви. Те са с типично византийски стил и силно атонско влияние. Манастирът е бил духовно средище на една от големите средновековни епархии – Ахридос. В манастира Борисов се снима с председателя на НС Цвета Караянчева и нейния кръщелник.", "date": "2019.05.11", "title": "Борисов: В Родопите от 100 години манастир не е правен"}
{"url": "https://www.faktor.bg/bg/articles/rabotyat-li-sluzhbite-ni-po-prevratadzhiite-ot-gru-koito-v-cherna-gora-veche-sa-osadeni", "text": "Интересно е дали българските служби са следили  процеса в Черна гора срещу гражданите на Руската федерация Едуард Шишмаков и Владимир Попов (според някои източници истинското му име е Моисеев-б.р), които в четвъртък бяха осъдени съответно на 15 и 12 години затвор. Властите в Черна Гора имат данни, че двамата са служители на руското военно разузнаване,   То се разпада, ако вярваме на бившия разузнавач от управлението Виктор Суворов, сега световноизвестен писател в изгнание, ненавиждан от Москва заради разкритията за Втората световна война и престъпленията на Сталин, които прави. Той се крие от бившите си колеги във Великобритания, между другото.  Казва, че доказателство за разпада на ГРУ са тотално неадекватните и непрофесионални действия на „убийците” на Скрипал.  Ала това си е проблем на самото ГРУ.  Нашият проблем е, че в България никой не си дава труда да осветли  обществото за действията на единия от руските превратаджии, който е пребивавал нееднократно у нас и на неговите помагачи у нас. Никой дума не обелва по този въпрос и това стана традиция, когато се касае за руски шпиони. Те са  Подобно безхаберие е крайно тревожно, ако се направи един паралел между събитията в Черна гора и тези в България в периода, когато хората от ГРУ доказано са вършеели из България, но това е цяла отделна тема. Както и това, че в черногорския опит за преврат са замесени политици и висши служители на силови ведомства от Балканите.  Да припомним. Бившият началник на сръбската жандармерия - генерал Братислав Дикич беше осъден на 8 години затвор по делото за черногорския преврат, а също и двама опозиционни лидери. Това са проруските водачи на формацията \"Демократичен фронт\" Андрия Мандич и Милан Кнежевич, които получиха по 5 години затвор.   И у нас, ако не се лъжа,  не липсват политици, които мечтаят за   За откъсването ни от ЕС и НАТО, като вероятно са готови и на силови решения.  Когато някой е подсъдим за държавен преврат някъде, на Балканския полуостров особено, а той често-често е отскачал до България, не е ли редно дейността му тук да се разнищи, от кумова срама поне? Не трябва ли да се установят връзките му с местните помагачи?  И обществото да бъде запознато поне в общи линии с резултатите от  разследването? Ала това е  И за властите у нас, а и за  медиите, които не се сещат да попитат институциите по този въпрос. Къде по-важно е да  ровиш за законността на някоя тераса.  Припомняме, че журналистическото разследването на изданията Bellingcat и The Insider твърди, че между 2013 и 2016 г. Попов-Моисеев е пътувал много пъти до България, но никой не знаел какво точно е правил у нас. Или някой знае, а не казва…  Едва ли шпионинът е идвал, за да се включи в някоя ловна дружинка или да катери чукарите като редови член на планинарско дружество „Еделвайс“. Виж, с някоя паравоенна формация може да се е свързал, да са потренирали, да са постреляли с АК „Калашников“. Разпитани ли са, апропо, лидерите на т.нар. БНО „Шипка” и  Военен съюз. „Васил Левски”, които открито призоваваха за преврат и пускат клипове как правят „учения” с бойно оръжие?  Пътуванията на шпионина на ГРУ в България започват в размирната  2013 г.  Да не е спретнал  Идванията му през 2015 г. пък съвпадат с момента, в който сърби-бабаити от паравоенни отряди, воювали на страната на окупаторите  в Донбас, че и обучавани в лагери на ГРУ в Ростов на Дон, са установили своя база у нас. Това не е ли повод за разследване? Базата съществува ли още? С какво се е занимава? Или не е важно? Черногорският съд постанови, че от началото на 2016 г. до 18 октомври 2016 г. Шишмаков и Попов са създали престъпна група, която е действала в Черна гора, Сърбия и Русия, като Шишмаков е нейният лидер. Той разполагал с два паспорта, един от които е  с фалшиви данни. Не знам защо, но ми се струва, че групата е действала и в България? Или просто са идвали тук на почивка, защото имаме много развит туризъм?    Bellingcat и The Insider откриха   А именно, че Владимир Попов ( Моисеев) живее в Москва в къща до къща с Александър Мишкин (известен и като Александър Петров) - един от заподозрените за за покушението срещу бившия  шпионин на ГРУ Сергей Скрипал в Солсбъри, Великобритания.  Не само изясняването на въпроса с пребиваването на шпиони на ГРУ, връзките им у нас, но и осветляването му е работа на българските служби.  Според прокуратурата на Черна гора държавният преврат е планиран за 16 октомври 2016 г. - в деня на парламентарните избори в страната, а целта му е да се предотврати присъединяването на Черна гора към НАТО. Това ми напомня нещо....  Планирано е и убийството на премиера Мило Джуканович, сега президент.  Превратът беше предотвратен, изборите бяха спечелени от партията на Джуканович и други проевропейски формации, а страната се присъедини към Алианса през 2017 г.  Сръбския националист Александър Синджелич даде подробни показания как Шишмаков и Попов са му осигурили солидна сума за организацията на преврата. Отказа се от показанията си през март, но това не помогна особено на подсъдимите. В интервю Синджелич обясни, че се сетил как двамата просто са искали да организират протест, а той не иска хората да влизат в затвора \"заради политиката\". А някой и друг „протест” у нас да са организирали? Службите могат да попитат за това например един доскорошен високопоставен държавен служител, сега  кандидат за евродепутат, който беше сред организаторите на „протестите” през 2013 г. Или един радиоводещ…И много други фенове на Путин… Прокуратурата на Черна гора извади доказателства, че Шишмаков и Попов са броили на Синджелич 200 000 евро, за да вербува петдесетина души и да закупи оръжие.  Първоначално той дава показания, че двамата са   руски националисти, които подчертавали, че  са   Планирали, когато дадат знак, контролираните от тях около 500 души да се разделят на три групи, като  първата, чийто членове трябвало да са в  полицейски униформи, ще нахлуе в парламента , втората ще се влее в протеста на опозицията, а третата ще неутрализира полицията.  Втората била ключова. Тя трябвало да даде сигнал за преврата, като създаде безредици и превземе парламента, като поднесе на тепсия властта на просръбската и проруската опозиция. Тя пък поела ангажимент веднага  Снимки, направени от спецслужбите документират срещите между Шишмаков и Сиджелич в белградски парк, като обвинението разполага с кореспонденция между обвиняемите.  Кремъл, разбира се, обяви, че Русия не се намесва във вътрешните работи на други държави, сакън. \"Заявяваме, че не може и дума да става за връзка на Москва и руските власти към вътрешни събития на Черна гора\", заяви преди две години. президентският говорител Дмитрий Песков, на когото и без това вече  никой за нищо не вярва. Москва не се намесва и в България, без съмнение.", "date": "2019.05.11", "title": "Работят ли българските служби по превратаджиите от ГРУ, които в Черна гора вече са осъдени?"}
{"url": "https://www.faktor.bg/bg/articles/savetnik-zelenski-shte-razgleda-vazmutitelnite-resheniya-na-poroshenko", "text": "Избраният президент на Украйна Владимир Зеленски след встъпване в длъжност ще разгледа \"възмутителните решения\" на сегашния държавен глава, Петро Порошенко, заяви съветникът на Зеленски, бившият финансов министър Александър Данилюк в интервю, публикувано в събота в изданието Liga.Net, цитирано от TACC \"Нашият екип следи всички назначения. Ще прегледаме възмутителните решения на Порошенко. Трябва да стане ясно, че хората, назначени от старата администрация през последните седмици на работа, получават по принцип по-малко доверие от обществото - как ще работят?“ – подчерта Данилюк. Той каза, че екипът на новоизбрания президент си сътрудничи с обществени организации, например с Центъра за борба с корупцията. \"Планираме да възобновим набирането и сертифицирането на съдиите. Произволното назначаване на съдии във Върховния съд от напускащия президент в последните дни от мандата му, чиято честност се постави под въпрос и назначаването на недобросъвестни съдии е недопустимо“ - каза Данилюк. Преди да подаде оставка, Порошенко извърши ротация на редица важни служители, по-специално уволни командира на Националната гвардия на Украйна Юрий Алеров, като го замени с Николай Балан. В допълнение, на другия ден президентът назначи Александър Сирски, който замени Сергей Наев като командир на военната операция в Донбас. Президентът назначи и бившия ръководител на Националния съвет за телевизия и радиоразпръскване Юрий Артеменко в Националната комисия, която упражнява държавно регулиране в областта на комуникациите и информационните средства.", "date": "2019.05.11", "title": "Съветник: Зеленски ще разгледа възмутителните решения на Петро Порошенко"}
{"url": "https://www.faktor.bg/bg/articles/aleksis-tsipras-specheli-vota-na-doverie-v-gratskiya-parlament", "text": "Министър-председателят на Гърция Алексис Ципрас спечели вота на доверие в парламента, седмици преди изборите за Европейски парламент, съобщава електронното издание на атинския ежедневник Kathimerini. В началото на седмицата Ципрас отхвърли гласуването на вот на недоверие срещу един от неговите министри - на здравеопазването. Той бе поискан от опозиционната \"Нова демокрация\". В отговор премиерът на южната ни съседка поиска гласуване на вот на доверие към кабинета му. И го спечели - правителството му получи 153 гласа \"за\" в 300-местния законодателен орган в Атина, 136 гласуваха \"против\". Ципрас, чийто мандат приключва през октомври, обяви пакет от мерки за облекчение тази седмица, включително намаляване на данъците и помощи за пенсионерите. Очаква се мерките да влязат в сила тази година.", "date": "2019.05.11", "title": "Алексис Ципрас спечели вота на доверие в гръцкия парламент"}
{"url": "https://www.faktor.bg/bg/articles/tramp-zapovyada-da-zapochne-povishavane-na-mitata-varhu-tseliya-vnos-ot-kitay-za-300-mlrd-dolara", "text": "Американският президент Доналд Тръмп повиши залозите в търговската война с Китай в петък, като нареди повишаване на митата за почти целия останал внос от втората по големина икономика в света, но Пекин заяви, че преговорите за разрешаване на търговския спор ще продължат, предава AFP , цитирана от \"Фокус\". След като написа в социалната мрежа „Туитър“, че двудневните търговски преговори във Вашингтон са били \"откровени и конструктивни\", президентът-бизнесмен, смени подхода и приложи заплахата, за която се говореше от месеци, пише AFP. \"Президентът ... ни заповяда да започнем процеса на повишаване на митата върху по същество целия внос от Китай, който се оценява на приблизително 300 млрд. долара\", се казва в изявление на американския търговски представител Робърт Лайтизър. Този ход дойде по-малко от 24 часа, след като Вашингтон увеличи наказателните мита върху китайския внос на стойност 200 млрд. долара, като ги повиши до 25% от 10%, дни след като администрацията на Тръмп обвини Пекин в неизпълнението на ангажиментите си. Подробности за процеса на публично оповестяване и обсъждане ще бъдат публикувани в понеделник, преди окончателното решение за новите тарифи, каза Лайтизър. Не се очаква те да влязат в сила поне още няколко месеца, коментира агенцията.", "date": "2019.05.11", "title": "Тръмп заповяда повишаване на митата върху вноса от Китай за 300 млрд. долара"}
{"url": "https://www.faktor.bg/bg/articles/novini/balgariya/anton-taodorov-bsp-lazhat-che-chuzhdestrannite-investitsii-padat", "text": "БСП плещят стопроцентови глупости за спад на инвестициите. Истината е, че преките чуждестранни инвестиции за последните 10 години са на относително едно и също ниво - около 1.4 млрд. годишно, с изключение на 2014 г., по време на тяхното управление с премиер Ореха, когато са само 347 млн.лв. Това изтъква в свой кментар политологът Антон Тодоров, разбулвайки поредната предизборна лъжа на БСП. Според него важен акцент е, че за последните 2 години инвестициите са над средното ниво, като през 2017, дори почти 2 пъти ги надвишават.  Тодоров дава и конкретна статистика: 2010г. - 1.170 млрд. евро 2011г. - 1.476 млрд.евро 2012г. – 1.321 млрд. евро 2013г. – 1.384 млрд. евро 2014г. – 347 млн. евро 2015г. – 2.399млрд. евро 2016г. – 1.003 млрд. евро 2017г – 2.314 млрд. евро 2018г. – 1.744 млрд. евро Средно годишно за периода – 1.462 млрд. лв.", "date": "2019.05.11", "title": "Антон Тодоров: БСП лъжат, че чуждестранните инвестиции падат"}
{"url": "https://www.faktor.bg/bg/articles/huan-guaydo-terorat-krepi-maduro", "text": "След неуспешния опит за военен бунт миналата седмица лидерът на опозицията във Венецуела Хуан Гуайдо обещава да вдъхне нов живот на движението за отстраняване на Николас Мадуро, обнадежден от обявената неотдавна подкрепа на Китай за международно посредническо усилие, предаде Асошиейтед прес, цитирана от \"Фокус\".      В интервю вчера Гуайдо потвърди също така, че е склонен да обмисли възможността да покани чуждестранни военни, за да бъде свален от власт Мадуро, в съзвучие с посланието на Вашингтон, че \"всички опции са на масата\" за решаване на ескалиращата венецуелска криза.       \"Най-доброто решение е това, което генерира най-малка социална цена\", заяви Гуайдо, като обвини социалистическият лидер, че блокира всички опити за решение чрез преговори. \"Най-голямата пречка за това е Мадуро\", каза той.     Председателят на Националното събрание, когото САЩ и още 50 страни признават за легитимния лидер на Венецуела, даде интервюто в своята партийна централа броени часове, след като заместник-председателят на парламента бе хвърлен в затвора, а други депутати напуснаха страната или потърсиха убежище в чужди посолства, заплашени от арест.     \"Това, което държи Мадуро на власт и на което станахме свидетели много по-открито през последните часове, е терорът\", каза Гуайдо.      Той добави, че е много благодарен за подкрепата от САЩ. \"Те без колебание нарекоха Мадуро такъв, какъвто е - диктатор\", заяви той.       Но докато безизходицата във Венецуела се проточи, започнаха да се появяват някои пукнатини между опозицията и САЩ - миналата седмица президентът Доналд Тръмп заяви, че руският президент Владимир Путин не е замесен във Венецуела, като влезе в директно противоречие със собствения си екип за национална сигурност, според който Русия крепи Мадуро с военна и финансова помощ.      Гуайдо каза, че тълкува думите на Тръмп \" просто като различен начин да привлече Русия\".      Същевременно той  подчерта, че е насърчен от неотдавнашната декларация на Китай, че ще засили съвместната работа с ЕС и международната общност в подкрепа на политическия диалог. Изявлението, идващо от най-големия кредитор на Венецуела и съюзник на Мадуро,  бе възприето като своеобразно официално одобрение за Международната контактна група - инициатива на ЕС, стремяща се да стимулира предсрочни избори, посочва АП.", "date": "2019.05.11", "title": "Хуан Гуайдо: Терорът крепи Мадуро"}
{"url": "https://www.faktor.bg/bg/articles/borisov-na-turskiya-poslanik-ne-mu-e-rabota-na-da-govori-za-izuchavane-na-turski-u-nas", "text": "Турският посланик у нас Хасан Улусой призова българското правителство да въведе задължително изучаване на турски език, включително и за българите, което щяло да гарантира още по-големи инвестиции у нас от комшиите. \"Разчитаме на българските власти за по-интензивно изучаване на турски език, готови сме да помогнем в тази насока, заяви турският посланик Улусой. \"На посланика първо не му е работа на такъв празник да говори за това\", реагира Борисов. \"За този иновационен център, виждате роботи как симулират натоварването върху автомобилите, и на един такъв празник да кажеш на една държава задължително да изучава език, при положение, че в НС сме се произнесли - всеки може да учи какъвто иска език. Не е мястото тук в Кърджали да се казва това\", подчерта Бойко Борисов.   На въпрос дали ще потърси отговорност на посланика, той отвърна: \"Ще го питам, каква друга отговорност да му търся\".     Премиерът изтъкна, че проблемът у нас е с липсата на работна ръка, така че езиковата подготовка наистина е важна. \"Искат писмено владеене, същият проблем поставиха и китайците. Турците искат тези, които работят, да знаят и турски. За радост младите българи изучават интензивно езици, но и тези в по-напреднала възраст също трябва да се преустрояват. Виждате - работа има колкото искате, но трябва квалификация\", каза Борисов.   \"Няма да ни развалят празника\", добави той.", "date": "2019.05.11", "title": "Бойко Борисов: На турския посланик не му е работа да говори за изучаване на турски език у нас"}
{"url": "https://www.faktor.bg/bg/articles/ibrahim-yozkan-kandidatat-na-opozitsionnite-partii-otnovo-shte-specheli-izborite-v-istanbul", "text": "В понеделник Висшият избирателен съвет в Турция отмени избора на  кмет на Истанбул и анулира по-рано връчения мандат на опозиционния кандидат Екрем Имамоглу. Привърженици на опозицията отговориха с тропане по тенджери в редица квартали на града. Решението предизвика и буря от реакции в „Туитър“, като изборите в Истанбул станаха един от водещите хаштагове в световен план. Турските лира загуби позиции спрямо основните валути, а опозиционният кандидат Екрем Имамголу спечели нови 180 000 последователи в социалната мрежа. Турският президент Реджеп Ердоган призова активистите на Партията на справедливостта и развитието да работят 24 часа 7 дни в седмицата и да се откажат от охраната и луксозните кортежи, които издигат бариера между тях и хората. Целта на новия предизборен екип ще бъде да достигне до онези 1,7 млн. истанбулчани, които не гласуваха на 31 март. Междувременно пък редица популярни артисти изразиха подкрепата си за Имамоглу  под лозунга „Всичко ще бъде хубаво“, а трима кандидати на малки леви партии, които на 31 март получиха общо 15 000 гласа, заявиха, че се оттеглят в полза на кандидата на Народнорепубликанската партия. За отговор на въпроса какво ще се случи оттук нататък в Истанбул кореспондентът на БНР Мариян Карагьозов потърси мнението на изследователя от Факултета по социални науки на Истанбулския университет и специалист по политикономия Ибрахим Йозкан в предаването „Събота 150“ на програма „Хоризонт“. Ето някои от прогнозите му: Мисля, че кандидатът на опозиционните партии Екрем Имамоглу ще спечели. Смятам така, защото някои социологически изследвания показват увеличаване на подкрепата за него. Мисля, че икономическите проблеми няма да изчезнат до края на юни, когато са изборите  Не съм сигурен каква точно стратегия ще приложи Партията на справедливостта и развитието, но не мисля, че те имат някаква стратегия. Те просто не искат да загубят властта в Истанбул, тъй като това е най-големият град в Турция с население от 16 млн. души. Икономическото значение на мегаполиса също е много голямо. Поради това управляващите не искат да загубят контрола.  Мисля, че опозицията няма да промени стратегията си. Те говорят за икономическите проблеми и техният дискурс е много по-приобщаващ, отколкото този на управляващата партия. Този дискурс е благоприятен за тях, тъй като в Турция като цяло и в Истанбул в частност ислямските общности искат да чуят такъв дискурс. Те искат техните вярвания да бъдат уважавани и понастоящем опозицията се опитва да достигне с този дискурс до различни групи в обществото.  В изминалите няколко години, т.е. от 2014 г. насам, ние проведохме 7 пъти избори. Изборите на 23 юни ще бъдат осмите. Също така, правителството, а това в момента означава г-н Ердоган, започна да прилага краткосрочни икономически мерки. Поради това, ние като икономисти не можем да правим достоверни икономически и политически анализи. Прилагането на т.нар. „изборна икономика“ означава, че правителството увеличава социалните плащания, отпуска евтини кредити на своите приближени мрежи и близки до тях бизнесмени. Поради това в момента сме в икономическа криза. Политическата криза задълбочава икономическата криза. Не мисля, че краткосрочни мерки могат да решат икономическата криза. Например, нуждаем се от 177 млрд. долара, повтарям 177 млрд. долара, за да финансираме дълга на реалния сектор и дефицита на публичния сектор. Само през април дефицитът в турската хазна беше около два милиарда и половина долара. Не можем да решим проблемите с кредитна експанзия. Нужно е да произвеждаме повече продукти с висока добавена стойност, да планираме по-добре образованието, да направим структурни реформи.", "date": "2019.05.11", "title": "И. Йозкан: Кандидатът на опозицията отново ще спечели изборите в Истанбул"}
{"url": "https://www.faktor.bg/bg/articles/novini/balgariya/helikopter-i-dron-shte-se-vklyuchat-v-izdirvaneto-na-zapodozryan-za-ubiystvoto-v-kostenets", "text": "Хеликоптер и дрон ще се включат днес в издирването на 43-годишния Стоян Зайков от Костенец, който е заподозрян за убийството на 38-годишната Милена Шишкова. Тялото на жената бе открито вчера около 8.30 ч. на метри от дома й в Костенец. Милена е била застреляна в главата с малокалибрен пистолет. По неофициална информация първо е била пребита, а ръцете й са били вързани. Трупът й е намерен, след като сестра й, майка й и 15-годишният й син пристигнали в къщата й и видели кървави следи. Те сигнализирали в полицията и пристигналите криминалисти са намерили тялото на отсрещната поляна, предава Канал 3. Повече от 24 часа Костенец е под полицейска блокада. Отцепен е голям периметър около града. Всички автомобили се проверяват. Цяла нощ е продължило търсенето на убиеца. Използвани са и термокамери. \"Предоставили сме на полицията високопроходима техника. До момента обаче няма следи от издирвания\", каза пред Dir.bg кметът на Костенец Радостин Радев.  43-годишният Стоян Зайков е криминално проявен и осъждан. Живеел с Милена много години. Двамата имат син Стивън. Сестрата на убитата - Славяна Шишкова съобщи, че Милена и Стоян са били разделени от около два месеца, но категорично отрече причина за убийството да е било изневяра.", "date": "2019.05.11", "title": "Хеликоптер и дрон ще се включат в издирването на  заподозрян за убийството в Костенец"}
{"url": "https://www.faktor.bg/bg/articles/eksperti-izborat-na-pendarovski-pokaza-preves-na-evroatlanticheskata-orientatsiyaza-v-makedoniya", "text": "Председателят на Държавната избирателна комисия (ДИК) Оливер Дерковски обяви кандидата на СДСМ Стево Пендаровски за президент на Северна Македония, пише македонското издание “Сакам да кажам“. Дерковски поздрави избрания кандидат и обяви, че му връчи удостоверението за президент на Република Северна Македония. . Стево Пендаровски, издигнат от управляващите Социалдемократически съюз (СДСМ), Демократичния съюз за интеграция и от още 29 по-малки партии, победи на балотаж миналата неделя подкрепяната от ВМРО-ДПМНЕ Гордана Силяновска. Дългогодишният кореспондент на БНР в Скопие Мартин Минков заяви в предаването „Събота 150“ на програма „Хоризонт“, че победата на Пендаровски със 7% разлика говори за ясен победител във вота. „Колкото до екстремното изказване на лидера на опозицията Християн Мицкоски, че ако изборите били парламентарни, ВМРО-ДПМНЕ щяла да спечели вота, клетвите и заклинанията са характерни за някои деятели на неговата политическа сила“, коментира Минков. И допълни, че Мицкоски се базира на факта, че неговият кандидат спечели в по-голям брой общини, но тяхната тежест е несъпоставима. „Ясно изразен легитимен победител в тези избори е Стево Пендаровски“, каза Минков.  „Изборът на Пендаровски за президент на Северна Македония показа превес на градското мислене и евроатлантическата ориентация, но трудната победа на втория тур е предупреждение към управляващите от СДСМ“, отбеляза още той.  „Албанският фактор е абсолютно незаобиколим фактор. В момента председател на парламента е етнически албанец и по силата на конституцията той замества държавния глава, тъй като там няма длъжност вицепрезидент“, допълни журналистът. От своя страна друг дългогодишен кореспондент в Скопие - Коста Филипов, подчерта, че на изборите „СДСМ е получил жълт картон от избирателите“. „Защото местните избори бяха само преди година и половина година, когато СДСМ и Зоран Заев спечелиха почти всички общини в страната“, каза журналистът. Според него има риск новият президент на Северна Македония да попадне в сянката на премиера Зоран Заев и да не изгради собствен политически образ. Сравнението е с предишното управление на Никола Груевски и настоящия македонски президент Георги Иванов. „Обикновено политиците в Северна Македония не обръщат страниците от миналото, за да видят какви грешки са правели техните предшественици“, коментира Филипов.", "date": "2019.05.11", "title": "Експерти: Изборът на Стево  Пендаровски показа превес на евроатлантическата ориентация в Македония"}
{"url": "https://www.faktor.bg/bg/articles/novini/balgariya/tagarev-malko-veroyatno-e-da-se-podpishe-dogovorat-za-f-16-do-yuli-kakto-obyavi-ministarat-na-otbranata", "text": "\"Малка е вероятността да се подпише договорът за купуването на изтребители Ф-16 до началото на юли, както обяви министърът на отбраната Красимир Каракачанов\". Това каза в студиото на Европа сутрин неговият предшественик Тодор Тагарев. Той не пожела да се ангажира с прогноза кога българските военновъздушни сили ще се сдобият с модерен многоцелеви самолет, който да отговаря на изискванията на НАТО. За да се подпише договорът между България и САЩ за Ф-16 до началото на юли, както каза министър Караканов, трябва да има много бърза процедура както у нас, така и във Вашингтон. Но все още има много неизяснени въпроси, сред тях и как ще бъдат платени самолетите, защото американската страна няма опция за разсрочено плащане, а настоява за изплащане на цялата сума. Това каза в сутрешния блок на ТВ Европа бившият военен министър Тодор Тагарев. „Много е оптимистично, не е невъзможно. Не е невъзможно, но това е само при условие, че наистина делегацията се завръща днес, докладва на министъра, министърът казва – Браво на вас, благодаря ви, колеги, дайте ми доклада за Министерски съвет. В началото на следващата седмица внася доклада в Министерски съвет, там казват Супер, информира американците, те внасят в Конгреса, Конгресът дава разрешение, ние внасяме в Народното събрание и то гласува, ратифицира договора преди излизане в лятната ваканция. Много ми се иска да е така. Със всеки изминал ден, с всеки изминал час ми се струва по-малко вероятно това да се случи.“, каза Тагарев.  За съжаление несигурната политическа обстановка в последните няколко години доведе до забавянето на модернизацията на армията ни, допълни Тагарев. Той изрази надежда третият опит да се сменят съветските самолети с тези на съюзници от НАТО да е успешен: \"В началото на 2013 година практически имаше готовност за сключване за доставка тогава на втора ръка, както ги наричаме, Ф-16, но правителството на Борисов 1 подаде оставка. При следващата процедура, по време на процедурата правителството Борисов 2 подаде оставка и служебното правителство направи опит да я завърши, но това не се хареса после на парламента. Той създаде комисия, върна процедурата отначало. Тоест два пъти, с две оставки не се случва този договор, тази доставка на нови бойни самолети за българската армия и наистина не би било добре това да се случва трети път\", добави Тагарев.   Нуждата от спешна промяна във военната ни авиация за пореден път се подчерта от провала на ремонта на самолетите СУ – 25, категоричен беше Тодор Тагарев. Припомняме че кабинетът беше предвидил близо 100 милиона лева за тази цел, но се оказа, че банката, която трябваше да преведе средствата в завода в Беларус, ги върна на България заради санкциите срещу Минск.", "date": "2019.05.11", "title": "Тагарев: Малко вероятно е да се подпише договорът за Ф-16 до юли, както обяви министърът на отбраната"}
{"url": "https://www.faktor.bg/bg/articles/bsp-vnasya-nova-zhalba-v-tsik-sreshtu-premiera", "text": "В 11.30 часа „БСП за България“ ще внесе нова жалба в ЦИК за законови нарушения от страна на премиера Бойко Борисов. Това съобщиха от пресцентъра на партията.", "date": "2019.05.11", "title": "БСП внася нова жалба в ЦИК срещу премиера Бойко Борисов"}
{"url": "https://www.faktor.bg/bg/articles/novini/balgariya/predi-obyad-mozhe-da-se-poradvame-za-malko-na-slanchevo-vreme", "text": "Днес преди обяд може да се порадваме за малко на слънчево време, но в следобедните часове отново са възможни краткотрайни превалявания предимно над източните райони и планините.  Ще духа слаб вятър от запад-северозапад. Минималните температури ще бъдат между 5° и 10°, по Черноморието - 12°, Максималните температури ще са между 19° и 24°. Атмосферното налягане ще остане малко по-ниско от средното за месеца. Над планините следобед също ще има по-значителна облачност и на места ще превали. Ще духа умерен северозападен вятър. Максималната температура на височина 1200 метра ще бъде около 14°, на 2000 метра - около 6°. Край морето в следобедните часове ще вали и прегърмява. Ще духа слаб северозападен вятър. Максималните температури ще са между 18° и 20°.  Слънцето днес изгря в 06:09 часа и ще залезе в 20:37 часа. Продължителността на деня е 14:28 часа.", "date": "2019.05.11", "title": "Преди обяд може да се порадваме за малко на слънчево време"}
