{"url": "https://faktor.bg/bg/articles/prof-anastas-gerdzhikov-beshe-preizbran-za-rektor-na-sofiyskiya-universitet", "text": "С 254 гласа от 318 отчетени действителни гласове Общото събрание на СУ преизбра проф. Анастас Герджиков за ректор на висшето училище. Той беше единственият кандидат за поста. Увеличаване на държавната субсидия за Алма матер и ръст на заплатите на преподавателите с 60% са приоритетите, които Герджиков обяви за следващите 4 години.  Софийският университет „Свети Климент Охридски“ няма никакви финансови задължения към Националната агенция по приходите и Столичната община. Това заяви ректорът на Алма матер проф. Анастас Герджиков при представянето на отчета за своя изтекъл мандат. Равносметката за изминалите четири години откроява постигнато финансово стабилизиране на университета и увеличение на основната заплата, коментира професор Анастас Герджиков и допълни, че в началото на мандата задълженията на висшето училище са били в размер на 40 милиона лева. \"Причините за лошото финансово състояние бяха намаляването на студентите, държавната политика на финансиране, която отчиташе единствено броя на студентите, поддържането на специалности и магистърски програми с малко студенти и преди всичко значителното намаляване на субсидията през периода на кризата\". В резултат на увеличената субсидия за издръжка на университета 60 на сто е постигнато увеличение на трудовото възнаграждение както на преподавателите, така и на служителите на висшето училище. \"Средната брутна работна заплата в университета е нараснала 53% от 1119 на 1713\". Колкото до поддържането на материалната база са били извършени 190 ремонтни дейности на сгради и студентски общежития. Броят на студентите през тази учебна година е 20 616, което е с близо 2700 души по-малко в сравнение с преди четири години. Кандидатурата на проф. Анастас Герджиков бе издигната от Общото събрание на Факултета по класически и нови филологии.", "date": "2019.11.20", "title": "Единственият кандидат проф. Анастас Герджиков беше преизбран за ректор на Софийския университет"}
{"url": "https://faktor.bg/bg/articles/sofiyskiyat-universitet-izbira-rektor", "text": "Софийският университет \"Свети Климент Охридски\" избира ректор за следващите четири години, съобщава БНР.  Настоящият ръководител на най-старото висше училище у нас професор Анастас Герджиков е единственият кандидат за поста.  На заседанието на Общото събрание на университета ще бъдат избрани и колективните органи за управление на висшето учебно заведение.  Кандидатурата на проф. Анастас Герджиков е издигната от Общото събрание на Факултета по класически и нови филологии. Сред приоритетите, заложени в мандатната програма на професор Герджиков, са повишаване на качеството и много по-голяма интернационализация на образованието и на научните изследвания, а оттам и заемане на по-достойно място в международните класации. Акцент е поставен и върху увеличението на основните заплати на академичния състав.  Досегашният ректор откроява и новите предизвикателства, пред които ще е изправен университетът в следващите 4 години, а именно продължаващото намаляване на завършващите средно образование, оттам и по-голяма нужда от привличане на чуждестранни студенти, както и навлизането на новите технологии в образователния процес.  На днешното заседание професор Герджиков ще направи отчет на 4-годишното си управление.", "date": "2019.11.20", "title": "Софийският университет избира ректор"}
{"url": "https://faktor.bg/bg/articles/pernik-iska-linch-za-shefa-na-vik", "text": "Полиция спря протестиращи да линчуват директора на дружеството „ВиК“ Иван Витанов. Това стана по време на протеста в Перник, който се провежда пред сградата на водната компания, предава zapernik.com. В същото време кметът на града Станислав Владимиров  в момента е на среща в София с министъра на регионалното развитие и благоустройство Николай Нанков, който е зам.-министър, но в момента изпълнява функциите на министър. Кметът  е с конкретни искания към министъра. „Много ми е интересно, защо „ВиК“ дружеството не казва къде са парите от ремонта, който е трябвало да се извърши на стената. Това отношение е престъпно към нас и децата ни. Ние искаме отговори“, каза протестиращата Вера.  „Не вкарат ли някой в затвора и не се ли реши откъде вода да се вкара, тук ще стане хуманитарна криза. Положението е страшно“, каза Георги Лазаров – протестиращ.  Представител на „ВиК“ слезе пред тълпата и се опита да говори, но пълпата го освирка и каза, че иска да слезе директорът. Медиите наобиколиха човека, който каза, че директорът казал да се излъчат представители, които да се качат при него, но хората поискаха той да слезе при тях.  След минута стана страшно. Хората започнаха да се бунтуват и да влизат в сградата на „ВиК“. Мъже започнаха да крещят, да се нахлуе в сградата и да се отиде при Иван Витанов, който не пожела да слезе при тълпата.  „Айде вътре . ууууууууууууууууууууууу“, започнаха мъже да крещят.  „Като не иска да излезе, да влезе вътре. Дай да го линчуваме беееееееееее, влизаме бееееееееееееее, хайде беееееееее“, казаха хората.  На стълбите полицаи излязоха и с телата си запушиха входа. Протестиращите се възмутиха. Питаха полицаите дали и те имат вода.  В крайна сметка трима представители се качиха при директора Иван Витанов, въпреки, че част от протестиращите не бяха съгласни.  Медии не бяха допуснати до срещата.  Певицата София Георгиева крещи от тълпата: „Затвор за Вяра Церовска и Ирена Соколова. Защо се даваше вода на „Стомана“, всички знаем на кой е собственост“.", "date": "2019.11.20", "title": "В Перник става страшно: Полиция спаси от линч шефа на ВиК"}
{"url": "https://faktor.bg/bg/articles/vodata-na-yazovir-dolna-dikanya-e-zarazena-sas-salmonela", "text": "Водата на язовир \"Долна Диканя\" е заразена със салмонела и е негодна за пиене, е показала първата проба. Това съобщи управителят на \"ВиК\" Перник Иван Витанов. Предстои да бъде направена втора проба в друга лаборатория. Разконсервиран е водоизточник \"Дарак\", с който водното дружество възнамеряваше да захрани квартал \"Варош\". Неговият дебит е под 1л/сек., поясни Витанов. По думите му от Владайския канал могат да се използват 15 л/сек., ако бъде разрешено. Витошките водохващия също са с много нисък дебит и не може да се разчита на тях, поясниха от водното дружество. В момента водният обем на язовир \"Студена\" е 4 695 000 куб.м.", "date": "2019.11.20", "title": "Водата на язовир \"Долна Диканя\" е заразена със салмонела"}
{"url": "https://faktor.bg/bg/articles/dps-za-tsatsarov-bogatstvo-za-vsyaka-darzhava-e-da-izpolzva-potentsiala-na-takava-bezsporna-lichnost", "text": "\"Няма как да не отбележа и моето мнение, и на моите колеги, за безспорната личност на главния прокурор, за безспорния професионализъм и качествата, които той притежава. Богатство е за всяка държава да използва този потенциал пълноценно и КПКОНПИ е мястото, където този потенциал може да се развие.\" Така зам.-шефът на ПГ на ДПС Хамид Хамид коментира номинацията на Сотир Цацаров за шеф на Антикорупционната комисия. Хамид обясни, че ПГ на ДПС не е обсъждала постъпилите две кандидатури - на Цацаров и на Симеон Найденов от \"Воля\". \"Като внесат концепциите си, ще се съберем и ще ги анализираме внимателно и в детайли\", каза той. Но веднага постави задача пред новия шеф на КПКОНПИ след встъпването му в длъжност, независимо кой бъде избран: трябва да продължат законодателните промени, които висят в правната комисия. Има някои неуредени въпроси и пропуски, проблеми, надявам се да работим изключително активно с новоизбрания председател в тази посока, коментира Хамид.", "date": "2019.11.20", "title": "ДПС за Цацаров: Богатство за всяка държава е да използва потенциала на такава безспорна личност"}
{"url": "https://faktor.bg/bg/articles/otstraniha-shefovete-na-bolnitsite-v-koito-e-lekuvano-pochinaloto-3-godishno-dete", "text": "Директорите на Специализираната болница за активно лечение по детски болести, на болниците \"Пирогов\" и \"Лозенец\" са временно отстранени от постовете си. Мярката е приложена и на тримата директори, докато приключи разследването, каза директорът на педиатричната болница Димитър Русинов след среща между тримата директори и здравният министър Кирил Ананиев. Русинов увери, че ще окажат пълно съдействие с документация по време на проверките. Съдействаме максимално на проверките, каза директорът на \"Пирогов\" проф. Асен Балтов. Директорът на болница \"Лозенец\" проф. Любомир Спасов се въздържа от коментар.", "date": "2019.11.20", "title": "Отстраниха шефовете на болниците, в които е лекувано починалото 3-годишно дете"}
{"url": "https://faktor.bg/bg/articles/obshtestvo-ulitsata-manipulativno-predavane-i-srabska-propaganda-po-istoriya-bg-razgneviha-grazhdanski-komitet-zapadni-pokraynini", "text": "Предаване на „История БГ” по БНТ, посветено на 100-годишнината от Ньойския договор разгневи  Граждански комитет „Западни покрайнини”. Това стана повод за специален техен протест, разпространен до държавните институции и медиите. Той е подписан от Проф. Лозан Митев и Д-р Валентин Янев. В протеста БНТ и водещият на предаването са обвинени в манипулативност и сръбска пропаганда. Ето и пълния текст на протеста:", "date": "2019.11.20", "title": "Манипулативно предаване и сръбска пропаганда по „История БГ” разгневиха Граждански комитет „Западни покрайнини”"}
{"url": "https://faktor.bg/bg/articles/ministar-nankov-na-kraka-pri-pernichani-zaradi-vodniya-rezhim", "text": "Заместник-министърът на регионалното развитие и благоустройството Николай Нанков е в Перник, където е на среща с кмета на общината Станислав Владимиров. Това съобщиха от пресцентъра на МРРБ.  Перничани излязоха днес на протест заради кризата с водата и драстичния спад на язовир \"Студена\". От началото на седмица в Перник и още 10 населени места беше въведен воден режим. Протестът започна в 9 часа пред сградата на ВиК-Перник.", "date": "2019.11.20", "title": "Николай Нанков на крака при перничани заради водния режим"}
{"url": "https://faktor.bg/bg/articles/shefat-na-vik-pernik-posochi-vinovnite-za-vodnata-kriza-v-grada", "text": "Шeфът нa „ВиК“- Пeрник Ивaн Витaнoв пocoчи бившaтa кмeтицa Вярa Цeрoвcкa и Миниcтeрcтвoтo нa oкoлнaтa cрeдa и вoдитe кaтo винoвници зa вoднaтa кризa в Пeрник. Прoтecтирaщи, кoитo излязoхa oт cрeщa c нeгo oбяcнихa прeд чaкaщитe прeд cгрaдaтa нa „ВиК“, чe Ивaн Витaнoв e изпрaтил пиcмo дo Oбщинa Пeрник, чe ce нaлaгaлo въвeждaнeтo нa рeжим oтдaвнa. „Тoвa пиcмo e билo зaдържaнo зa cлeд избoритe. Цeрoвcкa нe e oтгoвoрилa. „ВиК“ e трябвaлo дa ce cъглacувa вoдния рeжим c Oбщинaтa. Цeрoвcкa oтпaднaлa кaтo кмeт и ce зaпoчнaлo eднo хoдeнe пo миниcтeрcтвaтa и иcкaния към ceгaшния кмeт“, e кaзa Ивaн Витaнoв прeд прoтecтирaщитe. „Cлeд кaтo нямaли кoмуникaция мeжду „ВиК“ и Oбщинaтa, г-н Витaнoв нe чувcтвaл личнa винa зa вoднaтa кризa, зa дa cи пoдaвa ocтaвкaтa“ e кaзaл тoй, кaтo e пocoчил oтнoвo винoвницитe, кaтo бившeтo ръкoвoдcтвo нa Oбщинaтa и Миниcтeрcтвoтo.", "date": "2019.11.20", "title": "Шефът на ВиК - Перник се скри зад Церовска и МОСВ, не бил виновен за водната криза в града"}
{"url": "https://faktor.bg/bg/articles/obshtestvo-ulitsata-nad-20-km-opashka-se-obrazuva-na-am-trakiya-zaradi-katastrofa", "text": "ПТП сериозно затруднява движението по АМ „Тракия\" в посока Бургас. Около 15:40 ч. в района на 144 км микробус се е блъснал в тир, завъртял се е и е ударил лека кола. По първоначални данни няма пострадали.  Камионът е препречил пътното платно и до изтеглянето му движението е спряно. По информация на bTV опашката от чакащи автомобили е дълга километри. Обходният маршрут е през пътен възел „Пловдив - изток\" - Пловдив - Попица - пътен възел „Плодовитово\".", "date": "2019.11.20", "title": "Над 20 км опашка се образува на АМ \"Тракия\" заради катастрофа"}
{"url": "https://faktor.bg/bg/articles/kak-svetovnata-politika-zaprilicha-na-ergensko-parti", "text": "Белият дом публикува наскоро стенограма на  първия телефонен разговор от месец април между президентите на САЩ и Украйна, в който Доналд Тръмп поздравява сърдечно украинския си колега Володимир Зеленски за победата му на президентските избори,  както предадоха световните агенции.  Като за ергенско парти. Политиката по света и у нас все повече прилича на такова парти, ако забелязвате.  Бай Тръмп даже споменава в разговора, че е бил водещ на конкурса \"Мис Вселена\", когато той се е състоял в Украйна, както отбелязва АП. Пич, та дрънка… За това поне не могат да му искат импийчмънт на сиромаха, има право да се похвали.   Трябваше още в началото Тръмпушка, както му сит руснаците, да пусне само този разговор, да му е мирна главата, не да се прави на интересен. Даже е могло със Зеленски да обсъдят бедрата, гърдите и другите екстри на миските, за конспирация. И всички щяха да са доволни. А сега бай ви Тръмп е обвинен във връзка със следващия им разговор. Противниците на  твърдят, че е задържал военната помощ за Украйна, докато Зеленски не се навие да започне разследване срещу кандидата за президентската номинация на демократите-бившия вицепрезидент Джо Байдън и бизнес делата в Украйна на  сина му Хънтър. Тръмп се кълне, че не е извършил нищо нередно, просто  И окачестви като фалшификация разследването за импийчмънт. Ала то набира страшна сила.  Комшията Eрдoгaн пък върнaл нa aмeрикaнcкия прeзидeнт зaплaшитeлнoтo пиcмo, кoeтo пoлучи от него прeди началото нa вoeннaтa oпeрaция в Ceвeрнa Cирия. Оказа се, че не го е хвдърлил в кошчето, както се писа. Да припомня, че там бай Тръмп му писа да не играе ролята на глупака. Сега Ердоган поискал отново eкcтрaдирaнeтo нa прoпoвeдникa Фeтхуллaх Гюлeн, бивш негов жарък приятел, когото oбвинява зa oргaнизирaнeтo нa прeврaтa в Турция, нo това няма как да стане .  Реджеп пък оповести, че няма никакво намерение да се отказва от руските ракети С 400, от които на Тръмп му става лошо.  Въобще, Ердоган все по-силно го влече  А и двамата са си лика-прилика. Реджеп обаче има да учи някои работи. В Русия вече е в сила закон за \"суверенен интернет\", изолиран от големите световни сървъри, чиято основна цел е нета да се контролира от Кремъл и  да се откъсне при масови протести  Русия от световната Мрежа, та никой да не разбере какво се случва.  Президентите на Русия, Украйна и Франция, както и канцлерът на Германия ще се срещнат за пръв път от 3 години за преговори за уреждане на конфликта в Източна Украйна. Това ще се случи на 9 декември в Париж, какно съобщи в.\"Фигаро\", позовавайки се на Елисейския дворец. А там Меркел и Макрон ще притискат Зеленски да приеме безусловно плановете на Путин за Украйна, казват експерти.  Голям купон, руска тройка с участието на двамата най-важни европейски лидери като впрегатен добитък...", "date": "2019.11.20", "title": "Как световната политика заприлича на ергенско парти с руска тройка"}
