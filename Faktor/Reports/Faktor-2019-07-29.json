{"url": "https://www.faktor.bg/bg/articles/novini/svyat/nad-50-ubiti-pri-zatvornicheski-bunt-v-braziliya", "text": "Петдесет и двама затворници бяха убити при затворнически бунт в Бразилия, предаде БТА, цитирайки АП. Службата за управление на затворите в северния щат Пара съобщи, че 16 от жертвите са били обезглавени, а останалите са били удушени.  Подпалена е и част от затвора в град Алтамира, което е попречило на властите да влязат.  Няма пострадали служители на затвора.", "date": "2019.07.29", "title": "Над 50 убити при затворнически бунт в Бразилия"}
{"url": "https://www.faktor.bg/bg/articles/novini/balgariya/finansist-bankovata-ni-sistema-e-stabilna", "text": "\"Преглед на качеството на активите на първо място е едно упражнение, което цели да покаже каква е реалната стойност на активите и дали това, което се показва във финансовите отчети на кредитните институции, е това, което в най-голяма степен отразява реалността такава, каквато е, съгласно възприетите счетоводни стандарти и съответно указанията на банковия надзор\", обясни финансистът Борис Петров във връзка с проведените стрес тестове на банковите институции у нас. \"Стрес тестът, от своя страна, вече е едно упражнение, което цели да наложи определен натиск върху финансовите отчети при едни неблагоприятни условия за развитие на банковия сектор. Тези неблагоприятни условия са формирани под определени макроикономически сценарии. Те са малко вероятни да се случат в реалността, но трябва да бъдат приложени, защото както знаем, икономиката следва един цикъл, който не винаги може да се предвиди с достатъчна точност\", каза още Петров пред Нова телевизия. По думите му всичко това се прави, защото България, със своята кандидатура да бъде бъдещ член на Еврозоната и на Банковия съюз, е необходимо да влезе в предварителен механизъм за надзорно наблюдение на банките, а едно от условията за влизане в този механизъм е именно провеждане на този стрес тест.", "date": "2019.07.29", "title": "Финансист: Банковата ни система е стабилна"}
{"url": "https://www.faktor.bg/bg/articles/kristalina-georgieva-ostava-v-nadprevarata-za-lider-na-mvf", "text": "Трима души остават в процеса по определяне на европейски кандидат за заместник на Кристин Лагард начело на Международния валутен фонд (МВФ) преди изтичането на крайния срок за издигане на кандидатури – 6 септември, съобщават двама запознати с разискванията източници, цитирани от Bloomberg. Сред тях е и Кристалина Георгиева.  Първият кръг от преговори под ръководството на френския финансов министър Брюно льо Мер, който координира процеса от името на Европейския съюз, е оставил в надпреварата три имена – бившия холандски финансов министър Йерун Дейселблум, главния изпълнителен директор на Световната банка Кристалина Георгиева от България и гуверньора на Финландската централна банка Оли Рен. МВФ съобщи в комюнике миналата седмица, че процесът по избор на кандидат ще започне на 29 юли и ще приключи до 6 септември. Изпълнителният съвет на фонда смята да приключи процеса до 4 октомври. Трети официален представител на ЕС заяви, че Льо Мер е провел консултации по телефона с представители на всички страни членки през уикенда. Той допълни, че Франция подкрепя Георгиева, която има подкрепата и на САЩ, а Германия поддържа Дейселблум. Ръководната позиция остана свободна, след като Лагард подаде оставка този месец, за да оглави Европейската централна банка (ЕЦБ). По традиция европеец управлява базирания във Вашингтон фонд, а следващият лидер ще трябва да се справя със забавящия се растеж на световна икономика, който достигна най-ниското си ниво от финансовата криза. Миналата седмица МВФ отново понижи прогнозите за растежа на световната икономика до 3,2% тази година.", "date": "2019.07.29", "title": "Кристалина Георгиева остава в надпреварата за лидер на МВФ с подкрепата на САЩ и Франция"}
{"url": "https://www.faktor.bg/bg/articles/novini/balgariya/74-ot-kompaniite-u-nas-smyatat-che-namalenata-subsidiya-za-partiite-shte-bade-kompensirana-s-pari-ot-biznesa", "text": "74% от компаниите у нас смятат, че намалената субсидия за политическите партии ще бъде компенсирана с пари от бизнеса. Това показват данните от проучване на Търговско-промишлената палата. Анкетата показва още, че според голямата част от фирмите орязаното финансиране ще дисциплинира партиите. Две трети от компаниите виждат като ефект от намалената субсидия изчезването на малките партии и отсяването на големите партийни структури. Това обаче не притеснява бизнеса, казва икономическият анализатор Любомир Левичаров:  \"Защото по този начин ще се създаде една възможност за бизнеса чрез по-голямата партийна структура да се благоприятства повече за по-добрата бизнес среда\". Премахването на партийната субсидия, според анкетираните, ще доведе до редица предимства, сред които ограничаването на членството в партиите по семеен ред, намаляване на зависимостта от гласоподавателите и по-стриктен вътрешнопартиен контрол.  45 на сто от фирмите подкрепят предложението те да финансират партиите, но при определени условия: \"Когато вижда едни ясни, организирани действия от страна на партиите, които действително влияят позитивно върху бизнес климата в страната\".", "date": "2019.07.29", "title": "74% от компаниите у нас смятат, че намалената субсидия за партиите ще бъде компенсирана с пари от бизнеса"}
{"url": "https://www.faktor.bg/bg/articles/novini/balgariya/bez-novo-veto-ot-radev-za-f-16-tseliyat-paket-ot-zakoni-veche-e-obyaven-ot-parlamenta-za-utreshniya-broy-na-darzhaven-vestnik", "text": "Президентът Румен Радев най-вероятно не е наложил вето на двата допълнителни закона, свързани със сделката за Ф-16. Това става ясно от сайта на Народното събрание. На страниците му вече е обявено предварителното съдържание на   от 30 юли. Става ясно, че президентът е обнародвал прегласувания закон за ратификация на четирите международни договора за Ф-16, както и останалите два закона свързани със сделката – за изменението на Държавния бюджет, който прави възможно плащането, както и договора за индустриално сътрудничество с американската компания, производител на самолетите. Това означава, че върху последните два договора няма да бъде наложено вето, за което имаше срок до 3 август по Конституция. Явно Радев решил да даде почивка на депутатите от началото на август и да не фокусира повече обществени негативи към президентската институция. Все още обнародваните закони не са достъпни - обявени са само като съдържание. Остават часове до 30 юли, за да видим дали български Ф-16 ще пази родното небе. Според експерти последната стъпка е правителството реално да преведе парите по сделката на САЩ.", "date": "2019.07.29", "title": "Без ново вето от Радев за Ф-16, целият пакет от закони вече е обявен от парламента за утрешния брой на „Държавен вестник”"}
{"url": "https://www.faktor.bg/bg/articles/germaniya-predade-na-belgiya-bosnenetsa-svarzan-s-atakite-v-parizh-prez-2015-g", "text": "Германските власти съобщиха, че са предали на Белгия босненец, който е издирван във връзка с терористичните атаки в Париж през 2015 г., информира АП. Германската осведомителна агенция ДПА пояснява, позовавайки се на прокуратурата в източния град Наумбург, че днес 39-годишният мъж е предаден на белгийските власти. Той беше арестуван през юни. Съдът отхвърли възраженията на защитата да не бъде предаван.Не се разкрива името му. Германската прокуратура обяви, че мъжът е заподозрян във връзка с атаките на 13 ноември 2015 г., когато екстремисти убиха 130 души. Той е издирван от белгийските власти заради подкрепа за терористична организация.", "date": "2019.07.29", "title": "Германия предаде на Белгия босненеца, свързан с атаките в Париж през 2015 г."}
{"url": "https://www.faktor.bg/bg/articles/novini/svyat/ubiystvo-na-mlado-momiche-shokira-rumaniya", "text": "Отвличането и убийството на 15-годишно момиче продължава да предизвиква напрежение в Румъния. Властите са обвинявани в немарливост и дори съпричастие в смъртта на Александра Мачешану. Oсновният заподозрян призна, че е извършил убийството. Той призна и за смъртта на друго младо момиче, изчезнало в същия район преди няколко месеца.  Случаят с Александра е скандален, защото тя успяла да се обади цели три пъти на телефона за спешна помощ 112. Полицията, обаче, първо реагирала бавно, а след като открили имота на заподозрения, ненужно изчакали уточняването на административни подробности, вместо да влязат да търсят жертвата. В събота в Букурещ имаше протест срещу действията на властите, а вътрешният министър уволни шефа на полицията. „Той признава фактите. Не мога да ви кажа повече за обстоятелствата. Избирал ги е случайно. Повече подробности не мога да изнеса”, коментира Александру Богдан - адвокат на заподозрения.", "date": "2019.07.29", "title": "Убийство на младо момиче шокира Румъния"}
{"url": "https://www.faktor.bg/bg/articles/novini/balgariya/protestirashti-poiskaha-grazhdanska-kandidatura-za-glaven-prokuror", "text": "Близо три хиляди души се събраха тази вечер на протеста, организиран от „Правосъдие за всеки”  срещу кандидатурата на Иван Гешев за нов главен прокурор на страната. Гражданите искат участие в избора на главен прокурор, бе основното мото на протеста. Недоволните изпълниха цялото пространство пред Съдебната палата и блокираха движението на трамваите. Те скандираха „мафия” и поискаха оставката на правосъдния министър Даниел Кирилов, защото не е номинирал алтернативен кандидат за главен прокурор. Искането на протеста да е оттегли незабавно кандидатурата на Иван Гешев, номиниран от прокурорската гилдия и да се офицализира кандидатурата на Бойко Атанасов. Да се промени и процедурата за избор на главен държавен обвинител, каквито предложения са направени от „Правосъдие за всеки”.  Недоволните поискаха и оставка на правителството, заради поведението на правосъдния министър Кирилов.", "date": "2019.07.29", "title": "Протестиращи поискаха гражданска кандидатура за главен прокурор"}
{"url": "https://www.faktor.bg/bg/articles/vsichki-neuspeli-kandidati-podavat-zhalbi-sreshtu-kontsesiyata-na-letishte-sofiya", "text": "И другите двама неуспели кандидата обжалват класирането за концесията на летище София. Това са “ССБ Зауервайн енд Шефер бау” от консорциума “ССБ София еърпорт Джей Ви” с летищен оператор “Копенхаген еърпортс” и “Фрапорт България”. На 27 юли жалби подадоха “Еърпортс де Пари”, която бе в сдружение с турската компания ТАВ, и “МАГ Оувърсийз Инвестмънтс” от консорциум “Витоша”, в който е и британското дружество на китайската “Пекин кънстракшън ейнджиниринг груп”. На 17 юли за победител бе обявен консорциум “Соф Кънект”, в който са френската “Меридиам Ийстърн Юръп Инвестмънтс”, операторът на летище Мюнхен “Флугхафен Мюнхен” и “Щрабаг”.", "date": "2019.07.29", "title": "Всички неуспели кандидати подават жалби срещу концесията на Летище София"}
{"url": "https://www.faktor.bg/bg/articles/novini/svyat/boris-dzhonsan-se-gotvi-za-nay-golyamata-propagandna-kampaniya-sled-vtorata-svetovna-voyna", "text": "Британският премиер Борис Джонсън се готви да проведе най-голямата правителствена пропагандна кампания след Втората световна война в опит да обедини обществеността зад плана си за Брекзит, съобщи днес лондонският в. \"Дейли телеграф\", цитиран от ДПА и БТА. Новото консервативно правителство на Джонсън ще отдели през следващите три месеца около 100 милиона паунда (123 милиона долара) за реклама, като значима част от кампанията, пише изданието като цитира неназовани правителствени източници. Посочва се, че инициативата ще е \"най-голямата рекламна кампания от Втората световна война, за да се подготви Великобритания за Брекзит без сделка, с безпрецедентни маркетингови акции чрез билбордове, по радиото и телевизията\". Първият министър на Шотландия Никола Стърджън, която трябва да се срещне с Джонсън по-късно днес, написа в Туитър, че финансирането на кампанията е \"позорно пилеене на пари\". Правителството на Джонсън действа, предполагайки, че Великобритания ще напусне без сделка, написа вчера във в. \"Сънди таймс\" държавният министър Майкъл Гоув. Гоув, който е начело на подготовката за излизане без сделка, посочи, че целият апарат на правителството работи с всички сили\", за Брекзит без споразумение. Финансовият министър Саджид Джавид написа вчера във в. \"Сънди телеграф\", че правителството ще финансира една от най-големите кампании за публично информиране\", за да подготви хората и бизнеса за Брекзит без сделка.", "date": "2019.07.29", "title": "Борис Джонсън се готви за най-голямата пропагандна кампания след Втората световна война"}
{"url": "https://www.faktor.bg/bg/articles/zakasneli-poleti-blokiraha-hilyadi-na-letishte-sofiya", "text": "Часове наред стотици пътници бяха блокирани на летище \"София\" заради закъснения на различни полети на националния превозвач България еър, съобщи БНР. Причината, довела до забавянията, е проблем в графика на полетите. Със закъснения се изпълняваха полетите за Варна, Бургас, Бейрут, Тел Авив и Одеса. Заради зачестилите закъснения на полети в последно време министърът на транспорта Росен Желязков разпореди да се извършат проверки на авиокомпаниите, които летят от и до България.", "date": "2019.07.29", "title": "Закъснели полети блокираха хиляди на летище \"София\""}
{"url": "https://www.faktor.bg/bg/articles/darzhavni-dalgovi-knizha-za-200-miliona-leva-se-ochakva-da-badat-prodadeni-ot-finansovoto-ministerstv", "text": "Държавни дългови книжа за 200 милиона лева се очаква да бъдат продадени от финансовото министерство. Новият дълг ще бъде поет чрез емисията от 10.6-годишни облигации и е в рамките на задълженията, които страната ни поема заради сделката за изтребителите Ф-16. Към момента вече е поет над 500 милиона лева нов дълг, който е малко над половината от ограниченията, заложени в бюджета за тази година. Заради договора със САЩ за придобиването на самолетите бюджетът беше актуализиран от депутатите на 19 юли. Поемането на нов дълг заради сделката за изтребителите няма да навреди на показателите на България, необходими за влизане във валутно-курсовия механизъм - т.нар. чакалня за еврозоната ERM II. Това заяви в интервю за \"Преди всички\" изпълнителният директор на Българската агенция за кредитен рейтинг Христо Михайловски. По думите му - оценката на шестте банки, направена от Европейската централна банка, е положителна, а двете банки, които трябва да укрепят капитала си, ще се справят с препоръките, макар и това да отнеме време. ", "date": "2019.07.29", "title": "Държавни дългови книжа за 200 милиона лева продава финансовото министерство"}
{"url": "https://www.faktor.bg/bg/articles/tsenite-na-petpola-vapvyat-nadoly-shte-gi-svali-li-lukoyl-i-v-balgariya", "text": "Цeнитe нa пeтpoлa въpвят нaдoлy в пoнeдeлниĸ, пише money.bg.  Ще ги свали ли \"Лукойл\" и в България или ще чака докато се вдигнат отново, за да ги повиши и тук още малко? Инвecтитopитe ce oпacявaт зa пepcпeĸтивитe нa глoбaлния иĸoнoмичecĸи pacтeж, дoĸaтo пpeгoвopитe мeждy Иpaн и вeлиĸитe cили пpeз yиĸeндa зaвъpшиxa c пoлoжитeлни нaглacи, ĸoeтo пpeдпoлaгa нaмaлявaнe нa нaпpeжeниeтo в Близĸия изтoĸ. Ceптeмвpийcĸитe фючъpcи зa пeтpoлa Вrеnt днec cyтpинтa нa лoндoнcĸaтa бopca ІСЕ Futurеѕ пoeвтинявaт c $0,30 - дo $63,16 зa бapeл. B пeтъĸ цeнaтa нa тeзи ĸoнтpaĸти ce пoвиши cъc 7 цeнтa, зaвъpшвaйĸи cecиятa нa нивo -$63,46 зa бapeл. Koтиpoвĸитe нa aмepиĸaнcĸия eтaлoн WТІ в cъщoтo вpeмe нa нюйopĸcĸaтa cтoĸoвa бopca NYМЕХ ce пoнижaвaт c $0,16 - дo $56,04 зa бapeл. B xoдa нa тъpгoвиятa в пeтъĸ тe ce пoĸaчиxa c $0,18 (0,32%) - дo $56,20 зa бapeл. Kaтo цялo пpeз минaлaтa ceдмицa пeтpoлът Вrеnt пocĸъпнa c oĸoлo 1,6%, a aмepиĸaнcĸият WТІ - c 1%. Иĸoнoмичecĸият pacтeж в CAЩ ce зaбaви пo-мaлĸo oт oчaĸвaнoтo пpeз втopoтo тpимeceчиe зapaди бyмa нa пoтpeбитeлcĸитe paзxoди, зacилвaйĸи пepcпeĸтивитe зa пoтpeблeниe нa пeтpoл. Ho pacтeжът извън CAЩ ce зaбaвя пo-бъpзo, ĸoeтo ce дължи oтчacти нa влияниeтo нa aмepиĸaнcĸo-ĸитaйcĸaтa тъpгoвcĸa вoйнa", "date": "2019.07.29", "title": "Цeнитe нa пeтpoлa въpвят нaдoлy, ще ги свали ли \"Лукойл\" и в България ?"}
{"url": "https://www.faktor.bg/bg/articles/borisov-i-shefat-na-mezhdunarodnata-federatsiya-po-borba-obsadiha-badeshteto-na-boynite-sportove-v-balgariya", "text": "Министър-председателят Бойко Борисов проведе среща с президента на Международната федерация по борба Ненад Лалович.  Двамата обсъдиха развитието на бойните спортове в България. През последните години страната ни зае място сред водещите световни сили в световната борба, като на последното европейско първенство българските състезателки отстъпиха единствено на състава на Украйна. От четири години насам държавата отделя допълнителни финансови средства за развитие на женската борба. Като стимул за най-успешния спорт България всяка година организира световно или европейско първенство по борба за различни възрастови групи. Ненад Лалович ще бъде специален гост на Световното първенство по борба за кадети, което ще се проведе в зала “Арена Армеец” от 29 юли до 4 август. За организацията на шампионата Министерството на младежта и спорта е отпуснало средства в размер на 350 хил. лв. Догодина България ще бъде домакин на последната олимпийска квалификация за Токио 2020. По време на срещата беше обсъдена и кандидатурата на България за домакинство на Световно първенство по борба за мъже и жени през 2023 г., което има статут и на олимпийска квалификация за игрите в Париж 2024. На срещата в Министерския съвет присъстваха министърът на младежта и спорта Красен Кралев, президентът на Българския олимпийски комитет Стефка Костадинова, генералният секретар на БОК и президент на юридическата и етична комисия на Международната федерация по борба Белчо Горанов и президентът на Българската федерация по борба Христо Маринов.", "date": "2019.07.29", "title": "Борисов и шефът на международната федерация по борба обсъдиха бъдещето на бойните спортове в България"}
{"url": "https://www.faktor.bg/bg/articles/tsska-sofiya-e-izpratil-oferta-do-italianskiya-inter-za-rumanskiya-natsional", "text": "Държавни дългови книжа за 200 милиона лева се очаква да бъдат продадени от финансовото министерство. Новият дълг ще бъде поет чрез емисията от 10.6-годишни облигации и е в рамките на задълженията, които страната ни поема заради сделката за изтребителите Ф-16. Към момента вече е поет над 500 милиона лева нов дълг, който е малко над половината от ограниченията, заложени в бюджета за тази година. Заради договора със САЩ за придобиването на самолетите бюджетът беше актуализиран от депутатите на 19 юли. Поемането на нов дълг заради сделката за изтребителите няма да навреди на показателите на България, необходими за влизане във валутно-курсовия механизъм - т.нар. чакалня за еврозоната ERM II. Това заяви в интервю за \"Преди всички\" изпълнителният директор на Българската агенция за кредитен рейтинг Христо Михайловски. По думите му - оценката на шестте банки, направена от Европейската централна банка, е положителна, а двете банки, които трябва да укрепят капитала си, ще се справят с препоръките, макар и това да отнеме време. ", "date": "2019.07.29", "title": "ЦСКА-София изпрати оферта до италианския Интер за румънски национал"}
{"url": "https://www.faktor.bg/bg/articles/sport/parvata-ni-raketa-pri-mazhete-grigor-dimitrov-zagubi-oshte-chetiri-pozitsii-i-veche-e-57-mi", "text": "Първата ни ракета при мъжете Григор Димитров загуби още четири позиции и вече е №57 в публикуваната днес световна ранглиста на тенисистите. Тази седмица българинът ще участва на АТР 250 турнира в Лос Кабос, Мексико, където в първия кръг ще се изправи срещу Стийв Джонсън от Съединените щати. Мачът ще бъде във вторник или сряда. Димитър Кузманов, който вчера навърши 26 години, се изкачи с четири места до 308-ото място. Александър Лазов е №490, а Александър Лазаров, който триумфира вчера в Казабланка, е №500. В челото няма промени. Води Новак Джокович, следван от Рафаел Надал и Роджър Федерер. Виктория Томова изкачи три места и вече е на 175-а позиция. Сесил Каратанчева е №215, а Изабелла Шиникова е на 221-ото място. На върха лидер е Ашли Барти, втора е Наоми Осака, а трета – Кристина Плишкова.", "date": "2019.07.29", "title": "Григор Димитров загуби още четири позиции и вече е 57-ми"}
{"url": "https://www.faktor.bg/bg/articles/tarseneto-na-novi-koli-v-sveta-silno-namalyava", "text": "Cвeтoвният aвтoмoбилeн пaзap пpeз пъpвoтo пoлyгoдиe ce cвивa c близo 7%. Πpeз юни глoбaлнитe пpoдaжби ca cпaднaли c 6,4%, cлeдвaйĸи тeндeнциятa зa цялoтo шecтмeceчиe, ĸoгaтo тe нaмaлявaт c 6,6%. Πpeз мeceцa ca peaлизиpaни 7 милиoнa 794 xиляди ĸoли и лeĸи тъpгoвcĸи пpeвoзни cpeдcтвa. Зa пъpвитe шecт мeceцa нa 2019 г. пpoдaжбитe нa aвтoмoбили в cвeтa възлизaт нa 45 млн. 159 xил. eдиници (-6.6%), изчиcлявa aнaлитичнaтa aгeнция LМС Аutоmоtіvе, цитирана от money.bg.  Oчaĸвaнoтo гoдишнo нивo нa изчиcтeнитe oт ceзoннocт пpoдaжби, изчиcлeнo нa бaзaтa нa peзyлтaтитe зa пъpвoтo пoлyгoдиe, възлизa нa 89 милиoнa 930 xиляди aвтoмoбилa. Kитaй зaпaзвa глoбaлнoтo лидepcтвo в пpoдaжбитe нa aвтoмoбили, ĸъдeтo зa пepиoдa янyapи - юни ca пpoдaдeни 12 млн. и 76 xил. мaшини. Ho cpивът нa нaй-гoлeмия пaзap в cвeтa e oчeвидeн - минyc 12,4%. Oтpицaтeлнaтa динaмиĸa в Πoднeбecнaтa импepия ce ce нaблюдaвa вeчe двaнaдeceт мeceцa нa фoнa нa зaбaвянeтo нa ĸитaйcĸaтa иĸoнoмиĸa и тъpгoвcĸитe ĸoнфлиĸти cъc CAЩ. Cъeдинeнитe aмepиaĸнcĸи щaти ocтaвaт втopият нaй-гoлям cвeтoвeн aвтoмoбилeн пaзap c пpoдaжби зa пepиoдa oт 8 милиoнa и 432 xиляди ĸoли. Toвa e c 2,1% пo-мaлĸo oт пъpвoтo пoлyгoдиe нa минaлaтa гoдинa. Aвтoмoбилнитe пaзap нa Зaпaднa Eвpoпa пpeз пъpвитe шecт мeceцa нa тaзи гoдинa oтчитa peaлизиpaни 8 милиoнa и 699 ​​xиляди бpoйĸи (-2.9%). Πpoдaжбитe нa aвтoмoбили в Изтoчнa Eвpoпa ca нaмaлeли cъc 7,3% дo 1 млн. 982 xил. eдиници. B Южнa Aмepиĸa мecтнитe дилъpи пpoдaдoxa 1 милиoн и 491 xил. лeĸи ĸoли, ĸoeтo e cъc 7.4% пo-мaлĸo в cpaвнeниe c пepиoдa янyapи-юни минaлaтa гoдинa. Cpeд нaй-гoлeмитe cвeтoвни пaзapи нa aвтoмoбили ca и Япoния (2 милиoнa 719 xил. eдиници, + 0.9%), Kaнaдa (981 xил. eдиници, -5.5%), Южнa Kopeя (849.2 xил. eдиници, -3 6%).", "date": "2019.07.29", "title": "Търсенето на нови коли в света силно намалява"}
{"url": "https://www.faktor.bg/bg/articles/pravosadie-za-vseki-s-nov-protest-ne-iskame-totalitarna-prokuratura-v-oligarhichna-darzhava", "text": "„Правосъдие за всеки” организира втори протест срещу кандидатурата на Иван Гешев за нов главен прокурор на страната. Той ще се проведе днес, 29 юли, от 18,30 до 20,30 часа пред Съдебната палата. Организаторите призовават: „Време е да станем гневни! Прокурорската колегия във ВСС отказа да оттегли единствената си номинация за нов главен прокурор, така Иван Гешев остава безалтернативен кандидат. Подготвят ни тоталитарна прокуратура в олигархична държава! Правата и свободите на всички ни са сериозно застрашени от този скандален избор! Да кажем НЕ на Олигархията, която си избира на тъмно нов главен прокурор, и ДА на правото ни като граждани да излъчим достойни кандидатури и да защитим конституционните си права! #КОЙ иска да бъде съдник и да подчини съдебната власт изцяло - ще му позволим ли?”", "date": "2019.07.29", "title": "„Правосъдие за всеки” с нов протест: Не искаме тоталитарна прокуратура в олигархична държава!"}
{"url": "https://www.faktor.bg/bg/articles/shte-se-razvihri-li-porachkovo-prokurorstvo-po-stalinski", "text": "В разговор за условията в България през 1945 г. Главния прокурор на Сталин Андрей Вишински безцеремонно заявява на опозиционния лидер Никола Петков: “Ние сме условията - Москва”. Вишински е сред главните изпълнители на болшевишките политически чистки през 30-те години на миналия век. По обвинения основани на измислени факти, доноси, фалшиви показания и др. над 700 000 души са избити, милиони поемат към сибирските лагери. Целта на кремълския държавен тероризъм е премахване на всеки помисъл за съпротива срещу комунистическата власт, която е здраво консолидирана в ръцете на върховния вожд. Земеделския водач Петков не си дава сметка за мащабите на настъпващото бедствие в “условията” на червеноармейска окупация, продължава публичната си опозиционна дейност и през 1947 г. е обесен по нареждане на Москва след тотално скалъпен процес. Днес не бесят, но това обстоятелство е успокоително само донякъде. Здравето на всеки човек може да бъде унищожено чрез перманентен стрес причинен от непрестанно разкарване по съдилища с абсурдни обвинения, а доброто име да бъде почернено от съпътстващи жълто-кафяви медийни публикации. Бившият военен министър Николай Ненчев открито застана срещу новата имперската политика на Кремъл и незабавно получи обвинителен акт за престъпление по служба - всъщност за накърняване на интересите на руската самолетостроителна фирма РСК - МиГ. Министърът си позволи да изпрати двигателите на българските МиГ-ове за ремонт в Полша, вместо да сключи договор с Русия. Държавното обвинение не коментира финансовите измерения на двете оферти защото, за разлика от Ненчев, вероятно помни императивът на Вишински за “условията”. Обвиненията биха могли да се нарекат дори имагинерни - невъзможни в реалния свят, но вместо да ги оттеглят, прокурорите две години протакаха делото с разнообразни искания за разяснения по странични въпроси. Съвсем логично съдът напълно оправда министъра, но въпросът кой ще му върне загубеното време и похабените нерви остава с еднозначен отговор - никой.       Подобен е фарсът, който понастоящем се разиграва срещу Лютви Местан с автокатастрофата край гр. Кърджали, в която  загина 6-месечно бебе. Той свали правителството “Орешарски” и се опита да направи ДПС нормална европейска партия издигайки мотото “Загубим ли Европейския съюз и НАТО губим  всичко”. Случаят със сваления руски самолет преля московската чаша на търпение и сарайско-библиотекарския консорциум бе задействан незабавно. Местан бе прогонен, получи заплахи за живота си и набеждаване за ердоганов агент укриващ се в турското посолство. Оказа се, че вместо в посолството той е нощувал в дома на свой приятел в гр. Пловдив, но това обстоятелство ловко бе пропуснато от медиите. Внушението за ердогановата му обвързаност увисна, когато впоследствие пратеникът на Анкара Бабушчу затвърди топлите отношения с ДПС участвайки в техни мероприятия, а опита за поставяне на ДОСТ в хватката на Доган претърпя провал. В Сараите не са забравили за 100-те хиляди души подкрепили ДОСТ на парламентарните избори и си дават сметка, че ако на евровота техните глашатаи не скандираха предизвикателно — “За убиец на дете ли ще гласувате?”,  резултатът щеше да бъде друг.       Катастрофата им дойде дюшеш, макар че според всички запознати със случая компетентни лица, ако не се отнасяше за виден политик, по делото щеше да има двама обвиняеми — причинителят на сблъсъка Хюсеин Ахмед и Агенцията за пътна инфраструктура (АПИ). И един основен свидетел - Местан.           Ще припомня. Местан излиза от страничния път, прави ляв завой и се установява в своята дясна пътна лента на главния път Кърджали — Маказа. В този момент автомобилът БМВ връхлита с огромна скорост от завоя, навлиза в насрещното движение, преминава през непрекъснатата осева линия и маркирания разделителен остров, блъска челно-дясно Фолксвагена на Местан, помита металните колове на крайпътната указателна табела и след летеж пада с преобръщане на 50 метра по склона. Без да вземе предвид очевидните факти и обстоятелства и да дочака резултатите от автотехническата експертиза прокуратурата повдига обвинение за причиняване на смърт по непредпазливост единствено на Местан. По-конкретно - преди излизане от страничния път той не е спрял на знак “Стоп” и е отнел преимство на движещото се по главния път БМВ. В допълнение шофьорската книжка на Местан е отнета, но след като съдът я връща прокурататурата я отнема повторно, изтъквайки че той е опасен шофьор, който според телевизионното изявление на говорителката на Главна прокуратура: “…в периода от 2013 година до настоящия момент Лютви Местан има влязло в сила едно наказателно постановление, един акт и 13 фиша, всички за превишена скорост.” На 26 април в пресконференция Местан заяви, че през посочения период не му е съставено нито едно наказателно постановление, нито един акт и нито един фиш за извършени нарушения. Той е бил охранявано лице, превозван е от автомобили и шофьори на Националната служба за охрана и не е сядал дори миг зад волана. Всички споменати нарушения са регистрирани на автомобили на ДПС, управлявани от партийни функционери или техни шофьори. Нарушенията са му приписани умишлено, за да се изгради предварително образа на рецидивист и прокуратурата да влезе в ролята на спасител предпазващ обществото от опасен убиец. Веднага след пресконференцията, прокурорите по делото са поискали и получили от съответните регионални дирекции на МВР цитираните актове и фишове, убедили са се, че не се отнасят за Местан, но вместо да отменят постановлението и да се извинят, те са се амбицирали да разровят цялото му шофьорско минало. И са успели! Открили са едно единствено негово нарушение от … 2011г., т.е. 2 г. преди посочения от говорителката период. Според юристи, с последвалото тримесечно мълчание, прокурорите са преминали от състав на “квалифицирана клевета” към престъпление “набедяване”, тъй като са бездействали знаейки, че Местан не е обявеният от тях рецидивист. На 24 юли съдът разгледа представените фишове, установи истината и отмени прокурорското постановление като “необосновано и незаконосъобразно”. Отразяването на съдебното определение  от национални медии, включително от БНТ, обаче бе тенденциозно и изумително. Съобщеното като основна новина връщане на шоьорската книжка съвсем не е толкова важно. Местан би могъл да живее и като милионите граждани, които нямат такава. Основната новина е, че е отменен изцяло необоснован и незаконосъобразен акт, с който се клевети и набеждава определен човек. Това дори не бе споменато, но пък отново бе завъртяна измислицата, че той е причинителят на катастрофата.       Към водача на БМВ-то не е повдигнато обвинение, въпреки че всички пътуващи са били без предпазни колани, бебето не е било в задължителното обезопасително столче, а шофьорската му биография е потресаваща.  Бащата на загиналото бебе, години наред е демонстрирал безразсъдно самоубийствено шофиране и пълно незачитане на закона в множество собственоръчно записани видеоклипове, качени в неговия Фейсбук профил (виж  , б.р.). Фука се с десетки нарушения - превишена скорост(172 км/ч.), кошмарни изпреварвания, постоянно пътуване в насрещно движение, непрестанно преминаване през непрекъсната осева линия и пр. и пр. Прави ги и пред свидетели, когато нелегално превозва работници към Западна Европа с микробус. За прокурорите тези убийствени фукни очевидно са безинтересни, защото те не са ги изискали от Фейсбук и едва ли ще ги включат към делото.       Двете основания на обвинението срещу Местан висят във въздуха и вятърът на истината би ги отвял веднага стига разследващите да се отнесат към случая с необходимия професионализъм и добросъвестност. Първото основание - твърдението, че Местан не е спрял на знака “Стоп” отпада светкавично. Всички разпитани свидетели на катастрофата заявяват, че Фолксвагенът е спрял на знака преди да излезе на главния път. Второто основание - твърдението за отнето предимство, също би следвало да отпадне, защото към момента на потегляне от знака “Стоп” и излизане от  страничния път на главния Местан не е имал видимост по-голяма от 60-70 метра и не е могъл изобщо да знае за идващия от завоя автомобил. Следователно е невъзможно отнемане на предимство на несъществуващ субект на пътя.        Ситуацията изглежда пределно ясна и прокурорите би трябвало да оттеглят повдигнатото обвинение. Изглежда, ама не съвсем, защото има и друга логика — “оная” на Вишински, за “условията”. Иначе казано - ако условията не съответстват — трябва да се променят. И започват. Изпратени са работници на АПИ, които с бензинови резачки изсичат до шушка всички крайпътни храсти в участъка между завоя на главния път и страничния път, от който излиза Фолксвагенът. Целта е да се повиши линията на видимост от 60 на 150 метра за да се покаже, че Местан е видял БМВ-то преди да потегли и макар че е ударен в своето дясно платно, той е поне в някаква степен съвиновен. Някои от премахнатите храсти са образували цели туфи с височина към 3 метра и плътно са закривали видимостта.(виж снимките в галерия, б.р.)        И това не е всичко по пътя на дявола към детайлите. Отнесената от БМВ-то след удара указателна табела, е върната обратно, но … на няколко метра от предишното й място. Тук работата е по-тънка. Вероятно преместването е направено за да се изчисли впоследствие друг ъгъл на удара, от който да се прави заключение, че автомобилът на Местан не е дозавил в своето дясно платно.         Прокурорите продължиха срока за изготвяне на експертизата от 2 на 4 месеца и веднага възникват въпросите: При какви обстятелства ще се правят експертните заключения? При обективно съществуващите към момента на катастрофата или при коренно променения релеф на участъка— превърнат в своеобразно  игрище за голф? Не е ли ясно, че изсичането на над 100 храста е престъпен акт на унищожаване на доказателства, с което се цели непременно да се вмени вина на един невинен човек само защото е политически неудобен на Сараите? Изготвяне на експертиза върху поръчково аранжиран от АПИ театрален декор се нарича изопачаврене (по Л. Канов) на истината и директно препраща към технологичния принцип на Вишински - не се търси кой е виновният, той се определя предварително.", "date": "2019.07.29", "title": "Ще се развихри ли поръчково прокурорство по сталински?"}
{"url": "https://www.faktor.bg/bg/articles/ivancheva-se-vpuska-v-politikata-styaga-partiya-neposlushnite", "text": "\"Днес ще прочетете моето политическо изявление, ДЕКЛАРАЦИЯ, в която ще ви призова да създадем политическа партия с името ”НЕПОСЛУШНИТЕ”. Това написа във Фейсбук бившата кметица на \"Младост\" Десислава Иванчева, която бе и кандидат за евродепутат, подкрепена от \"Непослушните\". Основна цел на тази партия е да отстоява истинските интереси на гражданите, да защитава техните ПРАВА И СВОБОДИ да спаси РЕАЛНАТА ДЕМОКРАЦИЯ. Евроизборите показаха, че ние - Непослушните сме в цяла България.\" Кметицата, която получи ефективна присъда на първа инстанция, обяснява още, че всяко населено място има своите Иванчева и Петрова, търсещи коренна промяна на съществуващата система. \"Това са БЪЛГАРИ, уморени от 30-годишния преход, от неработещите институции, от липсата на право и ред. Хора, борещи се за СВОБОДА в 21-ви век, в Европа, за правото да определят дневния ред в собствената си държава, готови да издигнат свои граждански представители в местната, законодателната и изпълнителната власт. ЗАКОНИТЕ в Република България дискриминират гражданските инициативни комитети и независимите кандидати! Всеки инициативен комитет може да издигне един независим кандидат, като сам организира подписка в подкрепа на кандидатурата му, регистрира го в съответната избирателна комисия, събира дарения в негова подкрепа още много други абсурдни бюрократични и досадни дейности. При партиите всички тези действия са еднократни, а структурите им получават десетократно повече средства под формата на медийни пакети. ДА! Законите в България толерират партиите за сметка на независимите кандидати, издигнати от гражданите! ХОРАТА ОТ ЦЯЛАТА СТРАНА НИ ПОДКРЕПЯТ, питат и настояват да се обединим около ясни принципи. Искат от нас да създадем ОБЕДИНЕНИЕ, което да позволи на инициативни комитети от цялата страна да издигнат свои независими кандидати в местната, законодателната и изпълнителната власт. Желанието на всички е икономически РАСТЕЖ на страната ни, усточив бизнес за предприемачите, ДОСТОЕН ЖИВОТ за гражданите на България, чиста околна и здравословна градска среда. Създаваме партия на „НЕПОСЛУШНИТЕ”, която да се бори със статуквото. Гражданско общество от непримирими българи, съхранили своя дух и традиции, отстояващи принципите на реалната демокрация, хора търсещи промяна. Нека това е наше Обединение на гражданите, готови да се борят за чиста и свята република, такава, за каквато нашите будители мечтаха и за която дадоха живота си. Партия \"НЕПОСЛУШНИТЕ\" е обединение отворено за всички, за всички които изповядват нашите ценности, принципи и идеали!\", пише още Десислава Иванчева", "date": "2019.07.29", "title": "Иванчева се впуска в политиката - стяга партия \"Непослушните\""}
{"url": "https://www.faktor.bg/bg/articles/danail-kirilov-ne-izdigna-kandidat-za-glaven-prokuror", "text": "Правосъдният министър Данаил Кирилов не издигна кандидат за главен прокурор на днешното заседание на пленума на Висшия съдебен съвет, което беше и последното, четвъртото, на което можеха да се излъчват номинации. В началото на заседанието Данаил Кирилов изказа съображенията си да не го направи, съобщи \"24 часа\". Първото му съображение е, че издигането на Иван Гешев от цялата прокурорска колегия е признак на магистратското самоуправление. Второто съображение е \"свързано с обстоятелството, че дори да бъде номиниран друг кандидат, максималната подкрепа е 14 гласа\", обясни Кирилов. Според него това би означавало да не се стигне до резултат, а само до противопоставяне на двете колегии, което не бивало да се допуска. Той очаквал гражданското общество да достигне до широка подкрепа за кандидата за главен прокурор, но по думите му това не се случило. Днешното заседание на пленума на Висшия съдебен съвет беше последното, на което можеха да се издигат кандидатури. Единственият номиниран за поста е заместник главният прокурор Иван Гешев. Гласуването трябва да се проведе на 24 октомври. ", "date": "2019.07.29", "title": "Данаил Кирилов не издигна кандидат за главен прокурор"}
{"url": "https://www.faktor.bg/bg/articles/otryad-kobra-zadarzha-brata-na-nemiya-razstrelyal-biznesmen-v-atina", "text": "33-годишният Милен Райчев - брат на 31-годишния Серафим Райчев-Немия, обвиняем за убийството на бизнесмена Янис Макрис в Атина през октомври миналата година в гръцката столица Атина, е задържан прри съвместна акция на звено \"Кобра\", сектор \"Издирване\" в ГД \"Национална полиция\", ГДБОП и Областната дирекция на МВР в Хасково, съобщи на специална пресконференция директорът на хасковската полиция старши комисар Ангел Цанков. По думите му, арестът е извършен в жилище, за да бъде избегната опасността да пострадат случайни лица. Арестуваният не оказа съпротива, допълни Цанков. 33-годишният Милен Райчев е обявен за международно издирване с Европейска заповед за арест от Апелативната прокуратура в Атина през април тази година, посочи зам.-окръжният прокурор Делчо Лавчев. Той уточни, че българинът е смятан за съизвършител на убийство през октомври миналата година, което е било извършено в южната ни съседка. Държавното обвинение е постановило 72-часов срок за задържане. Днес следобед Окръжният съд в Хасково наложи на Милен Райчев постоянна мярка за неотклонение \"задържане под стража\". Предстои гледането на делото за екстрадиция по същество. Става въпрос за убийството на Янис (Джон) Макрис, бизнесмен от Сидни с връзки с организираната престъпност. Той бе убит в колата си пред дома си в атинското предградие Глифада на 31 октомври м.г. Полицията смята, че става дума за поръчково убийство, наредено от неизвестна фигура от подземния свят. В началото на април т.г. 31-годишният Серафим Райчев с прякор Немия бе арестуван в Атина и обвинен в убийството на Макрис. Атински детективи твърдят, че той е професионален убиец, който се е върнал в Атина от София на 2 април за друга работа. Заподозреният живее в България, но има и канадско гражданство и се смята, че е имал бизнес с татуировки в Канада. Твърди се, че полицията има свидетел, който е идентифицирал заподозрения като човека, засечен от видеокамерите да застрелва Макрис.", "date": "2019.07.29", "title": "Отряд \"Кобра\" задържа брата на Немия, разстрелял бизнесмен в Атина"}
{"url": "https://www.faktor.bg/bg/articles/pochina-vasil-metodiev-shpaydela", "text": "На 84 години почина легендата на \"Левски\" - Васил Методиев-Шпайдела, съобщиха от синия клуб на официалния си сайт. Специалистът беше треньор на \"сините\" от 1983 до 1985 г., през 1987-1988 г. и през 1990-1991 г. С отбора става шампион през 1984, 1985 и 1988 г. и е носител на купата през 1984 (включително и Купата на съветската армия) и 1991 г. В паметта на феновете Шпайдела си остава един от най-опитните треньори, с когото „сините“ постигат забележителен \"требъл\" през славния за тима сезон 1983/1984. Като играч се състезава за „Академик“ (София), „Локомотив (София) и „Добруджа“ (Добрич). С „Локомотив“ става шампион през 1964 г. Има 17 мача за националния отбор. Треньор е на „Локомотив“ (София) от 1972 до 1974 г. и от 1977 до 1980 г., с който става шампион през 1978 г. и достига до четвъртфинал за Купата на УЕФА през 1980 г.", "date": "2019.07.29", "title": "Почина големият Васил Методиев - Шпайдела"}
{"url": "https://www.faktor.bg/bg/articles/novini/svyat/velikobritaniya-shte-ekstradira-v-sasht-dzhulian-asanzh-za-da-bade-saden-za-shpionazh", "text": "Великобритания ще екстрадира в САЩ основателя на „Уикилийкс“ Джулиан Асанж, за да бъде съден за шпионаж, предаде „Франс прес“, като се позовава на изказване на американския държавен секретар Майк Помпейо. Агенцията припомня, че преди около седмица, британският заместник-министър на външните работи Алан Дънкан заяви преди около седмица, че Асанж няма да бъде екстрадиран в страна, в която може да бъде осъден на смърт. Американското правосъдие обвинява Джулиан Асанж в шпионаж и настоява той да бъде екстрадиран. Съдебното заседание във Великобритания, при което ще бъде разгледано американското искане за екстрадиция, е насрочено за края на февруари догодина. В САЩ са повдигнати 18 различни обвинения срещу Асанж, повечето от които са свързани с разпространяваната чрез \"Уикилийкс\" секретна информация. „Уикилийкс“ публикува през 2010 г. стотици хиляди военни и дипломатически документи.", "date": "2019.07.29", "title": "Великобритания ще екстрадира в САЩ Джулиан Асанж, за да бъде съден за шпионаж"}
{"url": "https://www.faktor.bg/bg/articles/novini/svyat/trus-s-magnitud-4-2-po-rihter-razlyulya-atina", "text": "Атина беше разтърсена снощи от трус с магнитуд 4,2 по Рихтер. Няма данни за пострадали хора и материални щети. Епицентърът е бил на 23 километра северозападно от гръцката столица. В същия район преди девет дни бе регистрирано земетресение с магнитуд от 5,1 и днешното потвърждава прогнозата на Гръцкия институт по геодинамика за вторични трусове. Атина и околностите пострадаха тежко през 1999 година, когато трус от 5,9 по Рихтер отне живота на 143-ма души.", "date": "2019.07.29", "title": "Трус с магнитуд 4,2 по Рихтер разлюля Атина"}
{"url": "https://www.faktor.bg/bg/articles/novini/svyat/nay-visokata-temperatura-na-vazduha-beshe-izmerena-v-helzinki-dnes", "text": "В Хелзинки в неделя беше измерена най-високата температура на въздуха в цялата история на наблюденията -  плюс 31,8 градуса по Целзии, съобщи Финландският метеорологичен институт. Това е най-горещият ден от 175 години. Предишният рекорд е от 1945 г-. 31,6  градуса по Целзии. Според прогнозите на метеоролозите, през следващите дни Финландия ще бъде обхваната от студен атмосферен фронт.", "date": "2019.07.29", "title": "Най-високата температура на въздуха беше измерена в Хелзинки днес"}
{"url": "https://www.faktor.bg/bg/articles/manolova-se-sopna-na-reporteri-dali-shte-se-kandidatiram-za-kmet-na-sofiya-shte-resha-az", "text": "Омбудсманът Мая Манолова за пореден път се сопна на журналисти. Репортери очаквано я попитаха, дали ще се кандидатира за кмет. \"Моето решение да се кандидатирам или не за София ще взема аз, след като преценя какъв е интересът на гражданите\". Тя добави, че в момента има много друга работа, включително и днешната среща с жителите на столичните квартали. Въпреки десетките интервюта и изказвания, в които кандидатурата ѝ е основна тема, бившата червена депутатка мълчи и не издава какви са плановете ѝ, което още повече засилва репортерското любопитство.   „Моята енергия през август ще бъде на 100% насочена към проблемите на гражданите“, категорична бе Манолова. По думите ѝ, преди да реши дали да се кандидатира за кмет на София има много време и тя има изготвена програма за това време.  „Имам програма за август и съм на 100% ангажирана с гражданите“, отново. В заключение тя каза, че не отговаря за задачите на сегашния кмет на София, а именно Йорданка Фандъкова. „Аз отговарям за себе си и как защитавам правата на гражданите“, добави тя.", "date": "2019.07.29", "title": "Манолова се сопна на репортери: Дали ще се кандидатирам за кмет на София, ще реша аз!"}
{"url": "https://www.faktor.bg/bg/articles/novini/svyat/nito-es-nito-velikobrtianiya-sa-gotovi-za-brekzit-bez-sdelka", "text": "Ако Европейският съюз продължава да се придържа към позицията си, че Споразумението за оттегляне не може да бъде променено, Обединеното кралство ще напусне единния блок съгласно правилата на Световната търговска организация, заяви в понеделник британският външен министър Доминик Рааб. Той обаче допълни, че трябва да се постигне споразумение, ако ЕС \"покаже гъвкавостта, която Лондон показа\". Доминик Рааб също така отбеляза, че Великобритания се намира в \"турбо зареждаща\" подготовка за оттегляне без сделка, заявявайки, че ЕС трябва да премахне \"недемократичния\" ирландски предпазен механизъм, за да се избегне безреден и неконтролиран. Брекзит. Коментарите на Рааб са факт, след като и началникът на правителствената служба Майкъл Гоув заяви, че планирането на Брекзит без сделка е главният приоритет на новото британско правителство В тази връзка новият финансов министър Саджид Джавид се очаква да обяви 1 млрд. паунда допълнително финансиране, насочено към подготовката на Великобритания за напускането на ЕС. Междувременно неговият предшественик Филип Хамънд се срещна с представители на опозиционната Лейбъристка партия, за да се обсъди възможността за предотвратяване на оттегляне от съюза без споразумение. Според последно проучване на Британската индустриална конфедерация (CBI) , нито Европейският съюз, нито Обединеното кралство са подготвени за Брекзит без сделка на 31-ви октомври. CBI предупреди, че нито една от обвързаните икономически области на двете страни не е адекватно подготвена за оттеглянето на Великобритания от блока без сделка, като също така добави, че ЕС е предприел \"малко стъпки за намаляване на щетите от Брекзит без сделка\". Британската бизнес организация е постоянен критик на настоящото провеждане на процеса по Брекзит и отправи многобройни предупреждения относно сценария за Брекзит без сделка.", "date": "2019.07.29", "title": "Нито ЕС, нито Великобртиания са готови за Брекзит без сделка"}
{"url": "https://www.faktor.bg/bg/articles/novini/svyat/patnite-taksi-v-sarbiya-poskapvat-s-12", "text": "Пътните такси в Сърбия поскъпват с 12%. На пътя Белград - Ниш в зависимост от категорията на превозното средство се плащат до 5 140 динара или 85 лева. Предишното увеличение на таксите беше преди две години с 10 на сто.  От МВнР припомнят, че за най-често използваните от български граждани участъци, таксите са следните: От Цариброд до Ниш – 210 динара (1,78 евро) От Белград до Ниш – 900 динара (7,65 евро) От Ниш до Прешево – 600 динара (5,10 евро) От Белград до Шид – 410 динара (3,48 евро) От Нови Сад до Белград – 240 динара (2 евро) От Белград до Суботица – 630 динара (5,35 евро) Таксите могат да бъдат заплащани в динари, евро или с банкови карти. Българските граждани трябва да знаят още, че контролът на средната скорост, която е 130 км/ч, по автомагистралите в Сърбия, продължава да се извършва като се измерва времето от пункт до пункт за плащане на магистралните такси. Освен контрола на средната скорост, сръбските полицейски власти използват подвижни радари, както и необозначени полицейски автомобили, оборудвани с камери, които снимат нарушенията.", "date": "2019.07.29", "title": "Пътните такси в Сърбия поскъпват с 12%"}
{"url": "https://www.faktor.bg/bg/articles/balgariya-zapochva-izgrazhdaneto-na-nova-laboratoriya-na-antarktida", "text": "\"Тази година България започва изграждането на нова модерна научно-изследователска лаборатория на Антарктида, на съществуваща там българска полярна база\". Това съобщи пред журналисти в Пловдив проф. Христо Пимпирев, директор на Националния център за полярни изследвания, който добави, че вече е приключил архитектурният конкурс, съобщава Нова ТВ. В продължение на четири дни, от днес, Пловдив е домакин на най-голямата международна среща, ежегодното съвещание, на Съвета на мениджърите на Национални антарктически програми (COMNAP). \"Ние се гордеем с това, което имаме нашата полярна база и нашата арктическа програма, защото това е лицето на страната пред целия свят. Там всеки, който дойде казва: Идвам в България, затова ние действително трябва да покажем най-хубавото\", каза проф.Пимпирев. \"Това е целта на арктическата ни програма, с нашите учени, с привличането на млади хора, които горят, за да работят за тази кауза, защото на Антарктида трябва да се посветиш\", добави още той. По думите му през настоящия полярен сезон ще се изпълняват нови научни проекти, за да се прави наука, която е конкурентна на световната наука и световните постижения. \"Всичко, което публикуваме там е на английски, и е за света, нашата наука е световна в Антарктида\". Той каза още, че предстои обявяването на конкурс за оценяването на подадените проекти, миналата година бе първият такъв конкурс, имаше 25 подадени проекти, от които избрахме седем. България е избрана за домакин на тазгодишната среща, заради международно признатите й успехи в изследването на Антарктида. На събитието присъстват 175 делегати от 36 държави от цял свят. То е организирано от Българският антарктически институт и Министерството на образованието и науката.", "date": "2019.07.29", "title": "България започва изграждането на нова лаборатория на Антарктида"}
{"url": "https://www.faktor.bg/bg/articles/novini/svyat/loshoto-vreme-vze-zhertvi-v-italiya", "text": "Горещата вълна в Европа премина в бури, с поройни дъждове и силни ветрове през уикенда, пише „Евронюз”. Най-засегнатите страни са Италия, Испания, Полша, Франция и Австрия. На много места са обявени предупреждения заради опасно високи количества дъжд. През уикенда само за 30 минути в Барселона паднаха повече от 40 литра на квадратен метър дъжд. Същевременно метеоролозите във Франция очакват до неделя да паднат 100 литра на квадратен метър дъжд. Италианските медии съобщават за трима загинали в следствие на лошите метеорологични условия. Двама от тях са ударени от мълнии, а третият – от съборена ограда В Хиршберг в Австрия силните дъждове предизвикаха свлачище, което блокира един от пътищата.", "date": "2019.07.29", "title": "Лошото време взе жертви в Италия"}
{"url": "https://www.faktor.bg/bg/articles/novini/balgariya/stoycho-stoychev-bez-siderov-upravlyavashtata-koalitsiya-shte-e-po-silna", "text": "\"В патриотичния спектър няма място за повече от една силна формация, а към момента са три, с амбициите за пробив на още една - „Възраждане” на Костадин Костадинов. По принцип измежду тези четири формации основна е не най-кресливата и най-често шестващата по телевизиите по патриотични теми, а тази, която ДПС припознае за основен опонент. И в момента, в който се измести този фокус и ДПС вече не е в пряка полемика с Волен Сидеров и с Атака, беше ясно, че партията полека-лека си отива от политическата карта на България. Това, разбира се, изнервя много Волен Сидеров, защото той е вложил в тази партия не само стратегията за политическото си, но и за житейско-битовото си оцеляване. Защото партийното лидерство на Атака гарантира на Сидеров стандарт на живот, който той иначе не би могъл да си позволи\". Това заяви пред \"Марица\" политологът Стойчо Стойчев.  \"Така че в момента всичко, което той прави, включително и през партийната телевизия, е да се опита да се закрепи обратно. Изпуснал е обаче момента да го направи, проспал е момента, в който можеше да си укрепи позициите, и вече няма връщане назад. Предполагам, че тези четирима депутати от Атака, които все още не са изключени от парламентарната група, чисто стратегически ще предпочетат да останат в групата на Обединени патриоти\", казва още политологът. ВМРО и НФСБ са си направили сметките как ще продължават да крепят мнозинството. Взетото на доста по-късен етап решение означава, че е изключително добре премислено от страна на Каракачанов и Симеонов, а и съгласувано с ГЕРБ. Няма заложени бомби за предсрочни избори. А и самото гласуване покрай сделката със самолетите показа новото разделение в българския политически спектър - станаха ясни партиите, които подкрепят сделката и противниците й. Това е гласуване не по технически въпроси, а абсолютно политическо, което показва кой за каква геостратегическа ориентация на България е в българския парламент. Трите партии, които подкрепиха сделката със самолетите -ГЕРБ, ВМРО и ДПС, подкрепят и натовското членство и пълната интеграция на България в пакта. Съответно другите партии, най-вече БСП, защитават по-скоро обратната теза - да сме маргинален член на НАТО или да търсим друг вид реализация. Сегашната ситуация устройва ГЕРБ, това е по-стабилният вариант. И от предния мандат е ясно, че когато Борисов вижда, че няма адекватно мнозинство в парламента, директно прекратява мандата\", каза още Стойчев.", "date": "2019.07.29", "title": "Стойчо Стойчев: Без Сидеров управляващата коалиция ще е по-силна"}
{"url": "https://www.faktor.bg/bg/articles/dzhonsan-shte-razgovarya-s-liderite-na-es-za-brekzit", "text": "Британският премиер Борис Джонсън каза на лидерите на ЕС, че ще преговаря с тях, когато покажат, че са готови да променят позицията си по споразумението за развода, в противен случай Великобритания ще се подготви за напускане без сделка, каза днес говорителката му, цитирана от Ройтерс. Откакто стана премиер миналата седмица, Джонсън разговаря с няколко лидери от общността, но още не е обявил кога ще направи първите си посещения в чужбина. \"Министър-председателят излага позицията си пред европейските лидери, че споразумението за напускане, включващо \"предпазния механизъм\", на три пъти не можа да получи одобрение в парламента, когато беше поставено за гласуване. Затова то трябва да се промени\", каза днес говорителката.", "date": "2019.07.29", "title": "Джонсън иска срещи с лидерите на ЕС за Брекзит"}
{"url": "https://www.faktor.bg/bg/articles/haker-predlaga-nova-pratka-s-lichnite-danni-na-5000-dushi", "text": "Две седмици след безпрецедентния теч на лични данни от сървърите на НАП, в хакерските форуми се появи нова „пратка” информация от български системи, съобщава БТВ. Този път злонамерен потребител предлага база данни от фирма за уеб дизайн, работеща на нашия пазар. Според описанието „плячката” включва както вътрешната система на дружеството, така и някои от проектите, с които се е занимавало.  Сред тях най-известните са интернет портали за автомобилни състезания и за зимни спортове, но има също и други сайтове, сред които – и такъв на медицинска тематика. Според прикрепен скрийншот, изтегленото включва потребителски имена, имейл адреси, IP адреси и md5 хешове на пароли, които потенциално могат да бъдат обект на допълнителни опити за разбиване с помощта на „груба сила” (стотици хиляди опити в секунда) и речници с вече известни комбинации.", "date": "2019.07.29", "title": "Хакер предлага нова \"пратка\" с личните данни на 5000 души"}
{"url": "https://www.faktor.bg/bg/articles/magistrati-edinodushno-izbraha-dimitar-petrov-za-shef-na-spetsprokuraturata", "text": "Hoвият pъĸoвoдитeл нa cпeциaлизиpaнaтa пpoĸypaтypa e Димитъp Фpaнтишeĸ Πeтpoв, дoceгa зaм.-шeф и изпълнявaщ длъжнocттa. Cлeд лaĸoнични изĸaзвaния Πpoĸypopcĸaтa ĸoлeгия eдинoдyшнo, c 11 „зa“ измeждy 11 възмoжни гo избpa нa пocтa. „Чecтитo, нaзнaчeн cтe!“,  oбяви Coтиp Цaцapoв нa ĸaндидaтa, предаде defakto.bg.  Димитъp Фpaнтишeĸ Πeтpoв e в cпeцпpoĸypaтypaтa oт мapт минaлaтa гoдинa. Πpoĸypop e oт 2006 г. и ттo ĸaтo титyляp в CPΠ, нo пpeди дa ce пpexвъpли в cпeцпpoĸypaтypaтa 7 гoдини e бил ĸoмaндиpoвaн в CГΠ. Πpeди дa cтaнe пpoĸypop e бил cлeдoвaтeл в Cилиcтpa и в Coфия. Ceгa пoeмa щaфeтaтa нa Ивaн Гeшeв. „Щe cъздaм eднa дoбpa paбoтнa aтмocфepa и щe oпpaвдaя възлoжeнитe oчaĸвaния“, aнгaжиpa ce пpeд ĸaдpoвицитe Димитъp Фpaнтишeĸ Πeтpoв. Kaтo cвoи цeли пocoчи 100 % пoĸpивaнe нa щaтoвeтe зa пpoĸypopи, cлeдoвaтeли, cлyжитeли, пpoĸypopcĸи пoмoщници. Kaĸтo и paзвитиe нa мeдийнaтa пoлитиĸa, зaщoтo „cмe длъжни дa инфopмиpaмe oбщecтвoтo, зa дa paзбepe пo пpaвилния нaчин нaшaтa paбoтa“. Πpeд жypнaлиcти нa излизaнe oбяви, чe пoeмa eднa oтличнo paбoтeщa пpoĸypaтypa, нe oчaĸвa пpoблeми. Toвa e пpoĸypopът, ĸoйтo oтĸaзa дa oбpaзyвa дocъдeбнo пpoизвoдcтвo cpeщy Дeлян Πeeвcĸи. Bпeчaтли и cигнaл ĸaĸ e блъcĸaл дeтe пpeд yчилищнa лaвĸa, пoнeжe гo пpeдpeдилo. Oт cпpaвĸaтa нa Eтичнaтa ĸoмиcия cтaвa яcнo, чe cpeщy Димитъp Фpaнтишeĸ Πeтpoв e имaлo и cигнaли, и пpoĸypopcĸи пpeпиcĸи. Ho нaĸpaя e излязъл чиcт oт вcичĸи. C извoдa: „C пoвeдeниeтo cи извън пpoĸypaтypaтa нe e ĸoмпpoмeтиpaл пpoфecиятa нa мaгиcтpaт в oбщecтвoтo.Πoчтeн мaгиcтpaт, ĸoйтo cпaзвa изиcĸвaниятa зa блaгoпpиличнocт“. Bce пaĸ в aдминиcтpaтивния oтдeл нa BKΠ e имaлo 4 cигнaлa, нo пpoвepĸитe нe ycтaнoвили дaнни зa нapyшeния. Πpeз 2013 г.имa oбpaзyвaнo и пpeĸpaтeнo диcциплинapнo пpoизвoдcтвo пpeд pъĸoвoдитeля нa CГΠ пopaди липca нa дaнни зa извъpшeни нapyшeния. Πpeз 2017 г., cлeд cигнaл нa жypнaлиcт пaĸ имa диcциплинapнo пpoизвoдcтвo в paмĸитe нa CГΠ и e нaлoжeнa „зaбeлeжĸa“ oт aдминиcтpaтивиня pъĸoвoдитeл, нa 27 ceптeмвpи 2017 г. BCC я oтмeня. Πpeз 2018 г. e пopицaн c „oбpъщaнe нa внимaниe“ oт гpaдcĸия пpoĸypop нa Coфия Eмилия Pycинoвa. B cпeциaлизиpaния oтдeл нa CГΠ имa пpoĸypopcĸa пpeпиcĸa cpeщy нeгo oт 2017 г. пo пpeпpaтeни мaтepиaли oт CДBP. C пocтaнoвлeниe нa CГΠ e пocтaнoвeн oтĸaз oт oбpaзyвaнe нa дocъдeбнo пpoизвoдcтвo. B cпeцпpoĸypaтypaтa имa oбpaзyвaнa пpoĸypopcĸa пpeпиcĸa cpeщy нeгo oг 2018 г. Πpиĸлючилa c oтĸaз дa ce oбpaзyвa дocъдeбнo пpoизвoдcтвo.", "date": "2019.07.29", "title": "Магистрати единодушно избраха Димитър Петров за шеф на спецпрокуратурата"}
{"url": "https://www.faktor.bg/bg/articles/obshtestvo/zakon-i-red/danail-kirilov-pravosadniyat-ministar-tryabva-da-predlaga-kandidat-za-glaven-prokuror-v-kraen-sluchay", "text": "Министърът на правосъдието Данаил Кирилов посочи пред медиите, след заседание на ВСС, че възможността, дадена от закона, той да предложи кандидат за главен прокурор, трябва да се употребява само в краен случай. \"Ролята на министъра на правосъдието не трябва да се пресилва и хиперболизира\", допълни той. На въпрос дали след като има само една номинация ще има истински избор за главен прокурор, Кирилов отговори, че \"категорично ще има избор, въпреки че ще участва само един кандидат\". И припомни, че такава възможност е предвидена в закона. Министър Кирилов не предложи и на днешното заседание на ВСС кандидатура за главен прокурор, като това беше последната възможност да го направи.  По въпроса за системата за случайно разпределение на делата министър Кирилов посочи, че има съмнения в това, че не се прави дълбочинна проверка от Инспектората на ВСС по записите на разпределените дела и дали достъпът е бил оторизиран, а въведените данни - обективно верни. По думите му ВСС трябва да установи фактите, да знае какво се случва и да вземе съответните решения. Той допълни, че ако го поканят да разгледа как се разпределят прокурорските преписки и дела, той ще присъства, както го е направил и във ВКС по покана на председателя на съда. Но отбеляза, че системата е обща и единният сървър се намира във ВСС.", "date": "2019.07.29", "title": "Данаил Кирилов: Правосъдният министър трябва да предлага кандидат за главен прокурор в краен случай"}
{"url": "https://www.faktor.bg/bg/articles/politika/hlyab-i-pasti/idat-novite-buditeli-ot-buzludzha-sas-sveta-korneliya-krushovishka", "text": "Отмина и тазгодишното сборище на преименуваните на социалисти наследници на Българската комунистическа партия. По всички възможни телевизии видяхме подробни репортажи от червения митинг на Бузлуджа, както и речта на Корнелия Нинова пред съпартийците си. Някои сайтове ни зарадваха с десетки снимки, една от друга по-красиви. Какво видяхме и узнахме още ние, българите, които никога не сме били членове на тази партия и които сме избрали не евразийска ориентация, а проевропейска и пронатовска?  Присъствалите там бяха с еднакви червени тениски, с червени шапки, с червени забрадки, с червени знамена и плакати. Да се чуди човек откъде намериха другарите толкова пари при положение, че само преди броени дни К. Нинова разпалено обясняваше пред съчувстващи телевизионни водещи, че нямали никакви средства, касата им била празна! Тук-там се мяркаше някое българско знаме, но нито едно на Европейския съюз. Впрочем, нямаше го и лидерът на Партията на европейските социалисти и предшественик на Корнелия Нинова. Възбудени социалисти сега прегръщаха и целуваха Нинова, забравяйки, че преди също така възбудени прегръщаха и целуваха Сергей Станишев. Днес той е врагът вътре в партията! Да, не видяхме Станишев и други някои знакови фигури от БСП, но затова пък в предните редици беше внукът на полк. Кацамунски и ново острие на партията. Казано беше от другарката Нинова, че в подножието на трибуната, от която тя, в розови гащи, бяла риза и развят по хайдушки перчем държа реч, има над 40 хиляди социалисти, много от които дошли от чужбина специално за събитието. Надяваме се, че са дошли от Москва и Санкт Петербург, защото не можем да допуснем, че синчета и щерки на социалисти, развяващи  и понесли портрети на Сталин и на Путин, ще учат другаде или ще обогатяват с труда си някоя от презрените западни капиталистически държави. МВР от Казанлък обаче съобщи, че на двата паркинга са регистрирани 420 автобуса и микробуса /!!!/. Да приемем, че във всичките, дори в микробусите, е имало по 40 души, това прави общо 16 800 души. Да го изпиша и с думи, за да няма техническа грешка: шестнадесет хиляди и осемстотин души. Камерите показаха още, макар мимоходом, сергии с локуми и червени близалки във формата на петолъчки, порцеланови чаши за чай с ликовете на другарите Румен Радев и Корнелия Нинова, на Тодор Живков и Владимир Путин. Порадвахме се на як социалист с татуирана върху корема червена петолъчка и обилие от други комунистически символи по цялото туловище, на мустакат мъжага, носещ гордо шапка с надпис”СССР”, а над абревиатурата – щамповани вездесъщите чук и сърп, на модерна социалистка с огромна синя шапка, красиви воалени фусти и куфар, поела в незнайно коя посока... Гвоздеят на визуалното изкуство обаче беше голям портрет, прегърнат от изобразения художествено, в духа на Владимир Димитров-Майстора модел. Видяхме колко щастлива е другарката Нинова за оказаната ѝ от някой социалистически самодеец чест. Мнозина се сетиха за модерните руски икони, върху които са изографисани Йосиф Висарионович Сталин и Владимир Владимирович Путин като православни светии. Впрочем, някои вече дадоха име на картината: Видяхме още каква радост настана, когато другарката Искра Баева от СУ „Свети Климент Оридски”, обучаваща бъдещите учители по история за българските училища и авторка на учебниците по история на нашите деца и внуци, беше наградена с нещо си на името на Димитър Благоев заради дейността си на пропагандистка и „за цялостен принос в развитието на идейните основи и политика на БСП”! Това е! Кой казва, че имало закон, който обявявал комунистическия режим за престъпен? Закон няма, има само една декларация, която осъжда това и онова, но няма нито една предвидена санкция за неспазването на изброените неща. А без санкции закон няма, мисля си аз като един лаик. Видяхме също, че към устремената в светлото комунистическо бъдеще чиния пълзят по напечената от юлското слънце пътека ентусиасти, зарадвани от подаръка, който им направи неотдавна американската фондация, основана от милиардера Жан Пол Гети – почти 200 хил. долара за „спасяване” на уникалната сграда и превръщането ѝ в място за поклонение на милиони комунисти и модерни марксисти от цял свят. Те не се вълнуват явно от това, че „уникалната” постройка е открадната от ... Америка! А може би именно поради този факт искат да я спасяват? Из мрежата се появиха две снимки: на изтърбушената паница с антена, върху която свети огромна петолъчка, построена през 1981 г. с труда и парите на целокупния български народ; на гръцка православна църква в окръг Милуоки, щат Уисконсин, проектирана през 1956 г. от Франк Лойд Райт. Толкова за „уникалното бижу” на социалистическото изкуство! С особено удоволствие разгледах публикуваните снимки във фотогалерията на сайт, който претендира да е флагман на дясното и демокрацията, от събитието на 27 юли 2019 година. Репортажът ни прави съпричастни на това забележително честване. Снимки на млади усмихнати лица в едър план; Нинова прегърнала момиченце като любеща баба; Нинова, раздаваща автографи; Нинова с момиченце в народна носия; реклама на партийната телевизия на БСП; и пак широко засмяната лидерка; и пак Нинова; още Нинова; Нинова поднася погача на дете; Нинова раздава въздушни целувки. Общо 33 снимки пресъздават комунистическата еуфория на поляните под изтърбушената чиния. Не знам защо този фоторепортаж ми напомни репортажите, които се появяваха в пресата и по телевизията преди 1990 г. по същия повод. Велико нещо е пропагандата! Някой във форума на сайта същия ден, в 18,22 ч., е одобрил това във всяко отношение вдъхновяващо отразяване на събора на БСП: „Само до 18 часа има 4 статии за празника на БСП. Браво!” Това видях. А чух това, което чу и цяла България – че  че ще управляват с „ум”, че всички детски градини ще са напълно безплатни, че ще открият навсякъде общински болници, че ще има транспорт до всяко населено място, че ще дават по 10 минимални заплати на всички млади хора! Ако не беше по време на юлските горещници, щях да кажа, че дядо Коледа е разтворил огромния чувал с играчки за малките деца...", "date": "2019.07.29", "title": "Идат новите будители от Бузлуджа със „Света Корнелия Крушовишка”..."}
{"url": "https://www.faktor.bg/bg/articles/novini/svyat/nad-70-dushi-zaginaha-pri-navodneniya-v-bangladesh", "text": "Наводнения отнеха живота на най-малко 75 души и засегнаха над 6 милиона души в Бангладеш, предаде ДПА, като се позова на съобщение на местните власти. Жертвите, сред които 56 деца, са загинали при удавяния, удари на мълнии и свлачища, предизвикани от поройните дъждове. Правителството е изпратило хуманитарна помощ на засегнатите от бедствието хора, предимно в северната част на страната. 175 000 души са били настанени във временни постройки, след като домовете им са били потопени. На хората, останали без дом, ще бъдат предоставени материали за възстановяване на жилищата.", "date": "2019.07.29", "title": "Над 70 души загинаха при наводнения в Бангладеш"}
{"url": "https://www.faktor.bg/bg/articles/gartsiya-nyama-da-blokira-chlenstvoto-na-severna-makedoniya-i-albaniya-v-es", "text": "Гърция отваря пътя за членството на Северна Македония и Албания в ЕС, съобщи Катимерини. ЕК вече препоръча започването на преговори и с двете държави. Предстои да се разбере, дали Европейският съвет ще подкрепи препоръката. Това ще стане ясно през октомври. Според информатори до новия гръцки премиер Киракос Мицотакис, Гърция няма да попречи на балкански държави да влязат в ЕС. Страната вероятно обаче ще поиска определени неща в замяна. Очаква се страната да настоява Северна Македония стриктно да спазва споразумението. В същото време ще има искане към Германия да смекчи исканията си за бюджетния излишък на Гърция. Гърция ще настоява и за повече сигурност за своите граждани в Албания.", "date": "2019.07.29", "title": "Гърция няма да блокира членството на Северна Македония и Албания в ЕС"}
{"url": "https://www.faktor.bg/bg/articles/bnb-svivane-na-vanshniya-dalg-na-sektor-darzhavno-upravlenie-v-kraya-na-may", "text": "В края на май 2019 година брутният външен дълг на България (частен и държавен) е в размер на 33,7983 млрд. евро (57,1% от прогнозния БВП), като нараства с 455,6 млн. евро (повишение с 1,4%) спрямо края на 2018 година, когато брутният външен дълг беше в размер на 33,3427 млрд. евро. Спрямо май 2018 година дългът нараства с 80,8 млн. евро (с 0,2%). Дългосрочните задължения през май са в размер на 25,4006 млрд. евро (42,9% от БВП и 75,2% от брутния външен дълг), като се увеличават с 226,6 млн. евро (с 0,9%) спрямо края на предходната година, но намаляват с 529,1 млн. евро (спад с 2%) спрямо май 2018-а година. В същото време краткосрочните задължения на България възлизат на 8,3977 млрд. евро (14,2% от БВП и 24,8% от брутния външен дълг), нараствайки с 229 млн. евро (с 2,8%) спрямо края на 2018 година. Брутният външен дълг на сектор \"Държавно управление\" в края на май е в размер на 5,4016 млрд. евро (9,1% от БВП), намалявайки спрямо края на предишната година със 148,9 млн. евро (с 2,7%) и с 242,3 млн. евро (спад с 4,3%) спрямо май 2018 година. През май външните задължения на банките в нашата страна възлизат на 4,575 млрд. евро (7,7% от БВП), като се понижават 27,9 млн. евро (с 0,6%) спрямо края на 2018-а година и нарастват спрямо миналия май  с 317,3 млн. евро (със 7,5%). През първите пет месеца на настоящата година са извършени плащания по обслужването на брутния външен дълг за 1,1741 млрд. евро (2,9% от БВП) спрямо плащания за 2,6065 млрд. евро (4,7% от БВП) през януари - май 2018-а година, отчита БНБ. Нетният външен дълг (разликата между размера на брутния външен дълг и размера на брутните външни активи) в края на май е отрицателен и в размер на 4,0757 млрд. евро, като намалява с 61,3 млн. евро спрямо края на предходната година. Това понижение на нетния външен дълг се дължи на по-голямо увеличение на брутните външни активи (с 516,9 млн. евро, или с 1,4%) в сравнение с нарастване на брутния външен дълг (с 455,6 млн. евро, или с 1,4%). Трябва да се има предвид, че брутните външни активи включват резервните активи на БНБ, активите на банките в чужбина и депозитите на нефинансовия сектор зад граница. Спрямо май 2018-а година нетният външен брутен дълг намалява с 3,3185 млрд. евро.", "date": "2019.07.29", "title": "БНБ: Има свиване на външния дълг на сектор Държавно управление в края на май"}
{"url": "https://www.faktor.bg/bg/articles/ot-knsb-shte-podkrepyat-fandakova-za-nov-mandat-v-sofiya", "text": "Споразумението за сътрудничество между КНСБ и столичния кмет Йорданка Фандъкова от преди четири години е изпълнено, оценката ни за мандата е положителна. Това каза президентът на КНСБ Пламен Димитров след среща с кмета Фандъкова, ръководствата на федерациите на КНСБ, на която са обсъдени ангажиментите от периода преди местните избори преди четири години и постигнатото в различни области, предаде БТА.  Кметът на София Йорданка Фандъкова отново заяви, че през септември ще обяви дали ще се кандидатира за нов мандат. По думите й в периода до септември за нея ще е важно да получи оценка от различни организации за това какво е направила. Тя подчерта, че никога не е давала празни предизборни обещания. Лидерът на Синдиката на българските учители Янка Такева заяви, че организацията ще подкрепи Фандъкова, ако тя се кандидатира за нов мандат на следващите избори. Подобна заявка даде и Съюзът на транспортните синдикати в България. Общата оценка на КНСБ за подкрепа на определена кандидатура за кмет на София ще бъде дадена през есента, когато се видят номинациите и готовността им да изпълнят исканията на синдиката, каза Пламен Димитров. Той посочи, че ръководния орган на Конфедерацията ще приеме послания към всички кандидат кметове, ще бъдат заявени очакванията за следващия мандат, ще бъдат направени срещи с кандидатите. Пламен Димитров припомни, че наетите в София са 775 хиляди, от които 95 хиляди са в бюджетните системи. Над 30 процента са синдикалните членове в бюджетно финансираните дейности, като при тях средната заплата е малко по-ниска от средната за София. Пламен Димитров припомни, че средната работна заплата в София е 37 процента по-висока от тази за страната. От КНСБ отчетоха, че за четири години средната заплата в София се е увеличила с около 40 процента. От синдиката поискаха обаче повече ангажимент в някои области, особено в сферата на социалните услуги, където заплатите изостават. Пламен Димитров посочи, че от КНСБ са поискали от финансовия министър допълнително 13 милиона лева за финансиране на социалното подпомагане през тази есен. КНСБ очаква още до 1 януари заплатите на медицинските специалисти в училищното и детското здравеопазване да стигнат 900 лева, както е заложено в КТД. Лидерът на СБУ Янка Такева посочи, че безусловно се изпълняват всички ангажименти, поети в колективния трудов договор, като общината се е ангажирала и с дофинансирането на 12 училища в София с маломерни паралелки, както и дофинансиране на 23 детски градини с маломерни групи в крайните квартали. София изпълни с 97 процента приемът на деца на 5 и 6 годишна възраст в детските градини, имаме проблем с обхвата на тригодишните, който в София е 74 процента, каза Такева. Тя обаче очаква този проблем да бъде разрешен до средата на следващия мандат, тъй като строителството на нови градини продължава. Очаква се до две години да бъде решен и проблемът с кадрово обезпечаване с детски учители и помощник-възпитатели.", "date": "2019.07.29", "title": "От КНСБ ще подкрепят Фандъкова за нов мандат в София"}
{"url": "https://www.faktor.bg/bg/articles/novini/svyat/-novaya-gazeta-v-siriya-sa-zaginali-3-boytsi-na-nova-ruska-chastna-voenna-kompaniya", "text": "В Сирия са загинали трима наемници от новата руска частна военна компания \"Щит\". Двама от загиналите са войвали в Източна Украйна, след което са \"работили\" в ЧВК \"Вагнер\". За третия е известна единствено позивната му - \"Кайрат\". В Сирия те са охранявали обекти на \"Стройтрансгаз\" на милиардера Генадий Тимченко. Тялото на един от тях, Давид Хонда, било доставено на близките им в цинков ковчег с документи на арабски и превод на руски, заверени с червен печат на войскова част 23944 без какъвто и да било подпис. Според документите, той е загинал на 15 юни тази година от \"кръвоизлив в мозъка в следствие на осколъчен взрив\". Както е известно, \"войскова част 23944\" е условното наименования на групировката на руските въоръжени сили в Сирия. Първите съобщения за ЧВК \"Щит\" се появиха през 2018 година, базата и се намира в Подмосковието, в съседство с 45-та бригада със специално назначение.  Източници на \"Новая газета\" твърдят, че зад нея стоят високопоставени бивши и/или действащи генерали от руското Министерство на отбраната.  Задачата на \"Щит\" е охрана и отбрана на обектите на  \"Стройтрансгаз\" на територията на Сирия. В момента те охраняват 5 такива обекта, на всеки обект са разположени по 30 души от ЧВК, ротацията се извършва на всеки три месеца. По информация на вестника, в ръководството на ЧВК са бившият командир на 45-та бригада Константин Мирзаянц и бившият спецназовец Евгений Сидоров, осъден през 2014 година на три години трудова колония за трансфер на наемници в Сирия. По информация на руски журналисти, на територията на Сирия действат още няколко руски групи: ЧВК \"Патриот\", за която се смята, че е свързана с МО, \"Вега\", които обучават бойци на сирийски проправителствени бойци.", "date": "2019.07.29", "title": "\"Новая газета\": В Сирия са загинали 3 бойци на нова руска частна военна компания"}
{"url": "https://www.faktor.bg/bg/articles/novini/svyat/salvini-e-obvinen-v-poluchavaneto-na-zapovedi-ot-moskva-da-bade-prekratena-stachka-v-zavod-lukoyl", "text": "\"Матео Салвини е обвинен в получаването на заповеди от Москва да бъде прекратена стачка на принадлежащ на Русия нефтопреработвателен завод в Италия\", съобщава The Times. \"По време на разследването на обстоятелствата около стачката е открито писмо, адресирано до Салвини и изпратено от посланикът на Русия в Италия, с настояване да бъде прекратен протеста, тъй като той нанася вреда на \"Лукойл\" и неговата репутация и вече му е струвал няколко милиона евро. \"Писмото доказва колко силен натиск оказва руското правителство върху Салвини\", коментира изданието. Салвини многократно е бил обвиняван във връзки с Кремъл и фининсиране на партията му от Русия. Превод: Faktor.bg", "date": "2019.07.29", "title": "Салвини е обвинен в получаването на заповеди от Москва да бъде прекратена стачка в завод \"Лукойл\""}
{"url": "https://www.faktor.bg/bg/articles/premierat-na-kosovo-v-ostavka-prizova-prezidentat-da-nasrochi-predsrochni-izbori", "text": "Министър-председателят на Косово в оставка Рамуш Харадинай призова държавния глава на страната Хашим Тачи да насрочи предсрочни парламентарни избори, съобщава скопското електронно издание „Локално“.  В пост в социалната мрежа „Фейсбук“ Харадинай се обърна към Тачи, членовете на парламента и на политическите партии, като настоя да се заемат с дейности, необходими за провеждането на предсрочния вот. Припомня се, че според прищинските медии гласуването може да се състои на 8 септември. Харадинай обясни също, че е поискал от Конституционния съд тълкуване на оставката, която депозира на 19 юли, както и за бъдещото функциониране на правителството до провеждането на новите избори. Премиерът на най-младата държава на Балканите се оттегли от поста заради призовката, която получи от Специализирания съд в Хага за военни престъпления във връзка с действията му през 1998-2000 г. като командир от Армията за освобождение на Косово (АОК).", "date": "2019.07.29", "title": "Премиерът на Косово в оставка призова президентът да насрочи предсрочни избори"}
{"url": "https://www.faktor.bg/bg/articles/novini/svyat/flanelkata-i-kosi-na-aleksey-navalni-shte-badat-izprateni-za-nezavisima-ekspertiza-v-strana-ot-es", "text": "Фланелката и коси на Алексей Навални, който се намира в болница, ще бъдат изпратени за независима експертиза в страна от ЕС, съобщава телевизия \"Дожд\". Най-вероятно токсичен агент е виновен за отравянето на Навални, е коментирала пред телевизията доктор Анастасия Василиева. Тя е препоръчала на химическа експертиза да бъде подложено спалното бельо и да се проведе съдебно-медицинска експертиза. Днес при Навални са били допуснати лекари, които са съобщили, че той се чувства по-добре и искат да бъде върнат в затвора. \"Повторна интоксикация може да доведе до много тежко състояние\", смята лекарката.", "date": "2019.07.29", "title": "Фланелката и коси на Алексей Навални ще бъдат изпратени за независима експертиза в страна от ЕС"}
{"url": "https://www.faktor.bg/bg/articles/novini/svyat/gratskoto-pravitelstvo-vrashta-na-pensionerite-nezakonni-udrazhki", "text": "Министерството на финансите в Атина изготви програма за връщане на незаконно удържани суми от пенсионерите. Изплащането ще стане на три етапа в зависимост от размера и процента удръжки от пенсиите. Специалистите съветват да се направи консултация със счетоводител и да не се водят скъпи съдебни дела. Над милион и половина гръцки пенсионери, сред тях и българи с гръцки пенсии, ще получат обезщетение до 8 хиляди евро. Случаят се отнася за пенсионери, на които бяха орязани приходите след гласувани в парламента закони за икономии. Пенсионерите спечелиха дела във Върховния съд в Атина. Магистралите постановиха, че орязване на пенсиите е в нарушение на Конституцията на страната. Специалисти съветват всички пенсионери да се обърнат за консултация към счетоводна кантора, защото условията за изплащане са с различни критерии. Не е необходимо да се водят съдебни дела, а има случаи, които изискват подаване само на една молба. Същите условия са валидни и за българските граждани, които получават пенсии от Гърция. Междувременно министърът на труда и социалната политика Янис Вруцис шокира гърците с изявление пред медиите, че предишното правителство на лявата СИРИЗА е подготвило за ратифициране пенсии в размер от 10 хиляди евро до шокиращата сума от 24 хиляди евро на месец. Вруцис заяви, че незабавно е разпоредил спиране на това решение и отказва да го подпише. Депутати заявиха, че решението е на база на действащ закон, който се прилага в последните пет месеца и се отнася за малка група пенсионери с високи осигурителни вноски. Медиите коментират случая с фразата „не всичко, което е законно, е морално“ при условие на криза и ниски пенсии за другите. От управляващата консервативна „Нова демокрация“ заявяват, че както бившият министър на труда, така и правителството на СИРИЗА е било добре информирано за тези случаи. И предполагат, че извънредните парламентарни избори са блокирали окончателното подписване на решението за толкова високи пенсии. Правителството внася в парламента незабавно проектозакон за отмяна на предишния.", "date": "2019.07.29", "title": "Гръцкото правителство връща на пенсионерите незаконни удръжки"}
{"url": "https://www.faktor.bg/bg/articles/novini/svyat/lekari-zaginaha-pri-vazdushen-udar-sreshtu-poleva-bolnitsa-v-tripoli", "text": "Петима лекари бяха убити, а поне осем други - ранени при въздушен удар срещу полева болница, управлявана от международно признатото либийско правителство край Триполи, предаде АФП.  Според него ударът е бил нанесен от Либийската национална армия на военачалника Халифа Хафтар, който от април се опитва да превземе столицата от силите на правителството на националното съгласие.", "date": "2019.07.29", "title": "Лекари загинаха при въздушен удар срещу полева болница в Триполи"}
{"url": "https://www.faktor.bg/bg/articles/sobstvenikat-na-tad-grup-se-pribira-v-balgariya-ochakva-se-utre-sam-da-se-yavi-v-prokuraturata", "text": "Собственикът на \"Тад Груп\" се прибира в България. Очаква се утре сам да се яви в прокуратурата. За Иван Тодоров беше издадена европейска заповед за арест и беше пуснат за издирване в шенгенското пространство, а самият той твърдеше, че е в Канада на бизнес форум, припомня  bgonair.bg.  Тодоров беше обвинен в тероризъм заради кибератаката срещу НАП.  Освен него, обвинени са още Кристиян Бойков и търговският директор на \"Тад Груп\" Георги Янков.  Двамата са на свобода под парична гаранция от 20 хиляди лева.", "date": "2019.07.29", "title": "Собственикът на \"Тад Груп\" се прибира в България"}
{"url": "https://www.faktor.bg/bg/articles/dnes-e-posleden-den-za-izdigane-na-kandidaturi-za-sledvasht-glaven-prokuror", "text": "Днес е последен ден за издигане на кандидатури за следващ главен прокурор. Единствената номинация, зад която застана цялата Прокурорската колегия на Висшия съдебен съвет - на заместник главния прокурор Иван Гешев, предизвика полюсни коментари, предава БНР Напрежението около издигането на Гешев за наследник на Сотир Цацаров ескалира след негово интервю за Българската национална телевизия, тезите, в което, някои разчетоха като неприемане на принципа на разделението на власти и заплахи към определени политици и медии. Заради това адвокати и формални и неформални юридически организации поискаха номинацията на заместник главния прокурор да бъде оттеглена. Със същото искане миналата седмица се проведе и протест пред сградата на Висшия съдебен съвет. В отговор номиниралата го Прокурорската колегия и сдруженията на следователите и прокурори, излязоха с декларации в подкрепа на Иван Гешев и с призив на ненамеса в решенията на съдебния кадрови орган. Освен прокурорите във ВСС, право да издира кандидат за главен прокурор има и правосъдният министър. Данаил Кирилов допусна възможност да се възползва от това правомощие, ако му бъде предложена силно подкрепена гражданска номинация или такава, посочена от президента. Реакция от държавния глава няма, а гражданският сектор лансирана името на следователя Бойко Атанасов. За да напомнят, че гражданите искат участие в номинирането на нов главен прокурор, тази вечер от инициативата \"Правосъдие за всеки\" организират протест пред сградата на столичната Съдебна палата и пред Окръжната прокуратура в Пловдив. ", "date": "2019.07.29", "title": "Днес е последен ден за издигане на кандидатури за следващ главен прокурор"}
{"url": "https://www.faktor.bg/bg/articles/obshtestvo/ulitsata/trudnosti-pri-prodazhbata-na-e-vinetki-zaradi-tol-sistemata", "text": "В понеделник след 17 ч. продажбата на е-винетки ще бъде затруднена, съобщават от Агенция „Пътна инфраструктура“. Между 17 ч. и 23 ч. са планирани дейности по внедряване на актуализации на електронната система за събиране на пътни такси на база време и на база изминато разстояние, посочват от агенцията. Възможно е да възникнат частични забавяния и прекъсвания, които биха могли да затруднят продажбите на електронни винетки. За избягване на риска от проблеми с покупката на е-винетка по време на планираните актуализации от пътната агенция препоръчват на водачите внимателно да планират пътуването си по републиканската пътна мрежа и да купят електронната си винетка своевременно.   Планираното внедряване на софтуерните актуализации е част от подготовката за въвеждане в експлоатация на тол системата.", "date": "2019.07.29", "title": "Трудности при продажбата на е-винетки заради ТОЛ- системата"}
{"url": "https://www.faktor.bg/bg/articles/postaviha-diagnoza-na-navalni-arestuvat-privarzhenitsite-mu-kray-bolnitsata-video", "text": "Поставиха диагноза на руския опозиционен лидер Алексей Навални, съобщи  Радио \" Свобода\". От екипа му са взели косми от косата му, които ще бъдат изпратени за изследване в независима лаборатория. Над 20 негови привържениците са арестувани край болницата, където опозиционният лидер се лекува. Алексей Навални беше преместен от затвора в болница, вследствие на алергична реакция, може да е бил изложен на въздействието на „неизвестно химично вещество”, както каза неговият лекар. Публикувано във \r\nфакти.бг: 43-годишният Навални бе откаран вчера в болница, след като \r\nполучи остра алергична реакция в затвора, където излежава 30-дневна \r\nприсъда за нарушение на законодателството във връзка с демонстрациите. \r\nСъобщенията за здравословното състояние на Навални са противоречиви. Публикувано във факти.бг:  43-годишният\r\n Навални бе откаран вчера в болница, след като получи остра алергична \r\nреакция в затвора, където излежава 30-дневна присъда за нарушение на \r\nзаконодателството във връзка с демонстрациите. Съобщенията за \r\nздравословното състояние на Навални са противоречиви. Личната лека", "date": "2019.07.29", "title": "Поставиха диагноза на Навални, арестуват привържениците му край болницата (ВИДЕО)"}
{"url": "https://www.faktor.bg/bg/articles/rodolyubtsi-se-pokloniha-pred-groba-na-gen-kolev-karakachanov-izprati-venets", "text": "Едва двайсетина родолюбци се събраха днес на гроба на героя на Добруджа - ген. Иван Колев, в Софийските централни гробища.  По традиция възпоменанието се организира от \"Сите Българи\" всяка година на 29 юли, деня в който патриотът издъхва във виенска болница през 1917 година. По-късно тленните му останки са пренесени и погребани в София. Свещеник отслужи заупокойна литургия в памет на българския войн. А министърът на отбраната Красимир Каракачанов изпрати лично венец в знак на признателност към войнския му подвиг. Сред присъстващите беше един от най-добрите познавачи на делото и живота на Иван Колев - историкът Янко Гочев, както и издателят Никола Григоров, собственик на издателството, публикувал най-много изследвания за добруджанския герой. Свещен завет за поколенията ще останат думите на пълководеца ген. Колев: \"Кавалеристи, и Бог ми е свидетел, че съм признателен на Русия, задето ни освободи. Но какво търсят казаците в нашата Добруджа! Ще ги бием и прогоним като всеки враг, който  пречи на обединението на България\".", "date": "2019.07.29", "title": "Родолюбци се поклониха пред гроба на ген.Колев, Каракачанов изпрати венец"}
{"url": "https://www.faktor.bg/bg/articles/protestirashti-obsadiha-bolnitsata-kadeto-e-otroveniyat-aleksey-navalni-video", "text": "Протестиращи обсадиха болницата на ул. \"Вавилов\" в руската столица, където е отровеният Алексей Навални. Руски блогъри предаваха от мястото на събитието.", "date": "2019.07.29", "title": "Протестиращи обсадиха болницата, където е отровеният Алексей Навални (ВИДЕО)"}
{"url": "https://www.faktor.bg/bg/articles/tomislav-donchev-1-16", "text": "\"Проблемът не е на министерството на земеделието и на БАБХ. Армията ще окаже съдействие, бих ги помолил за съдействие, защото нито една мярка, базирана на целия ресурс на държавата няма как да е ефективна, ако няма подкрепа от хората. Без адекватни мерки и от кметовете няма как да се справим. Това заяви в Министерски съвет на брифинг вицепремиерът Томислав Дончев след заседанието на Централният епизоотичен съвет към правителството  във връзка с африканската чума по свинете. Най-ефективната превантивна мярка, там, където има зараза, е на гледаните животни в задния двор да се премине към заколване, а след това термична обработка. Затваряне на месо във фризера може да доведе до пламване след време отново на заразата\", подчерта още ресорният вицепремиер. След заседанието министърът на земеделието Десислава Танева обяви: \"В България има 110 регистрирани кланици, 67 са за клане на свине. Тези кланици ще могат да извършват дейността си само при постоянното присъствие на ветеринар и военна полиция в останалото време, с цел недопускане на клане на нерегламентирани домашни свине, които не са от обекти със съответното ниво на биосигурност.\" \"В България към настоящия момент има регистрирани 65 свинекомплекса със съответните нива на мерките за биосигурност. В 3 от тях вече бе установена африканска чума по свинете. За всички останали, включително и тези в Южна България, се определя 20 км санитарна зона от областните епизоотични комисии. В тези зони не трябва да има \"заден двор\" - не следва и не трябва да има отглеждане на домашни свине без мерки за биосигурност. Това ще го приведем също незабавно\". Държавата ще плати за всички евтаназирани животни, а след това ще очаква възстановяване на разходите от ЕК. Още от петък има издадена заповед да се отговаря в максимално кратък срок на въпросите на МОСВ за съгласуване на площадки. Танева съобщи, че у нас са регистрирани 22 огнища на заразени домашни свине и 20 случая на диви.", "date": "2019.07.29", "title": "Томислав Дончев: Без подкрепата на хората нито една мярка на държавата няма да е ефективна"}
{"url": "https://www.faktor.bg/bg/articles/geshev-tryabva-da-pravish-kakvoto-tryabva-a-pak-da-stava-kakvoto-shte", "text": "Задържана е престъпна група, занимаваща се с трафик на мигранти и експлоатация на жени. Бандата била спипана по време на т.нар. \"производствен\" банкет на остров в Дунава. А акцията на ГДБОП и прокуратурата е била проведена на територията на Видин, Монтана, София и Бургас. Това заяви зам. главният прокурор Иван Гешев на извънреден брифинг, цитиран от izbori.bg. По думите на Гешев тарторът на бандата, който вече е задържан, е поръчителят на опита за палеж на граничния пункт във Видин преди няколко месеца. По този случай в ареста са двама души. Причината за опита за палеж на граничното районно управление е досъдебно произовдство, което се е водило във Видин срещу тартора и още други занимаващи се с трафик на мигранти. На въпрос дали изборът на главен прокурор е опорочен с това, че е издигната само неговата кандидатура до момента, той посочи, че е имало досега избран главен прокурор по предложение на 17 члена на ВСС без да е имало друга кандидатура, и този главен прокурор е бил успешен, заяви Гешев и обясни, че има предвид Борис Велчев. \"Бях подкрепен от цялата професионална общност - това е едно огромно доверие, което съм длъжен да оправдая\", каза още Гешев. „Аз не съм човек, който ще избяга нито от отговорност, нито от доверие. Нито бягам от битки, нито от това да изразявам личното си мнение. Не ме е страх какви ще са последствията, важно е да казваш истината“, подчерта Гешев. \"Трябва да правиш каквото трябва, а пък да става каквото ще\", каза още Гешев във връзка с номинацията за главен прокурор.", "date": "2019.07.29", "title": "Гешев: Не бягам от битки, нито от отговорност, важно е да казваш истината"}
{"url": "https://www.faktor.bg/bg/articles/abv-rumen-radev-da-pokazhe-pone-malko-institutsionalen-grabnak-pred-predatelstvoto-i-sluginazha-za-f-16", "text": "Както е известно, най-голямото предателство към националната ни сигурност, с водач Красимир Каракачанов, беше извършено на 19 юли с ратификацията от Народното събрание на четирите договора за F-16, върху която ратификация вето наложи президентът на Републиката Румен Радев. Това се казва в позиция на ПП АБВ, изпратена до медиите. В същия ден беше гласуван и Закон за изменение и допълнение на Закона за държавния бюджет, с което се осигурява финансирането на това безпримерно предателство, което загробва военновъздушните ни сили за десетилетия напред.  „Обръщам се към президента на Републиката да бъде последователен в поведението и позицията си докрай, като наложи вето и върху Закона за изменение и допълнение на Закона за държавния бюджет. Тогава ще покажем поне малко институционален гръбнак пред предателството и слугинажа. Да си мисли Каракачанов, че ще му се размине за паспортите, само защото извършва престъпление с мотивацията на купуването на F-16, е глупост, на която е способен той и съучастниците му. Но, да си мислим всички, че ако си замълчим сега, утре нещата ще се оправят, е престъпление към самите нас и към бъдещето на България“, се казва още в позицията на партията.  Иначе влизаме в ситуацията на вица, който Роналд Рейгън разказва по съветско време: Руснакът си плаща колата, за да я вземе след 10 години. Задал въпроса – кога ще ми дадете колата, сутринта или следобед? Попитали го – защо? Не е без значение, защото следобед ще идва водопроводчикът, обяснил човекът. Ако Борисов управлява след пет години, каквато реална заплаха за обществото и отечеството съществува, действително отсега трябва да знаем кога ще дойде първият самолет в Граф Игнатиево – сутринта или следобед. Защото за следобед ръководството на Граф Игнатиево е заявило и водопроводчика, и електричара.  Този виц, всъщност, е един от малкото мотиви паметникът на Роналд Рейгън да продължава да виси в Южния парк.", "date": "2019.07.29", "title": "АБВ изтрещя: Радев да покаже поне малко институционален гръбнак пред предателството и слугинажа за F-16"}
{"url": "https://www.faktor.bg/bg/articles/erdogan-vseki-koyto-podkrepya-izrael-e-nash-vrag", "text": "Всеки, който подкрепя Израел, е наш враг, е казал турският президент Реджеп Ердоган. Държавният глава заклейми поредната операция на силите за сигурност в еврейската държава за разрушаването на дома на палестинец в източния район на Ерусалим \"Сур Бахер\". Специализирана техника е сринала до основи къща, която е била дом за 17 души. \"Ние няма да мълчим, когато нашите братя по религия страдат, когато техни и наши неприятели им сриват жилищата до основи. Ето защо, всеки който подкрепя Израел, е наш враг\", е заявил вчера Ердоган. Израел разрушава жилища на палестинци, заподозрени в тероризъм. Акциите на Тел Авив се определят от много мюсюлмански страни като опит за етническо прочистване. Няколко държави наскоро бяха внесли в ООН предложение за осъждане на политиката на Израел. САЩ обаче бяха наложили вето върху документа в Съвета за сигурност на ООН и той не мина.", "date": "2019.07.29", "title": "Ердоган: Всеки, който подкрепя Израел, е наш враг"}
{"url": "https://www.faktor.bg/bg/articles/sgashtiha-prestapna-grupa-za-trafik-na-migranti-i-prostitutki-po-vreme-na-proizvodstven-banket-na-ostrov", "text": "Престъпна група, занимаваща се с трафик на мигранти и експлоатация на жени, е била задържана при съвместна акция на спецпрокуратурата и ГДБОП. Бандата била спипана по време на т.нар. \"производствен\" банкет на остров в Дунава. Акцията е била проведена на територията на Видин, Монтана, София и Бургас. Това заяви зам.-главният прокурор Иван Гешев. Вчера в един от тунелите на \"Витиня\" са били задържани 9 мигранти от ирански и иракски произход - 3 деца, 3 жени и трима мъже. По думите на Гешев тарторът на бандата, който вече е задържан, е поръчителят на опита за палеж на граничния пункт във Видин преди няколко месеца. По този случай в ареста са двама души. Причината за опита за палеж на граничното районно управление е досъдебно произовдство, което се е водило във Видин срещу тартора и още други занимаващи се с трафик на мигранти. Мигрантите са превозвани с моторни лодки през Дунав до румънския бряг, като това е ставало за минути. Вчера антимафиотите задържали две моторници, които били доста модерни по думите на заместник главния прокурор. ", "date": "2019.07.29", "title": "Сгащиха престъпна група за трафик на мигранти и проститутки по време на \"производствен\" банкет на остров в Дунава"}
{"url": "https://www.faktor.bg/bg/articles/v-sarbiya-otnovo-otvori-vrati-zabranen-ruski-paravoenen-lager", "text": "Макар да бе забранен от властите миналата година, в Златибор отново отвори врати летният лагер за военна подготовка на младежи, предава скопската телевизия „Канал 5“. В лагера се приемат деца и младежи на възраст от 14 до 24 г. Той е организиран от руската организация ENOT Corp. Миналата година лагерът привлече сериозно внимание, след като бяха разпространени кадри на младежи във военни униформи и истински оръжия. За разлика от предходното лято обаче тази година няма оръжия – нито истински, нито фалшиви.  Припомня се, че държавният глава на Сърбия Александър Вучич определи лагера като „паравоенен“.", "date": "2019.07.29", "title": "В Сърбия отново отвори врати забранен руски паравоенен лагер"}
{"url": "https://www.faktor.bg/bg/articles/povelyata-na-bkp-tsarkvata-da-stane-narodna-republikanska", "text": "Българската православна църква да стане в скоро време истински народна, републиканска, демократична църква и да вземе участие в построяването на социализма у нас. Това е „актуалният лозунг”, който лидерът на БКП Георги Димитров спуска за изпълнение на православната църква у нас през 1948 г. Нареждането е цитирано в документ на Дирекцията на вероизповеданията към Министерството на външните работи, който   публикува. Той е озаглавен „Българската православна църква в Народна република България” от декември 1948 г. на Димитър Илиев, пълномощен министър и директор на Дирекцията на вероизповеданията. В него се проследява начинът, по който църквата е „отделена” от държавата” след 9 септември 1944 г. и последствията от приемането на новата Димитровска Конституция. Посочено е, че Св. Синод и Свещеническият съюз единодушно са одобрили препоръките на Димитров към църквата и решенията на Националния съвет на Отечествения фронт. Описано е спирането на „пропагандата” на църквата сред децата прекратяването на всички религиозни организации, които са имали дейност сред младите поколения. „Светият синод на БПЦ и отделните епархийски архиереи засвидетелстваха своята привързаност и пълна лоялност към правителството, начело с министър-председателя Георги Димитров, и с издаваните от тях окръжни послания към вярващия народ в полза на стопанските мероприятия на правителството и на вътрешната му и външна политика”, се посочва в доклада, с който е описано поставянето на БПЦ под контрола на тоталитарното управление на БКП.", "date": "2019.07.29", "title": "Повелята на БКП: Църквата да стане истински народна, която да строи социализма"}
{"url": "https://www.faktor.bg/bg/articles/vdigat-dvoyno-globata-ako-karash-bez-knizhka-zabravyat-noshtnoto-kormuvane-na-mladite-shofyori", "text": "Глобата ако караш без книжка ще бъде повишена двойно според предложените нови правила. Това каза в студиото на Би Ти Ви директорът на Агенция \"Автомобилна администрация\" Бойка Рановски. В момента глобата е 300 лв., санкцията ще скочи на 600 лв., добави той Новите правила предвиждат младите шофьори да карат с придръжител. Изискването ще важи за водачите със стаж до две години зад волана, каза Рановски. Младите и неопитни шофьори няма да могат да карат и през нощта.  \"Нощно време няма да има право да вози пътници, с изключение на придружителя си. Свидетели сме как млади хора отиват на дискотека, при които има голям брой загинали\", обясни Рановски. Преди първоначална регистрация на автомибилите, собствениците ще трябва да минат през пункт за проверка на техническа безопасност. След като премине подобна проверка, автомобилът ще продобие паспорт с техническите данни и КАТ ще дават регистрация. \"Ще има отделни пунктове, които ще бъдат с нови изисквания, това няма да са пунктовете за годишни технически прегледи. В Пътна полиция ще се получават само регистрационните табели. Гражданинът собственик на автомобила ще получава паспорт, който ще важи до края на регистрацията\", обясни промените Рановски.", "date": "2019.07.29", "title": "Вдигат двойно глобата ако караш без книжка, забраняват нощното кормуване на младите шофьори"}
{"url": "https://www.faktor.bg/bg/articles/zapadni-medii-ima-samneniya-che-navalni-e-bil-otroven", "text": "Западни издания коментират масовите арести, извършени в събота срещу участниците в неразрешен антиправителствен протест в Москва, предаде БТА. Арестите започнаха още преди началото на демонстрацията. Самото присъствие близо до мястото, където се събират демонстрантите, бе достатъчно, за да бъдеш помъкнат към полицейските ванове, пише британският вестник \"Индипендънт\" по повод случилото се в Москва, където протестиращите демонстрираха за свободни избори. Суровата полицейска тактика бе само част от операцията срещу белязаната от най-големи безредици демонстрация в Русия от седем години насам. В навечерието на съботния протест властите арестуваха най-видния руски опозиционер Алексей Навални. Изказванията на московските ръководители, че срещу хората, които дойдат на неразрешената демонстрация, ще се действа \"в съответствие с установената процедура\" вероятно се отразиха на броя на демонстрантите, които бяха по-малко от участниците в разрешена демонстрация предходната седмица, отбелязва \"Индипендънт\". Репресивните мерки срещу демонстрацията в Москва разкриват нов подход по отношение на опозицията, пише американският вестник \"Вашингтон пост\". Според експерти броят на арестуваните демонстранти (близо 1400) е индикация за промяна в подхода на руския елит, който е все по-загрижен за политическата стабилност. Недоволството сред руснаците расте по различни въпроси, като се започне от токсичните сметища, които тровят малките градове, и се стигне до икономическите проблеми и пречките, създавани пред независимите кандидати да участват в борбата за изборни постове, изтъква \"Вашингтон пост\". \"Не, системата на Путин в Русия все още е непоклатима. Дори и 100 000 московчани да застанат пред вратите на Кремъл и да вдигнат шумотевица, вътре просто ще затворят прозорците\", пише в редакционна статия от днес германският вестник \"Фолксщиме\". \"Противоречията между твърденията на кремълските лидери и реалността на ежедневието на руснаците значително се задълбочават. Макар Русия да може да извършва кибератаки срещу САЩ и да води войни с армията си, която е една от най-могъщите в света, ежедневният живот на огромна част от руснаците продължава да изглежда безрадостен. Доходите, пенсиите и социалните помощи продължават да са доста ниски. Ако властите решат да ограничат и избирателните права, чашата може да прелее. Искрата в Москва може да доведе до верижна реакция, която да изложи на риск лидерската позиция на Путин\", пише \"Фолксщиме\". Засилват се опасенията, че арестуваният критик на Путин Алексей Навални е бил отровен, пише британският вестник \"Таймс\". Британското издание изтъква, че страховете за здравето на най-видния критик на Кремъл са нараснали, след като той бе приет в болница, а лекар (по-точно личната лекарка на Навални Анастасия Василиева) заяви, че не е изключено той да е имал контакт с токсично вещество. Макар да няма признаци, че животът му е изложен на непосредствена опасност, новината за здравословното състояние на Навални ще привлече внимание в страната, в която през 2015 г. опозиционният политик Борис Немцов бе застрелян недалеч от Кремъл, пише британският вестник \"Гардиън\".", "date": "2019.07.29", "title": "Западни медии: Засилват се съмненията, че Навални е бил отровен"}
{"url": "https://www.faktor.bg/bg/articles/poredna-rokada-v-administratsiyata-na-tramp-otteglya-se-shefa-na-razuznavaneto", "text": "Поредна рокада на ръководна длъжност в администрацията на Доналд Тръмп - директорът на Националното разузнаване Дан Коутс се оттегля след серия от спорове с президента. На негово място Тръмп номинира конгресмена републиканец Джон Ратклиф. Досегашният шеф на американското разузнаване е в конфликт с президента, заради оказван му натиск от страна на Белия дом. Коутс е принуждаван публично да отрича намесата на Русия в предизборната кампания на Тръмп. Напрежение между двамата мъже е имало и по въпросите за Иран и Северна Корея.", "date": "2019.07.29", "title": "Поредна рокада в администрацията на Тръмп - шефът на разузнаването хвърли оставка"}
{"url": "https://www.faktor.bg/bg/articles/bzns-za-afrikanskata-chuma", "text": "БЗНС излезе с позиция по горещата тема за епидемията от Африканска чума по свинете, която може да доведе до ликвидирането на цял един отрасъл в българското животновъдство. В нея от партията изразяват своето огромно безпокойство заради разрастването на вируса на АЧС и настоява незабавно да бъде проведена широка разяснителна кампания за превенция, която да достигне до всички институции и стопани. БЗНС с огромна тревога следи усложняващата се епизоотична обстановка в страната, свързана с епидемията от АЧС . Държавата имаше възможност за реакция и адекватни превантивни мерки, но такива не бяха предприети от компетентните държавни органи и организации. Прословутата ограда не бе решението за предпазване от разпространението на АЧС. Тя се оказа поредната удобна възможност няКОЙ да се облагодетелства. БЗНС е силно обезпокоен от продължаващото разпространение на вируса на АЧС. Разтревожени сме от мерките за справяне чрез умъртвяване на всички животни в „задния двор“. Още по-притеснителни са изказаните съмнения относно съществуването на този вирус и внушенията, че това е измислица с цел умъртвяване на животни и умишлено затваряне на животновъдни ферми. Засегнати са дребни и едри фермери. Тази криза засяга стотици български семейства, струва на държавата милиарди, а сумата нараства всеки ден с всяко ново засегнато стопанство и семейство. Очаква ни голяма епизоотична и икономическа криза в сектор „Земеделие“! Затова БЗНС настоява: 1. БАБХ и Министерството на земеделието и храните да установят еднозначно преносителя на заразата и да ограничат разпространението й в нови региони на България. Ако е необходимо, да се ангажират сили и средства на МВР, МО, държавните горски стопанства, ловни дружини в цялата страна. 2. Да се проведе широка общодостъпна разяснителна кампания за превенция, която да достигне до всички институции и стопани – дребни и едри. 3. Да има адекватни компенсации на всички засегнати производители, както и държавно финансиране за бързи превантивни мерки. Защитата на българската земя, на родното производство и на всички земеделски стопани е отговорна държавна политика, която правителството е длъжно да предприеме в този критичен момент.", "date": "2019.07.29", "title": "БЗНС: Оградата на спря чумата по свинете, оказа се удобна възможност няКОЙ да се облагодетелства"}
{"url": "https://www.faktor.bg/bg/articles/arestuvaniyat-viktor-shenderovich-vlastta-potopi-moskva-v-nasilie-video", "text": "Действията на полицията, която арестува над 1400 души на протестите за честни избори в Москва, бяха абсолютно противозаконни. Там въобще не миришеше на закон. Нямаше нито едно тяхно действие, което да е по закон.  Това заяви от ареста за Радио \"Ехото на Москва\" Виктор Шендерович – световноизвестен руски писател, поет, драматург, журналист и сатирик,  които от години  осмива диктаторския режим на  Путин. Аз самият бях отвлечен от човек с маска, който отказа да се представи. Той ми каза, че ще брои до три, за да се махна... Просто снимах пейзажа с мобилния си телефон. На три ме отвлече, обясни той  Кметът Собянин беше прав, че е имало провокации, но всички те идваха от страна на полицията. Ужасното насилие по улиците на Москва е изключително по вина на полицията, на властта, категоричен е той.   Кръвта, която се ля, насилието, бяха ужасни, униформените бяха истински ожесточени, те правеха всичко с наслаждение. Това е истинска хунта... Властта наистина се побърка. Те вече не разбират какво вършат, смята писателят, който се заканва да издири и осъди хората, които са го \"отвлекли\".", "date": "2019.07.29", "title": "Арестуваният Виктор Шендерович: Ужасното насилие по улиците на Москва е по вина на властта. Това е хунта! (ВИДЕО)"}
{"url": "https://www.faktor.bg/bg/articles/plovdivchani-ot-sheker-mahala-vseki-moment-mozhe-da-izbuhne-epidemiya", "text": "Пловдив е пред сериозен проблем, ако институциите не вземат мерки с хигиената и реда за отглеждане на животни в етническите махали. От квартал Тодор Каблешков (Шекер махала) всеки момент може да избухне епидемия заради неправилно отглеждане на коне, овце и даже крави, чийто фекалии се изхвърлят безразборно по улиците и в зелените площи наоколо. За това алармира с писмо и снимки Йорданка Средева, жител на квартала, цитирана от Марица. Тя се възмущава, че торовата маса се изсипвала директно на тротоара пред у-ще „Панайот Волов“ на ул. „Дилянка“ №29. Боклуците се чистели от време на време от ОП „Чистота“. Тревните площи пък редовно се използвали за паша. По улиците непрекъснато се разхождали каруци, а конските фекалии се „миели“ единствено от дъжда и вятъра.", "date": "2019.07.29", "title": "Пловдивчани: От Шекер махала всеки момент може да избухне епидемия"}
{"url": "https://www.faktor.bg/bg/articles/shefkata-na-nap", "text": "\"Беше тежко, но много добре обмислено решение да не си прекратя отпуска. Имах много важна и изключително отговорна лична причина за това. Човек трябва да е отговорен не само в професионален, но и в личен план\". Това коментира пред Би Ти Ви изпълнителният директор на НАП Галя Димитрова, която за първи път говори по горещата тема за кибератаката срещу НАП.  След безпрецедентната акция срещу системата на приходната агенция стана ясно, че тя е в платен отпуск, който така и не прекрати, заради което общественото недоволство се засили. \"Бях със своя екип във всеки един момент, макар и дистанционно. Заедно обсъждахме всички проблеми и взимахме решенията\", поясни Димитрова. На въпрос дали смята да си подаде оставката, тя заяви, че в момента най-важното е да се преодолее кризата, а оставки се давали много лесно в труден момент. \"Според мен най-отговорното и тежко решение е да поемеш отговорността в този момент и да приключиш с проблема по най-добрия начин\", каза още шефът на НАП. Тя поясни, че са провеждани тестове по отношение на това дали системата издържа на заявките за използването на електронните услуги. Такъв тест е предстоял съвсем скоро за новите разпоредби за наредбата на касовите апарати. Димитрова уточни, че й предстоят срещи и едва след това ще стане ясно дали служители на НАП ще понесат отговорност, ако бъдат установени пропуски в работата им.", "date": "2019.07.29", "title": "Шефката на НАП: Беше тежко решение да не си прекратя отпуската"}
{"url": "https://www.faktor.bg/bg/articles/nikolina-angelkova-i-miroslav-petrov-sa-novite-oblastni-koordinatori-na-gerb-sofiya-oblast-i-pleven", "text": "С решение на Изпълнителната комисия Николина Ангелкова е новият областен координатор на ГЕРБ-София област, съобщават от пресцентъра на ПП ГЕРБ. Тя ще има и трима координатори - Борислав Борисов, общински ръководител на Община Костинброд и народните представители от ГЕРБ – София област Мартин Тинчев и Валентин Милушев. Те ще отговарят за различните общини в областта. „Работата в екип винаги дава резултати. Сигурна съм, че заедно ще продължим да развиваме София област“, коментира Ангелкова и добави, че започва срещи във всички населени места в Софийска област. С друго свое решение ИК на ГЕРБ утвърди за областен координатор на партията в Плевен Мирослав Петров. Той вече беше представен пред структурите на партията в областта в четвъртък.", "date": "2019.07.29", "title": "Николина Ангелкова и Мирослав Петров са новите областни координатори на ГЕРБ-София област и Плевен"}
{"url": "https://www.faktor.bg/bg/articles/voenna-politsiya-vliza-v-klanitsite", "text": "Извънредни мерки за сигурност и ограничаване на Африканската чума бяха въведени след днешното заседание на Епизоотичния съвет в МС. Заради заразата занапред във всяка кланица от общо 67, предназначени за свине, ще присъства ветеринар и Военна полиция. Това обяви земеделският министър Десислава Танева след заседанието в Министерския съвет. Тя потвърди, че пробите са доказали и Африканска чума във Видин. Там става въпрос за болно домашно прасе в \"задния двор\". Въвежда се и 20-километрова санитарна зона навсякъде в До момента са регистрирани 22 огнища на заразена домашна свиня, 20 случая на дива свиня, обобщи данните към момента министърът на земеделието. ", "date": "2019.07.29", "title": "Военна полиция влиза в кланиците"}
{"url": "https://www.faktor.bg/bg/articles/sled-izbora-na-boris-dzhonsan-podkrepata-za-konservatorite-tragna-nagore", "text": "Британската Консервативна партия поведе с 10% пред опозиционната Лейбъристка партия, след като Борис Джонсън стана премиер на страната, предаде \"Ройтерс\", цитирайки проучване на YouGov, пише Дневник. Публикуваното вчера проучване, извършено по поръчка на в. \"Сънди таймс\", показва, че консерваторите имат подкрепа от 31 на сто, с 6 на сто повече от предишна анкета. Това е най-голямата преднина на консерваторите пред опозицията за последните пет месеца. Освен това за пръв път от април подкрепата за тях се е увеличила до над 30%. Лейбъристката партия има подкрепа от 21 на сто, с 2 на сто повече от предишното проучване. Либералдемократите са отбелязали спад с 3 пункта, достигайки 20 на сто, а подкрепата за новата Партия на Брекзит на Найджъл Фараж е спаднала до 13 на сто. Резултатите подхранват спекулациите, че Борис Джонсън може да предизвика предсрочни избори, отбелязва вестникът. Анкетата е проведена сред 1697 души на 25 и 26 юли. Второ проучване показва по-слабо увеличение в одобрението за консерваторите. Според анкетата на ComRes, проведена по поръчка на вестник \"Сънди експрес\", партията на Джонсън получава 28%, само 3 на сто повече от лейбъристите. Макар да е предпочитан като лидер пред ръководителя на лейбъристите Джереми Корбин, повечето избиратели смятат, че Джонсън ще бъде лош премиер, отбелязва ComRes. \"Със започването на управлението на Борис Джонсън наблюдаваме очаквано увеличение в подкрепата за консерваторите за сметка на Партията на Брекзит\", коментира Джон Хопкинс, ръководител в ComRes. \"Макар хората да са съгласни, че трябва да му се даде необходимото време, за да осъществи Брекзит, мнозинството са скептични колко добър може да е като премиер\", допълва Хопкинс. Ако резултатите от проучването се повторят на национални избори, консерваторите биха били най-голямата партия, но биха им липсвали 48 места, за да имат мнозинство, посочва ComRes. Проучването е проведено сред 2029 британци на 24 и 25 юли.", "date": "2019.07.29", "title": "След избора на Борис Джонсън подкрепата за консерваторите тръгна нагоре"}
{"url": "https://www.faktor.bg/bg/articles/pase-se-zagrizhi-za-masovite-aresti-na-demonstranti-v-moskva", "text": "Председателят на Парламентарната асамблея на Съвета на Европа (ПАСЕ) Лилиан Мори Паские е загрижена за арестите на участници в неразрешен митинг, проведен в центъра на Москва на 27 юли. Това се посочва в посланието на ПАСЕ, обнародвано в неделя и цитирано от  . \"Дълбоко съм загрижена за масовите арести на демонстранти и непропорционалната реакция на полицията по време на тяхното разпръскване\", се казва в изявление на Паскиe. ПАСЕ подчерта, че \"свободата на словото и на събранията са необходими условия за демокрация\". \"Във всички държави-членки на Съвета на Европа и като цяло във всяко отворено, демократично и плуралистично общество всички мнения, включително критичните към властите, трябва да бъдат свободно изразени\", се казва в изявление на организацията. Полицейски служители, заедно с представители на гвардията, задържаха повече от 1000 души за участие в неоторизиран митинг в центъра на Москва на 27 юли. От тях приходящи са над 600 души. Според полицията, общо над 3,5 хиляди души са взели участие в тази акция. Властите предупредиха участниците предварително за отговорността им и недопустимостта на нарушаване на закона. Кметът на Москва Сергей Собянин, цитирайки данни от правоприлагащите органи, каза, че се подготвят сериозни провокации, които представляват заплаха за сигурността, живота и здравето на хората. Столичната полиция в Москва също призова гражданите да се въздържат от участие в действието и обеща да предприеме всички необходими мерки за осигуряване на безопасността на гражданите, за предотвратяване и прекратяване на нарушенията на обществения ред.", "date": "2019.07.29", "title": "ПАСЕ се загрижи за масовите арести на демонстранти в Москва"}
{"url": "https://www.faktor.bg/bg/articles/boyko-atanasov-sadebnata-reforma-tryabva-da-zapochne-ot-prokuraturata", "text": "Съдебната реформа трябва да започне от прокуратурата - тя е монополизирана и концентрирана, както е в Конституцията. Трябва да има разделение на властите им. Това заяви Бойко Атанасов, гражданска кандидатура за главен прокурор, в студиото на Би Ти Ви. Според него изборът не е предизвестен. Процедурата е стартирала. Вече имаме един кандидат - Иван Гешен, но може на сцената да излязат нови лица. По думите му ВСС не бива да си заравя главата в пясъка и трябва да мотивира всяко свое решение. Не трябва да бъдат отхвърлени и неглижирани въпросите на гражданите и да се дадат ясни отговор на гражданите. Номадството на едни магистратити не създава усещането за тяхната успешност. Не мога да коментирам по друг начин Иван Гешев - атестатите са присъдите, а реалността сочи, че специализираната престъпност не работи така, че да обвинява в съда, а по-скоро е склонна да сключва споразумение с престъпниците, коментира Бойко Атанасов. На въпрос дали му се влизала в кална битка, както квалифицира състезанието за главен прокурор самият Иван Гешев,  Атанасов бе лаконичен: За мен бяха употребени какви ли не компромати. Аз отговорих на предизвикателството да изкажа мнение какъв трябва да бъде главния прокурор.", "date": "2019.07.29", "title": "Бойко Атанасов: Съдебната реформа трябва да започне от прокуратурата"}
{"url": "https://www.faktor.bg/bg/articles/otnovo-strelba-v-sasht-ima-tri-zhertvi-i-12-sa-raneni", "text": "Трима души бяха убити, а 12 ранени при стрелбата по време на фестивала на чесъна в град Гилрой, американския щат Калифорния, предадоха световните агенции. Фестивалът се провежда ежегодно и продължава три дни. По време на него в Гилрой, който се намира на 176 километра югоизточно от Сан Франциско, се стичат хиляди почитатели на чесъна и на вкусната храна.  Очевидци разказват, че празникът се е превърнал в кошмар, хората са изпаднали в паника и започнали да бягат, когато са чули стрелбата. Кадри, излъчени по американски телевизии, показват ранени. Очевидци говорят за пострадали деца.   Дион Брако, който е член на местния общински съвет, заяви пред в. \"Ню Йорк таймс\", че има заподозрян за стрелбата, който е бил арестуван, предаде Ройтерс. Засега повече подробности около евентуалните мотиви за стрелбата, станала в последния ден на фестивала, както и за задържания, не се съобщават.", "date": "2019.07.29", "title": "Отново стрелба в САЩ, има три жертви и 12 са ранени"}
{"url": "https://www.faktor.bg/bg/articles/svilenski-ninova-ne-e-kazvala-dali-e-za-kandidaturata-na-maya-manolova-za-kmet-na-sofiya", "text": "Мая Манолова първо трябва да обяви желанието си да бъде кмет, а после в началото на септември ще утвърдим кандидата на БСП за София. Това заяви в ефира на Нова телевизия депутатът от левицата Георги Свиленски на въпрос дали партията ще подкрепи нея за кандидат кмет на София. \"В момента приключват номинациите в организацията. Манолова има най-много номинации. Нинова не е казвала дали е \"за' или не. Тя чака да свършат всички номинации. Нинова има за цел да свали ГЕРБ от власт в София. Това ще значи, че ще свали ГЕРБ от власт в цялата държава\", каза Свиленски. \"Господин Паскалев е достоен кандидат. Той обаче е партийна кандидатура. Ние в София знаем, че БСП сама е трудно, даже почти невъзможно да спечели местни избори, затова търсим широко разтваряне на ветрилото\", добави Свиленски. Той припомни, че от 90-та година социалистите не са имали кмет в София. \"Борисов започна похода си към властта именно от София. Нормално е и залезът му да започне именно от София\", каза той.  Прочети повече в Blitz.bg:  Мая Манолова първо трябва да обяви желанието си да бъде кмет, а после в началото на септември ще утвърдим кандидата на БСП за София. Това заяви в ефира на Нова телевизия депутатът от левицата Георги Свиленски на въпрос дали партията ще подкрепи нея за кандидат кмет на София. \"В момента приключват номинациите в организацията. Манолова има най-много номинации. Нинова не е казвала дали е \"за' или не. Тя чака да свършат всички номинации. Нинова има за цел да свали ГЕРБ от власт в София. Това ще значи, че ще свали ГЕРБ от власт в цялата държава\", каза Свиленски. \"Господин Паскалев е достоен кандидат. Той обаче е партийна кандидатура. Ние в София знаем, че БСП сама е трудно, даже почти невъзможно да спечели местни избори, затова търсим широко разтваряне на ветрилото\", добави Свиленски. Той припомни, че от 90-та година социалистите не са имали кмет в София. \"Борисов започна похода си към властта именно от София. Нормално е и залезът му да започне именно от София\", каза той.  Прочети повече в Blitz.bg:  Мая Манолова първо трябва да обяви желанието си да бъде кмет, а после в началото на септември ще утвърдим кандидата на БСП за София. Това заяви в ефира на Нова телевизия депутатът от левицата Георги Свиленски на въпрос дали партията ще подкрепи нея за кандидат кмет на София. \"В момента приключват номинациите в организацията. Манолова има най-много номинации. Нинова не е казвала дали е \"за' или не. Тя чака да свършат всички номинации. Нинова има за цел да свали ГЕРБ от власт в София. Това ще значи, че ще свали ГЕРБ от власт в цялата държава\", каза Свиленски. \"Господин Паскалев е достоен кандидат. Той обаче е партийна кандидатура. Ние в София знаем, че БСП сама е трудно, даже почти невъзможно да спечели местни избори, затова търсим широко разтваряне на ветрилото\", добави Свиленски. Той припомни, че от 90-та година социалистите не са имали кмет в София. \"Борисов започна похода си към властта именно от София. Нормално е и залезът му да започне именно от София\", каза той.  Прочети повече в Blitz.bg:  Мая Манолова първо трябва да обяви желанието си да бъде кандидат за кмет на БСП, а после в началото на септември ще утвърдим кандидата на БСП за София. Това заяви в \"Здравей, България\"на Нова телевизия депутатът от БСП Георги Свиленски. Той не даде ясен отговор на въпроса дали партията ще подкрепи нея за кандидат кмет на София.  \"В момента приключват номинациите в организацията. Манолова има най-много номинации. Нинова не е казвала дали е \"за' или не. Тя чака да свършат всички номинации. Нинова е председател на БСП и като всеки председател има за цел да свали ГЕРБ от власт в София. Това ще значи, че ще свали ГЕРБ от власт в цялата държава\", каза Свиленски, без да даде знак дали се шегува.  \"Господин Паскалев е достоен кандидат. Той обаче е партийна кандидатура. Ние в София знаем, че БСП сама е трудно, даже почти невъзможно да спечели местни избори, затова търсим широко разтваряне на ветрилото\", добави Свиленски. Той припомни, че от 90-та година социалистите не са имали кмет в София. \"Борисов започна похода си към властта именно от София. Нормално е и залезът му да започне именно от София\", каза той.", "date": "2019.07.29", "title": "Свиленски: Корнелия Нинова не е казвала дали е \"за' кандидатурата на Мая Манолова за кмет на София"}
{"url": "https://www.faktor.bg/bg/articles/shefat-na-babh-zagrobvaneto-na-zarazenite-praseta-ne-vodi-do-golemi-bedi-nyama-risk-za-horata", "text": "Причината за бързото разпространение на заразата Африканска чума са хората. Това заяви пред Би Ти Ви Дамян Илиев, директор на БАБХ. Всички мерки, които БАБХ взема,  са на базата на един кодекс. Там е казано какви мерки трябва да се прилагат в различните случаи и призоваваме хората да ни съдействат да ги прилагаме. Ако може да се говори за пропуските - те са на базата на неефективен контрол и недоверие, добави той. По думите на Илиев нашите ферми не са технологично разделени, затова няма как заразата да не е влязла навсякъде, въпреки различния статус, който проявяват прасетата.  Той беше категоричен, че изследванията трябва да се извършат в лаборатории, които са акредитирани. А след това вирусът се установява и в референтната лаборатория. Има разписани правила на световната здравна организация. Компетентният орган трябва стриктно да ги спазва, а хората - да му съдейства да си свърши работата, призова Илиев. Той обясни, че в Чехия, където болестта вече е овладяна, защото нещата са опростени - заболяването се е случило в една котловина само при диви прасета, които са унищожени  от специалните служби, като нито едно животно не е излязло от тази територия. На въпрос на водещия проспали ли са институциите тази зараза, Илиев посочи, че става дума за 350 000 животни. Въпросът е в момента да се ангажират всички институции, за да си свършим работата. В известна степен са пренебрегнати мерките за сигурност, защото е бил занижен контрола - да се изнасят прасета от задния двор, за да не се ефтанизират. Това доказва пропуските в една система, нещата пак са се случили по нашенски, коментира шефът на БАБХ. Той подчерта обаче, че досега не е правена бележка от европейска институция бележка, че агенцията има пропуски в превенцията. Илиев изтъкна, че загробването на животните не води до големи беди. И страховете, че може да бъдат заразени подпочвените води, а от там и почвите, са несъстоятелни. В този смисъл той не приема твърдението, че има тиктакаща бомба в използването на този метод, тъй като се използва от много страни, за да бъдат ликвидирани огнищата на заразата.", "date": "2019.07.29", "title": "Шефът на БАБХ: Загробването на заразените животни не води до големи беди, няма риск за хората"}
{"url": "https://www.faktor.bg/bg/articles/rosen-bachvarov", "text": "Услугата е междинна стъпка, преди предоставянето на същинската информация. Това е първият отговор - да или не. Причината за това е, че в момента около 70 млн. записа се сравняват един по един. Този процес се оказва много сложен. Какво точно е разкрито, дали ЕГН, данъчна декларация или нещо друго, ще бъде ясно след няколко месеца.  Това обясни за БНТ говорителят на НАП Росен Бъчваров относно процедурата на НАП за проверка засегнати ли са личните ни данни, при която потребителите получават СМС с отговор. \"Има две-три прости стъпки. Първата е да се сменят всички пароли на електронни пощи, както и персоналния код в НАП. Няма необходимост да се сменят лични карти. Няма пряка и непосредствена заплаха за имуществото на хората. В базите данни на НАП няма пълна информация, а само частична - тоест в НАП няма пълното ни ЕГН\", обясни той. \"Почти всеки, който е подавал данъчна декларация през последните години, е в кръга на тези засегнати хора. Услугата би следвало да изисква персонална идентификация - електронен подпис или персонален код на НАП, за да се посочат категориите данни\", добави още Бъчваров.", "date": "2019.07.29", "title": "Росен Бъчваров: След месеци ще е ясно какви данни са разкрити при кахването на НАП"}
{"url": "https://www.faktor.bg/bg/articles/dzhambazki-1-2", "text": "През последните месеци народните представители от ''Атака'' работеха за това да саботират общите усилия в малката коалиция. Така че не е неочаквано това развитие на събитията. Така бе коментарът за изключването на партия ''Атака'' от Обединени патриоти  на евродепутата Ангел Джамбазки в интервю за БНТ. \"Да не говорим, че те съсредоточиха кампанията си върху клевети и лъжи по адрес на ВМРО, заради което ще понесат своята съдебна отговорност.\", допълни той. По думите на евродепутата извършеното от тях е било безобразна глупост и това е логичен завършек на поведението членовете на \"Атака\".  \"Извинявайте, обаче председателят на ПГ на ОП в 97% от случаите не е присъствал в парламента за гласуванията'', заяви Джамбазки, но увери, че голямата коалиция не е застрашена. ,,В техен политически интерес е да продължат да подкрепят управлението на държавата'', каза евродепутатът. Той изрази своята позиция и по темата за хакерската атака към НАП, която предизвика нееднозначни реакции сред политиците и в обществото. Според Джамбазки случващото се в българските институции е меко казано тревожно.  \"Електронното управление продължава да бъде мит в държавата, а същевременно се хвалим, че у нас има много грамотни хора в тази система. Въпросът след атаката към НАП е какво правят отговорните министерство и администрация? Със сигурност някой трябва да понесе персонална отговорност за тази атака'', коментира евродепутатът. Той засегна и проблема с пакет \"Мобилност\", като изтъкна, че делегацията на ВМРО настоява да бъде организирана среща между министрите на транспорта от пет държави, с които да обсъдена, а позицията на групата на европейските консерватори е най-ясна и твърда по този въпрос'. Ангел Джамбазки обясни, че според него избирането на Урсула фон дер Лайен за председател на ЕК е скандално, безпринципно и още едно доказателство, че европейската бюрокрация трябва да се промени.", "date": "2019.07.29", "title": "Джамбазки: Извършеното от \"Атака\" бе безобразна глупост, изключването й от ОП е закономерно"}
{"url": "https://www.faktor.bg/bg/articles/novini/balgariya/filip-dimitrov-aleks-beshe-tolkova-zemen-che-ne-smeesh-da-go-narechesh-izklyuchitelen", "text": "„Днес, когато всички говорят повече за права, Алекс ценеше най-много свободата”. Това заяви пред Faktor.bg бившият премиер Филип Димитров часове, след като стана известно, че от този свят си е отишъл анализаторът Алекс Алексиев. „Той беше един от малкото хора, истински последователни в позициите си. Знаеше много. Беше имал смелостта и да опита много. И пазеше примера на семейството си, който ще да е бил първият му ориентир. Но при цялата изключителност на живота си, беше толкова земен, че не смееш да го наречеш изключителен.  Алекс дойде в България в момента, когато трябваше да обърнем посоката на държавата и направи много за да постигнем това.  Умееше да бъде приятел без натрапване, без налагане. Беше човек, на когото можеш да вярваш и да разчиташ за истински важните неща, изтъква още Филип Димитров.", "date": "2019.07.29", "title": "Филип Димитров: Алекс беше толкова земен, че не смееш да го наречеш изключителен"}
{"url": "https://www.faktor.bg/bg/articles/rumen-hristovb-tova-koeto-se-sluchva-v-momenta-sas-svinete-e-nachaloto-na-katastrofa", "text": "“Може би това, което се случва в момента, е началото на катастрофа и много се надявам тя да не се развие в размерите, в които може да се развие. Ние излязохме с позиция от Съюза на демократичните сили, че това, което прави впечатление е, че не виждаме една единна структура, работеща и управляваща този процес… “, каза пред БНР бившият служебен министър на земеделието и бивш председател на Комисията по земеделие в Народното събрание, а сега председател на СДС Румен Христов в коментар за кризата с африканската чума по свинете.  В интервю за предаването “Преди всички“ той заяви: “Процесът, появата на африканска чума е известна на България от две години, а може би и повече, а след като миналата година тя слезе и до Румъния и там има над 1500 огнища, беше ясно, че неминуемо ще се прехвърли и в България, защото сме твърде близко с Румъния. Оградата, която беше изградена е бутафорна, тя пазеше само сухопътната граница. Знаем, че прасетата без проблем преодоляват Дунав и че тази зараза дали чрез прасета, дали фуражи, дали чрез туристи може да пристигне и в България. Истината е, че винаги е добре да се осигурят превантивни мерки – те винаги са по-малко от тези, които бихме дали за обезщетение на собствениците, загубили тези прасета…“. Той коментира и въпроса кой закъсня: “Тези превантивни мерки, за които говорим, трябваше да бъдат свършени през тази година и от специалистите от една страна, и от политиците като вземане на решение и финансиране. България има само една референтна лаборатория – вие си представяте вземането на проби, изпращане в София – вече имаме доста огнища. С обработката на тези проби примерно закъсняваме с ден-два, които могат да се окажат фатални. През това време чумата може да се разпространи в други задни дворове или в комплекси. Защо имаме само една лаборатория, няма отговор на този въпрос. По отношение на биосигурността на свинекомплексите, освен мерките, които бяха предприети от тях, а те вложиха не малко средства, опитвайки се да запазят стоката си, да запазят бизнеса си – имаше едно погрешно решение, според мен. Решението да не се обезщетяват собственици, чиито прасета не са регистрирани, според мен е изключително погрешен ход…“", "date": "2019.07.29", "title": "Румен Христов: Това, което се случва в момента със свинете, е началото на катастрофа"}
{"url": "https://www.faktor.bg/bg/articles/novini/balgariya/preklanyame-se-pred-geroya-na-dobrudzha-102-godini-ot-smartta-na-gen-ivan-kolev", "text": "Днес, 29 юли в София с панихида ще бъде почетена 102-годишнина от смъртта на героя на Добруджа – ген. Иван Колев. Възпоменанието се организира по традиция от „Сите българе”, от 10 часа, в парцел №48, зад храма на Централни софийски гробища. Великият войн, спасил България от руско робство ни е оставил свещен завет, който трябва да помним: \"Кавалеристи-и, Бог ми е свидетел, че съм признателен на Русия, задето ни освободи. Но какво търсят казаците в нашата Добруджа! Ще ги бием и прогоним като всеки враг, който  пречи на обединението на България\". Тъжно и жалко, но днес в европейска България паметниците на руски царе и съветски окупатори стърчат над българския герой. Поклон!", "date": "2019.07.29", "title": "Прекланяме се пред героя на Добруджа - 102 години от смъртта на ген. Иван Колев"}
{"url": "https://www.faktor.bg/bg/articles/slanchevo-vreme-na-mesta-s-kratkotrayni-prevalyavaniya-v-sledobednite-chasove", "text": "През това денонощие през страната премина студен атмосферен фронт. Главно над Западна и Централна България се разви мощна купесто-дъждовна облачност и на много места имаше краткотрайни, временно интензивни валежи и гръмотевични бури.  Над Източна България днес се очаква да преобладава слънчево време, след пладне с временни увеличения на облачността, но само на отделни места там ще превали и прегърми. Вятърът ще се ориентира от северозапад, в Източна България - от североизток и с него ще прониква хладен въздух.  Температурите ще се понижат, но все още в Горнотракийската низина и в крайните югозападни райони ще е горещо. Преобладаващите максимални температури ще бъдат в широк интервал от 26-27° в Северозападна България и по високите полета до 34-36° на места в Югоизточна България.  Атмосферното налягане ще е значително по-ниско от средното за юли, към края на деня от запад ще започне да се повишава,  съобщиха за  „Фокус” от Националния институт по метеорология и хидрология (НИМХ).  Над Черноморието ще преобладава слънчево време, след обяд с временни увеличения на облачността, но вероятността за валежи е много малка. Вятърът ще се ориентира от североизток и след обяд ще е до умерен. Максимални температури на въздуха: 28-30°. Температурата на морската вода е 26-27°. Вълнението на морето ще бъде 2-3 бала. Над планините ще се развива мощна купесто-дъждовна облачност и на много места ще има краткотрайни, временно интензивни валежи и гръмотевични бури. Вятърът ще се ориентира от запад-северозапад, най-късно по билата и ще бъде предимно умерен, по върховете временно и силен. Максимална температура на височина 1200 метра около 21°, на 2000 метра – около 14°. През нощта срещу вторник валежи, придружени с гръмотевици ще има в централните райони от страната, а във вторник след обяд – на места в планинските райони на Източна и Южна България. Вятърът ще остане от запад-северозапад, слаб до умерен. Максималните температури ще са между 28° и 33°. В сряда северозападният вятър ще се усили. Облачността ще е променлива, по-често до слънчево. Краткотрайни превалявания, предимно слаби, ще има на малко места в страната. Температурите слабо ще се повишат. В четвъртък в Източна България вятърът ще придобие източна компонента. Повече облачност, на места и превалявания с гръмотевици, ще има в Централна Северна и в Източна България, а след обяд и в Рило-Родопската област.", "date": "2019.07.29", "title": "Слънчево време, на места с краткотрайни превалявания в следобедните часове"}
{"url": "https://www.faktor.bg/bg/articles/firma-zagubila-28-000-zaradi-probiv-v-elektronnata-y-poshta", "text": "28 хил. долара е загубила българска фирма, заради пробив в електронната й поща. Хакерите \"ударили\" първо бизнес партньорите им в Китай. След това създали идентична на тяхната банкова сметка. Така, компанията превеждала пари, които обаче отивали при измамниците, съобщи Нова телевизия. В средата на юли адвокат Михаела Димитрова получила обаждане от партньори на представляваната от нея фирма. Дружеството се занимава с онлайн търговия на козметични продукти, a част от стоките идват от Азия. \"Китайският производител изпраща имейл до българския търговец и с информация, че в случая са блокирани сметките на китайския контрагент и се дава указания плащането в размер на 30 % депозит, да постъпи по друга фирмена сметка, собственост на дъщерна фирма на китайския производител\", разказва адвокатът на пострадалото дружество Михаела Димитрова. Заради наложената практика да се използват подизпълнители, част от сумата без колебание се превежда по новата сметка. \"В крайна сметка ни информират, че оттук нататък сметката, в която трябва да се получават пари е друга, отново на дъщерно дружество, отново на китайския производител\", уточнява Димитрова. Така се осъществени още две плащания. Общата сума достига 28 хил. долара. \"Имейлът, от който получаваме тези съобщения е абсолютно идентичен с този на производителя. Използват абсолютно същите изрази, които самият производител използва с нас\", добавя адвокатът. До разплитането на случая се стига, когато истинският партньор от Китай успява да отвори едно електронно писмо с приложено платежно. Тогава установява, че последните 4 цифри от сметката му са променени. В Китай полицията отказала да разследва случая заради многото на брой компютърни престъпления. У нас от ГДБОП признали, че откриването на извършителите е почти невъзможно. \"При промяна на дадени обстоятелства за комуникация със съответната фирма - било за плащане или за комуникация, трябва да има ясно разписани стъпки, които да се следват. Жертвата би следвало да се обърне по друг канал за комуникация\", обяснява секретарят на Асоциация на сертифицираните етични хакери Павел Георгиев. От Асоциацията на сертифицираните етични хакери признават, че шансът фирмата да си върне парите на практика е нулев. Незабавна смяна на паролите и регулярно обучение на персонала са най-ефективните мерки за борба с киберизмамите, напомнят експерти.", "date": "2019.07.29", "title": "Фирма загубила 28 000 заради пробив в електронната й поща"}
