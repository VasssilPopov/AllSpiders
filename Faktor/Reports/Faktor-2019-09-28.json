{"url": "https://faktor.bg/bg/articles/protestirashtite-sreshtu-strategiyata-za-deteto-blokiraha-bul-tsar-osvoboditel-v-sofiya", "text": "Протестиращите срещу Стратегията за детето са блокирали бул. \"Цар Освободител\" в София при Министерския съвет. Недоволството на тридесетината протестиращи е срещу няколко закона. Според доста странната им интерпетация те застрашават българското семейство.", "date": "2019.09.28", "title": "Протестиращите срещу Стратегията за детето  блокираха бул. \"Цар Освободител\" в София"}
{"url": "https://faktor.bg/bg/articles/karakachanov-balgariya-tryaba-da-blokira-pregovorite-na-severna-makedoniya-s-es", "text": "\"Действията на македонския президент противоречат на духа на добросъседство, както и на категоричната позиция от наша страна, че напредъкът в разговорите относно общата история и нейното представяне в образователната система на съседна Македония трябва да бъде ускорен. ЕС не може да бъде легитимация за неправди, а България да бъде използвана по този груб начин като трамплин от страна на управляващите в Скопие, категоричен е заместник министър-председателят по обществения ред и сигурността, министър на отбраната и лидер на ВМРО – БНД Красимир Каракачанов\", съобщиха от пресцентъра на ВМРО. Реакцията му идва в отговор на интервю, дадено от македонския президент Стево Пендаровски за тамошна медия, в което той си позволява да злоупотребява с историческата истина относно произхода на Гоце Делчев и да дава нееднозначни сигнали към Комисията по исторически и образователни въпроси, че трябва услужливо да тупа топката, а не да води разговори по същество. Така разкрива замисъла на Скопие всъщност да саботира процеса, смята Каракачанов. Аз пък казвам, че на 17 октомври България също не трябва да бърза да дава зелена светлина за започване на преговори с Македония за еврочленство, докато не бъдат изчистени всички фалшификации от историята на българския народ в Македония, категоричен е Красимир Каракачанов. На 17 октомври предстои Европейски съвет, на който се очаква лидерите на страните от ЕС да вземат решение за начало на преговори за членство на Македония и Албания в ЕС. България трябва да реши дали да подкрепи Македония, за да бъде дадена дата за начало на преговори за членство в Съюза. Това решение зависи както от всички държави членки, така и от всяка от тях поотделно. Решението ще се вземе само с абсолютно мнозинство. Дори и само една държава да бъде против, решение не може да бъде взето. Дни преди това - на 14 и 15 октомври, предстои и поредното заседание на съвместната Комисия между България и Македония по историческите въпроси, която бе създадена съгласно подписания Договор за добросъседство между двете държави. Ето и пълния текст на позицията на Красимир Каракачанов: Македонският президент Стево Пендаровски си позволи да отбележи, че не е нужно междудържавната Комисия по исторически и образователни въпроси да има срок за своята работа. Аз пък казвам, че на 17 октомври България също не трябва да бърза да дава зелена светлина за започване на преговори с Македония за еврочленство, докато не бъдат изчистени всички фалшификации от историята. Изказването на Пендаровски идва на фона на очевидната липса на напредък в работата на Комисията по историческите въпроси. Казаното от него напълно противоречи на духа на изказването на премиера Бойко Борисов, че е добре пробив в работата на комисията да има до края на септември. В този контекст попаднаха и странните изказвания на Пендаровски, че Гоце Делчев се е определял като българин, но както днешните граждани на Северна Македония се определяли като българи - само за да получат български паспорт. Подобен тон на протакане и неглижиране е неприемлив. Ако комисията няма да има срок, то и пътят на Северна Македония към Европейския съюз няма как да има срок. Недопустимо е някой да мисли, че просто ще се възползва от България, само за да влезе в ЕС. Както наскоро отбеляза външнят министър Екатерина Захариева, от Македония ние искаме единствено истината. Ако Македония бъде допусната в ЕС без истината за историята и идентичността, това ще отвори утре потенциални искания към страната ни, претенции и нови спекулации, какви то наблюдавахме в продължение на последните 30 г. А истината е проста - поне до 1944 г. между понятията българин и македонец няма никаква разлика. Личното ми убеждение е, че и днес разликата между двете е единствено политическа, а не етническа, национална или историческа. ЕС не може да бъде легитимация за неправди. Затова въпросът за преговорите на Македония за членство в ЕС трябва да е част от ясната позиция на българското правителство. Северна Македония е наш брат. И точно затова можем да бъдем съвсем откровени. Докато Северна Македония очаква подкрепа за начало на преговори, въобще не е в духа на приятелството и добросъседството да се влошават точно отношенията с България. България е приятел на Македония, а не опонент. И винаги сме били търпеливи. Но и нашето търпение има срок! За нас, като българи, е неприемливо държава да създава своя идентичност на база фалшификации на българската история. Отричането на българските корени, история и култура на населението в Македония не трябва да бъде допускано на никаква цена. Затова е опасно да допускаме в ЕС държава, която продължава с догмите, измислени в Съветския съюз. Крайно време е Скопие да разбере, че кандидатства за Европейския съюз, не за Съветския съюз. И нека българските политици не се притесняват да кажат „не“ за даване на датата на Македония за преговори на този етап. Дебело подчертавам - това не е отношение към хората в братска Македония, а към политиците, боравещи с коминтерновски прийоми и смятащи, че могат да влезнат през задния двор в ЕС за сметка на България. Гражданите на Македония са жертва на асимилаторска политика, провеждана години наред чрез натиск, фалшификации и промиване на мозъци. Македонските политици трябва се научат да уважават историята и народа си. Ако на 17 октомври България даде зелена светлина, това ще е амнистия на престъпленията към българския народ в Македония – хората, хилядите убити и десетките хиляди, лежали в затвори и лагери, заради това, че имат българско национално съзнание.", "date": "2019.09.28", "title": "Каракачанов: България не трябва да бърза със зелената светлина за започване на преговори на Македония с ЕС"}
{"url": "https://faktor.bg/bg/articles/zashto-putin-uvelichava-tri-pati-parite-za-chekistite-video", "text": "Защо руският президент Владимир Путин увеличава три пъти парите за силовите структури или \"чекистите\", както ги наричат по стар навик, след като Руската федерация има сериозни финансови затруднения?  За да му опазят кожата, разбира се. Той хвърля луди пари и в пропагандните медии на режима.  \"Докато властите призовават гражданите да затегнат коланите и да потърпят още малко, защото враговете не спят, казват, че не е сега моментът да се мисли за портфейла и хладилника, разходите за чекисти ще се утроят и ще станат повече он 100 милиарда рубли за три години. \"Но за да не знаете за това, 150 милиарда ще бъдат отделени и за пропаганда\" , казват от канала Новости СВЕРХДЕРЖАВЫ .", "date": "2019.09.28", "title": "Защо Путин увеличава три пъти парите за \"чекистите\"?  (ВИДЕО)"}
{"url": "https://faktor.bg/bg/articles/politolog-ako-razsledvaneto-za-impiychmant-sreshtu-donald-tramp-zapochne-nyama-da-ostane-neobarnat-kamak", "text": "Ако разследването за импийчмънт срещу Доналд Тръмп започне, няма да остане необърнат камък. Демократите ще искат да повдигнат максимално широк кръг от обвинения, които да дават възможност да се получат свидетелства от всякакъв порядък, касаещи и други възможности за импийчмънт. Това заяви в предаването „Събота 150“ на програма „Хоризонт“ на БНР политологът Невена Мандаджиева. Според нея днес при демократите се наблюдава желание да поправят грешката, след като разследването на спецпрокурора Робърт Мълър за руската намеса в изборите в САЩ не донесе очаквания от тях резултат. „При Мълър имаше конкретни обвинения, сега нещата са доста обтекаеми – широки и общи обвинения: предателство към родината, посегателство срещу националната сигурност – има много по-голяма възможност за разширяване на обсега на разследването. И призоваване на максимален брой свидетели, включително от администрацията на Белия дом“, коментира Мандаджиева и допълни: „В условията на предизборна кампания, дори да не изпълнят крайната си цел, това търсене на доказателства и публикуването им ще бъде една добра патерица за Демократическата партия, която до момента не показа, че е много сериозно предизвикателство пред втори мандат на Тръмп“. Дали ще се стигне до отстраняване на президента – гласуването е с обикновено мнозинство в Конгреса, което ще мине по всяка вероятност, и после квалифицирано мнозинство в Сената, където демократите имат само 47 от 100 сенатора. „Дали ще се прелеят републиканци към лагера на демократите – не мисля, че това ще стане. По-скоро вървим към варианта „Клинтън“ – обвинения в Конгреса и оправдаване в Сената“, каза още доц. Мандаджиева в", "date": "2019.09.28", "title": "Политолог: Ако разследването за импийчмънт срещу Доналд Тръмп започне, няма да остане необърнат камък"}
{"url": "https://faktor.bg/bg/articles/predsedatelyat-na-tsik-normalno-e-zakonat-da-razreshi-opovestyavaneto-na-izbornite-rezultati-po-vreme-na-tseliya-izboren-den", "text": "Нормално е законът да разреши оповестяването на изборните резултати по време на целия изборен ден. Това коментира председателят на Централната избирателна комисия Стефка Стоева. Пред Дарик радио тя каза, че всички виждат какво правят медиите, за да информират читателите си, но да не нарушават закона - изготвят се музикални класации, представят се менюта на ресторанти и други подобни. По-добре да се оповестяват тези данни след като цялото общество знае данните още до обяд, нека да се даде възможност социологическите агенции да ги обявяват по-рано от края на изборния ден, обяви Стоева. Тя обясни, че цял ден Централната избирателна комисия се занимава с това да контролира дали не се нарушава законът като той не обхваща платформи като тази на фейсбук, където именно обичайно се обявяват тези класации. По думите й тази забрана вече \"не върши много работа\", а освен това хората биха гласували по-активно, ако разберат по обед, че техният кандидат изостава с подкрепата", "date": "2019.09.28", "title": "Председателят на ЦИК:  Нормално е законът да разреши оповестяването на изборните резултати по време на целия изборен ден"}
{"url": "https://faktor.bg/bg/articles/plovdivchani-pozhelaha-uspeh-na-kandidata-na-gerb-za-kmet-na-rayon-tsentralen-georgi-stamenov", "text": "Кандидатът на ГЕРБ за кмет на район „Централен“ в Пловдив Георги Стаменов се срещна с граждани пред предизборната шатрата на ГЕРБ на “Главната”. Той сподели основните си приоритети за развитието на района през следващия мандат. Сред тях са изграждане на нова сграда на детска градина „Каменица” на ул. „Богомил” и на нова ясла на ул. „Стоян Михайловски”, пълна реконструкция и обновяване на първата градска градина в Пловдив – Дондуковата, построяване на 100 детски площадки в междублокови пространства, детски градини и ясли, реновиране на Дановия хълм, чийто символ - часовниковата кула, е сред най-старите в Европа и изграждане на нови паркоместа и паркинги. Акценти в управленската програма на кандидата на ГЕРБ за кмет на район „Централен“ са и цялостното възстановяване на инфраструктурата на Трихълмието, ремонт на площад  „Шахбазян” и реновиране на парковата зона там, създаване на нови паркове и благоустройство на междублокови пространства, строеж на 3 нови комбинирани площадки за футбол, баскетбол и волейбол и фитнеси на открито и рехабилитация на тротоари, ВиК мрежа и улични настилки. На хората, които споделяха различни проблеми, Стаменов обеща съдействие и заяви, че винаги е готов да помогне, както е правил това неведнъж и в предишния си мандат като кмет на район „Централен“. Много пловдивчани, които добре познават решителността му при справяне с всякакви предизвикателства, го поздравяваха и му пожелаваха успех на вота. Георги Стаменов призова пловдивчани на местните избори на 27-ми октомври да гласуват с № 43 в бюлетината.", "date": "2019.09.28", "title": "Пловдивчани пожелаха успех на кандидата на ГЕРБ за кмет на район „Централен“ Георги Стаменов"}
{"url": "https://faktor.bg/bg/articles/siriya-iziskva-izteglyaneto-na-vsichki-chuzhdestranni-voyski-ot-svoyata-teritoriya", "text": "Сирия изисква изтеглянето на всички чуждестранни войски от своята територия и си запазва правото на мерки за противодействие, заяви сирийският външен министър Валид Муалем, цитиран от РИА Новости \"САЩ и Турция поддържат незаконно военно присъствие в Северна Сирия. Те достигнаха до такова нахалство като преговори и създаване на така наречената зона за сигурност в Северна Сирия ... това е нарушение на международното право и Хартата на ООН\", заяви Муалем, изказвайки се на Генералната асамблея ООН. Конституционният комитет на Сирия, създаден от властите и опозицията, не може да наложи изкуствени дати, заяви той . Според него това е съгласувано от сирийското правителство със специалния пратеник на ООН Геир Педерсен. \"Не може да се поставят никакви предварителни условия за Комитета и не могат да се предвидят неговите препоръки ... Не могат да се налагат никакви срокове или крайни срокове на Комитета\", заяви Муалем, изказвайки се в Общото събрание на ООН. Освен това целият процес на преговори трябва да принадлежи на сирийците и да се осъществява от самите сирийци без намесата на други страни, добави той. Специалният пратеник Педерсен трябва да подпомогне процеса, добави той. \"Потвърждаваме своята готовност да разговаряме и да работим с приятелски страни и със специалния пратеник на ООН по работата на този Комитет\", добави Муалем.", "date": "2019.09.28", "title": "Сирия изисква изтеглянето на всички чуждестранни войски от своята територия"}
{"url": "https://faktor.bg/bg/articles/smayvashto-ot-mvr-polfriyman-e-v-busmantsi-zaradi-zapoved-za-ekspulsirane-ima-dve-zabrani-za-napuskane-na-stranata", "text": "Забраните на прокуратурата на австралийския гражданин Полфрийман за напускане на страната са две - във връзка с досъдебното производство и във връзка с изтърпяване на наказанието \"Лишаване от свобода\". Това обясни в Плевен в отговор на журналистически въпрос вътрешният министър Младен Маринов днес. Той уточни, че това, което се случва по отношение на съдебния процес не е от компетентността на МВР, предава Канал 3. \"В момента австралийският гражданин Полфрийман се намира в дома на дирекция \"Миграция\" в Бусманци, тъй като по отношение на него директорът на Дирекция \"Миграция\" е издал заповед за принудителна мярка експулсиране от страната, която е в процес. Допълнително по отношение на въпросния гражданин на Австралия има две забрани, наложени от прокуратурата, за напускане на Република България, така че когато всичките условия бъдат изпълнени ние ще приключим и с тази мярка за експулсиране на лицето\", подчерта министърът. Той добави, че във вчерашния ден са получили призовка от Върховния касационен съд, която трябва в днешния ден да бъде връчена на австралийския гражданин Полфрийман за явяването му на заседанието, което е насрочено за 23 октомври. До момента до който има такива забрани няма как да довършим процедурата за експулсиране, каза министър Младен Маринов. Той е в Плевен по повод националното състезание \"Пътен полицай на годината - 2019\".", "date": "2019.09.28", "title": "Смайващо от МВР: Полфрийман е в Бусманци заради заповед за експулсиране, има две забрани за напускане на страната"}
{"url": "https://faktor.bg/bg/articles/shnp-boris-dzhonsan-mozhe-da-se-izpravi-pred-vot-na-nedoverie-do-dni", "text": "Премиерът на Великобритания Борис Джонсън може да се изправи пред вот на недоверие в близките дни, предупредиха от Шотландската национална партия (ШНП), докато се целят в това да заместят правителството му с временно такова, за да осигурят удължаване на срока за Брекзит, пише The Guardian, цитиран от Агенция \"Фокус\". Докато премиерът се отправя към Манчестър в навечерието на годишната конференция на Консервативната партия, говорителят по търговията на ШНП Стюърт Хоузи заяви, че неговата партия вече не вярва, че Джонсън ще се събразява със закона. След разговори между опозиционните лидери в парламента тази седмица, Хоузи обяви, че вот на недоверие сега е „единственият вариант“ в това да се подсигурят депутатите, че Джонсън няма да изведе Великобритания от ЕС без сделка на 31 октомври. Изявлението идва и след коментарите на лидера на ШНП Никола Стърджън, която сигнализира, че партията й може да подкрепи Джереми Корбин, ръководителя на лейбъристите за временен премиер, за да може той да удължи срока за Брекзит и след това да насрочи нови общи избори в Обединеното кралство. Засега лейбъристите твърдят, че ще подкрепят провеждането на избори само ако могат да се подсигурят, че е избегнат Брекзит без сделка на 31 октомври и се противопоставяха на опитите на Джонсън да организира вот. Попитан директно дали е реалистична възможността за вот на недоверие срещу правителството следващата седмица, Хоузи заяви, че смята, че е възможно. „Трябва да направим това, защото вече не вярваме, че премиерът ще се съобрази със закона и ще потърси отсрочка за Брекзит, която парламента гласува само преди няколко седмици“, заяви още той. „Изглежда сякаш лейбъристите искат тази отсрочка и единственият начин да се постигне това е с вот на недоверие. Временната администрация ще служи за много кратък период от време“, добави Хоузи и уточни, че тяхната роля ще бъде да осигурят отсрочка за Брекзит и да насрочат избори. „Би било трудно да откажат на тази оферта“, допълни говорителят на ШНП. Въпреки това той оцени и факта, че либерал-демократите не са склонни да подкрепят такава мярка, която би издигнала Корбин като премиер. „Ако друго име бъде издигнато, което да е приемливо за всички, като Доминик Грийв или Кен Кларк, тогава очевидно това ще е добре“, заяви Хоузи. „Но е и очевидно, че втората най-голяма партия (Лейбъристите) би трябвало да имат първия шанс да формират администрация. Ако Джо Суинсън и либералните демократи наистина са сериозни за това да спрат Брекзит, тогава трябва да спрат да играят политически игри и да се присъединят към всички други“, каза още той. По-рано в отговор на съобщение в „Туитър“, което предлагаше именно Корбин да бъде временно назначен на премиерският пост в името на отсрочка за Брекзит, Никола Стърджън изрази своето съгласие с идеята. „Сългасна съм. Вот на недоверие, обединение на опозицията около някой с единствената цел за отсрочка и след това веднага избори“, заяви тя. „Нищо не е без риск, но да оставим Джонсън на поста да форсира (Брекзит) без сделка, дори без лоша сделка, ми се струва като ужасна идея“, каза още Стърджън. По-рано тази седмица премиерът обяви, че ще даде време за вот на недоверие срещу правителството, ако някоя от опозиционните партии реши да го направи. Той дори заяви, че опозиционните парти би трябвало да имат „куража“ да инициират вот на недоверие и да го премахнат от офиса. „Този парламент или трябва да застане настрана и да остави правителството да осъществи Брекзит, или да гласува вот на недоверие и най-накрая да се изправи срещу деня на равносметката с гласоподавателите“, каза Джонсън.", "date": "2019.09.28", "title": "ШНП: Борис Джонсън може да се изправи пред вот на недоверие до дни"}
{"url": "https://faktor.bg/bg/articles/piontovski", "text": "Тръмп е враг на Украйна, другар на Путин, докато Кърт Волкър бе приятел на Украйна.  Това заяви известният руски журналист, политолог и публицист Андрей Пионтковски.  Волкър провеждаше политика на санкции, на максимална военна помощ за Украйна, смята той. Тръмп се намира в някаква необяснима  Американската политическа класа обаче стои зад Украйна. Сега всичко зависи от Киев, да не подпише капитулация на 1 октомври. Специалният представител на САЩ за Украйна Кърт Волкър подаде оставка днес, след като бе споменат в жалбатата за телефонния разговор между американския президент Доналд Тръмп и украинския му колега Володимир Зеленски, като съобщихме. Пионтковски е категоричен, че \"Съгласен съм, че тя е в стил \"Порошенко-2\". Писали са я същите професионалисти от украйнското МВнР, които пишеха речите и на предишния президент\", казва политологът.  Не знам кой подхвърли на Зеленски, а и на целия украински политически елит, че трябва да привлекат Тръмп в Нормандския формат.. Казвал съм вече: \"Тръмп е враг, смъртна опасност за Украйна\". Той не трябва да излиза на авансцената. От Украйна искат легализация на окупационния корпус на нейна територия, на бандитите. Зеленски може напълно да погуби кариерата си или да застане начело на На 1 октомври се решава съдбата на Украйна, повтори той. Ще разберете защо във видеото.... Припомняме, че в началото на годината  Андрей Пионтковски каза:  \"Смъртта на путинския мит включва в себе си и отхвърлянето от голяма част от населението на антизападната външна политика. Социологическите проучвания, още от април, показват, че въпреки истеричната антизападна кампания, която се провежда 24 часа в денонощието по всички телевизии, хората отхвърлят политиката на агресивна конфронтация и искат нормални отношения със Запада. Коментаторите в един глас справедливо повтарят, че е настъпил периодът на прехода. Но думата \"преход\" често по инерция се разбира смешно банално: обсъждат кого ще реши Путин да назначи през 20124 година за свой приемник или какъв псевдоюридически начин ще намери за да удължи още властта си. Да, физическото лице по фамилия Путин все още увлечено \"гони топката\" по Червения площад, заплашва Запада, среща се с офицери от Федералната служба за сигурност, пременени като \"народ\". Но митът за героичния управник, застъпник на народа, е мъртъв.\"", "date": "2019.09.28", "title": "Пионтковски: На 1 октомври се решава съдбата на Украйна, Тръмп е враг и смъртна опасност за нея  (ВИДЕО)"}
{"url": "https://faktor.bg/bg/articles/politika-hlyab-i-pasti-putin-ti-mislish-che-ne-vyarvam-v-demokratsiyata-ne-barkash-mnogo", "text": "Във Великобритания излезе мемоарната книга на бившият премиер Дейвид Камерън, която успя да предизвика недоволството на Бъкингамския дворец. Но не по-малко недоволен е и Кремъл, Камерън сподели спомени за познанството си, срещите и мнението си за руския президент Владимир Путин. Напълно откровено. Книгата започва със спомените на Дейвид Камерън за Итън, Оксфорд и, колкото и странно да звучи, за Съветския съюз, който, по думите на експремиера, оставил у него незабравимо впечатление. По думите на Камерън, той пожелал да отиде в Съветския съюз, когато чул една от речите на Александър Солженицин. По това време Камерън прочел за проекта Транссибирска магистрала и решил, че това ще е неговия маршрут. \"Това пътуване силно ми повлия\", пише той в мемоарите си. Пътешествието му започва в \"мрачния сив град\" Находка.  \"Сега е трудно да предам на читателя колко мрачен изглеждаше Саветският съюз в средата на 80-те години. По време на престоите на гарите във вагоните влизаха местни жители, които искаха да купят или да разменят нещо за храна. Аз идвах от Япония, бях си купил портокали и те стояха на масичката в купето ми. Хората във влака ги гледаха като омагьосани\", разказва той. \"Убедих се, че съществуващото клише за това, че съветските хора обожават западната музика и мечтаят за джинси  съвсем не е клише. Те разказваха колко завиждат на Запада, че знаят, че техните лидери лъжат, а пропагандистките сводки за успехите на СССР са глупости\", пише Камерън. По времето, когато повечето чужденци пътуват из СССР в състава на организирани групи, Камерън и негов приятел от училище пътуват самостоятелно и привличат вниманието на спецслужбите. \"На всяка гара или летище ни посрещаше човек в дълго, черно кожено палто. Той винаги знаеше къде отиваме\". Много години по-късно, на среща на Г-8 Дейвид Камерън се среща с Владимир Путин и му разказва за своето пътуване, за градовете, които е посетил: Москва, Ленинград, Ялта, Киев... Путин, го прекъснал, без да го доизслуша: \"Ялта и Киев вече не са част от моята страна\". Камерън разказва: \"Видях за миг силната болка, която разпадът на Съветския съюз е причинил на този националист от старата школа\". Бившият британски премиер описва и спомените си от руско-грузинската война през 2008 година: \"Това беше очевиден пример за незаконна агресия и окупация\" и си спомня, че тогава написал коментар за медиите: \"Къде ще се повтори това утре? В Украйна? В Централна Азия? В Латия?\"  И коментира с днешна дата в спомените си: \"Казват, че не трябва да се правят предсказания в политиката. Но понякога, даже без да го осъзнаваш, предсказваш бъдещето\". В книгата си Камерън признава, че съжалява, че се е въвлякъл в борбата за домакинстовто на Световното по футбол през 2018 година (което се проведе в Русия - бел. ред.).  Той се надявал, че Британия, с нейните футболни отбори, традиции, стадиони, страстни фенове, има всички шансове да спечели. Проблемите, според него, обаче, били два. Първият, че решението се вземало от ФИФА - организация, \"изложена на корупция\". Вторият - че противник на Лондон била Русия, чието правителство \"било готово на всичко, за да спечели\". \"Путин даже не си даде труда да дойде, когато се представяха кандидатурите. Рибата беше продадена още преди ние да стигнем до пазара\", признава Камерън. През 2013 година е срещата, която Камерън сравнява по значение с преговорите между Маргарет Татчър и Михаил Горбачев. Британският премиер заминава за Сочи за преговори с Путин. Срещата започнала с това, че Владимир Путин се изказал по всички въпроси, които били обозначени на картончета с \"пищови\" лежащи на масата пред него. След известно време обаче, той ги отместил настрани и казал: \"Виж, не искам да започваме обичайния спор, в който ти казваш: \"Вие бъркате по отношение на ситуацията в Сирия и Либия\", а аз отговарям: \"Не, Вие бъркате\". Искам да си поговорим много откровено и да измислим план за действие\" и аз се зарадвах на това предложение\", спомня си Камерън. Тогава помня, че му казах: \"Искам да се обединим с едно обединено правителство на Сирия и да унищожим Ан-Нусра\".  \"Да ги унищожим? Оооо, ти вече говориш на моя език\", отговори ми Путин. През лятото на същата година той дойде във Великобритания на среща на Г-8 и го поканих на \"Даунинг стрийт\". По това време между нас имаше нещо като взаимно разбирателство и Путин даже си позволяваше да се шегува. Веднъж ми каза: \"Дейвид, знам, че според теб, имам рога и опашка и, че не вярвам в демокрацията. И знаеш ли - не бъркаш много\". Преди срещата на Г-20 през 2013 година руският парламент прие така наречения Закон за забрана на гей-пропагандата, а малко преди това у нас бяха разрешени гей-браковете. Когато се срещнахме с Путин на четири очи повдигнах въпроса за правата на гейовете, казах, че според мен законът е \"санкционирана от държавата хомофобия\". Той ми отговори, че в Русия имат проблем - намалява населението и на него му е нужно мъжете да се женят за жени, а те да раждат много деца. \"Това напомняше на епизод от Втората световна война - танкове навлизат в градовете, превземат сградите, на улиците се появяват контролно-пропусквателни пунктове. Свалят се националните символи и се вдигат знамената на окупаторите. Само, че това не беше Адолф Хитлер през 1939 година. Това беше Владимир Путин през 2014-та. Когато нахлу в Украйна той пресече не само географска, но и политическа граница\", спомня си Камерън окупацията на Крим. Камерън си спомня първата си среща с проруския бивш президент на Украйна Виктор Янукович в Давос през 2007 година. Тогава Янукович му се сторил \"отвратителен представител на диктаторската клептократска марионетка от съветски образец\". Според него, докато целият свят е следил Западна Украйна, Путин гледал Източна.  \"Нахлуване - практически в Европа, практически на прага на НАТО. Какво ми оставаше? А бях изгубил години, за да развивам отношения с този човек\", пише експремиерът. Въпреки това, се обадих на Путин два дни след нахлуването в Украйна, след това говорих с него още три пъти. Не го питах за моитвацията му, не си задавах този въпрос. Беше очевидно, че Русия се страхува от западното влияние - от ЕС, и най-много от всичко - от НАТО. А Путин го движеше идеята за \"руската държавност\". \"За Путин лъжата е изкуство\", спомня си Камерън отговорът на Путин на въпроса за нахлуването в Източна Украйна. \"Той твърдеше, че руските военни нямат отношение към това, въпреки, че нашите служби вече бяха установили, че около 60% от военните в Източна Украйна са руски\". Говорих с Путин след като свалиха \"Боинга\" над Донбас. За пореден път имах чувството, че говоря с тухлена стена.  \"Загинаха стотици хора\", му казах. \"Това няма отношение към нас\", студено ми отговори той.", "date": "2019.09.28", "title": "Путин: Ти мислиш, че не вярвам в демокрацията. Не бъркаш много"}
{"url": "https://faktor.bg/bg/articles/advokatat-na-polfriyman-1", "text": "Джок Полфрийман беше метнат на обществото, защото предстоят три важни избора. Това заяви адвокатът на австралиеца Калин Ангелов в ефира на БНТ. Българските власти го държат задържан без никакво правно основание, той е отвлечен от държавата. Според мен той  Нашата държава си го държи отвлечен, категоричен е юристът... Българската държава знае какъв е номерът на паспорта му, знае че трябва да го пусне, но не го прави... И Сталин държеше така формално хора, обаче ги държеше, продължи той.    Няма пречка , ако си замине за Австралия, да изплати кръвнината от 400 хиляди лв , която вече е около един милион, защото имаме години и са се натрупали лихви. Ние забравяме че този човек, когато влиза в затвора на 21 години и оттогава до този момент той постоянно е бил в нашите ръце. Каквото сме му дали, колкото сме му дали, всичко, което е получавал , той е изплащал. Толкова може да изкара един затворник. Не знам как си го представяте, заяви той \"Той може да се позове вече на погасителна давност и да не изплати нищо, българският закон го позволява. Наскоро имах такъв случай, убиецът заведе дело срещу съпругата на убития, че не дължи обезщетението, защото то е погасено по давност \" От частния случай да отидем към общото и най-дискутираното- защо толкова много политиката иска да влезе в Съдебната власт. Защото политиката се притеснява кой ще влезе в затвора, кой ще бъде осъден, заяви Ангелов.", "date": "2019.09.28", "title": "Адвокатът на Джок Полфрийман: Той е отвлечен от държавата"}
{"url": "https://faktor.bg/bg/articles/sergey-lavrov-moskva-nyama-prast-v-skandala-okolo-razgovora-tramp-zelenski-tova-e-paranoya", "text": "Руският министър на външните работи Сергей Лавров заяви, че полемиката около телефонния разговор между американския президент Доналд Тръмп и украинския му колега Володимир Зеленски е прекомерна, и отрече страната му да е замесена в случая, предаде Ройтерс, цитирана от БТА. \"Това е параноя\", каза Лавров на пресконференция в централата на ООН в Ню Йорк по повод твърдението на председателката на Камарата на представителите в Конгреса на САЩ Нанси Пелоси, че Русия стои скандала. Той призова Съединените щати да не публикуват стенограмите на телефонните разговори на президента Доналд Тръмп с руския му колега Владимир Путин, предаде Франс прес. \"Майка ми, когато ме отгледа, ме научи, че е неуместно да чета писмата на другите, които не са адресирани до мен\", каза той. Руският външен министър разкритикува остро публикуването на стенограмата на разговора Тръмп-Зеленски, като се аргументира, че на такова високо равнище е необходима \"известна степен на поверителност\". По-рано, в речта си на годишната сесия на Общото събрание на ООН, Лавров разкритикува остро Запада, предаде Асошиейтед прес. \"За Запада е трудно да приеме, че неговата вековна доминация в световните дела отслабва\", заяви руският външен министър. Той обвини \"водещите западни страни\", че \"се опитват да възпрепятстват развитието на един полицентричен свят\" и \"да наложат на другите стандарти на поведение, основани на тесногръдо западно тълкуване на либерализма\".", "date": "2019.09.28", "title": "Лавров: Москва няма пръст в скандала \"Тръмп-Зеленски\", това е параноя"}
{"url": "https://faktor.bg/bg/articles/zadalzhavat-mayk-pompeo-da-predade-vsichki-dokumenti-svarzani-s-kontaktite-na-beliya-dom-s-kiev", "text": "Демократите в Камарата на представителите на САЩ издадоха призовка на държавния секретар Майк Помпео, която цели да го задължи да предаде всички документи, свързани с контактите на Белия дом с украинското правителство, предава Reuters, цитирано от \"Фокус\". Министерството на външните работи, разузнаването и няколко парламентарни комисии също така ще призоват да дадат показания под клетва петима служители на Държавния департамент в следващите две седмици, включително бившият посланик на САЩ в Украйна Мари Йованович, специалният представител на САЩ в Украйна Кърт Волкър, както и специалният представител на САЩ в Европейския съюз Гордън Сондланд.", "date": "2019.09.28", "title": "Задължават Майк Помпео да предаде всички документи, свързани с контактите на Белия дом с Киев"}
{"url": "https://faktor.bg/bg/articles/dimitar-ludzhev", "text": "Имаше червени куфарчета, но те бяха най-малкото... Бяха създадени в началото на прехода над 70 банки, частни търговски дружества. Оттам вече куфарчетата ги даваха на свои хора. Това заяви пред БНТ Димитър Луджев, вицепремиер в първото некомунистическо правителство на България, а в кабинета на Филип Димитров (1991-1992), министър на отбраната. Задграничните \"инвестиции\" бяха около милиард и половина долара, не лева. Третият голям теч на пари беше при тези... Аз ги наричам  \"мафията с пагони\",  това са повечето бизнесструктури на офицери от МВР ДС, армията, от разузнавателните служби, контролирани от тях бяха включително и борческите структури. Това са големите грабежи...После голямата приватизация беше върхът на грабежа. По рано, в интервю за \"Дойче веле\", Луджев заяви: \"Според мен най-голямата грешка беше напънът на БСП да запази монопола върху властта. Така те спечелиха изборите за Велико народно събрание, а това предопредели по-мъчителния, бавен и неконструктивен характер на прехода към демокрация. Това вкопчване на БСП във властта си остана една от основните грешки на целия преход. През 1990 година друг голям гаф на управляващите беше провалът на двете правителства на Луканов. Те не можаха да стартират реформите и демонстрираха импотентността на Комунистическата партия, нейната неспособност да извърши преход към демокрация и пазарна икономика. И още нещо много важно: през тази година, в която не проведоха реформите, те успяха да създадат предпоставките за трансформацията на комунистическата политическа власт в икономическа.\"", "date": "2019.09.28", "title": "Димитър Луджев: Имаше червени куфарчета, но те бяха най-малкото"}
{"url": "https://faktor.bg/bg/articles/skandal-tramp-zavil-pred-ruski-predstaviteli-che-ne-e-pritesnen-ot-vmeshatelstvoto-na-moskva-v-izborite-v-sasht", "text": "Президентът на САЩ Доналд Тръмп е заявил пред двама руски представители на среща през 2017 г., че не е притеснен от вмешателството на Москва в изборите в САЩ, което е и било причината част от срещата му тях да остане в тайна, съобщава Voice of America, като се позвовава на американски медии. Стенограмата от срещата между външния министър на Русия Сергей Лавров и посланика на Москва в САЩ Сергей Кисляк с Тръмп е била на разположение само на ограничен брой държавни служители в опит да бъдат запазени коментарите му от широката публика, цитира \"Фокус\". Белият дом засега не е дал коментар по темата. По-рано информация, че Тръмп е провел телефонен разговор с президента на Украйна Владимир Зеленски и се е опитал да го накара да му помогне в следващите президентски избори като разследва политическия опонент на Тръмп Джо Байдън и семейството му станаха причина да бъде задействана процедурата по импийчмънт на президента. Член на разузнавателните служби, който попълни оплакване срещу Тръмп заяви, че бележки от други разговори на президента също са били засекретени, което не е нормална практика, понеже те са били с политическо значение, а не от значение за националната сигурност. През 2017 г. срещата с Лавров и Кисляк на Тръмп беше тема на спорове, след като излезе информация, че той е споделил с тях класифицирана информация за планирани действия на групировката „Ислямска държава“. Но според информацията на американският вестник The Washington Post, той е заявил пред Лавров и Кисляк и, че не се притеснява от мешателството на Русия в изборите в САЩ, понеже Вашингтон прави същото в други държави.", "date": "2019.09.28", "title": "Скандал! Доналд Тръмп засекретил думите си пред руски представители, че не е притеснен от вмешателството на Москва в изборите в САЩ"}
{"url": "https://faktor.bg/bg/articles/pozhar-izbuhna-na-borda-na-parahoda-olimpiyski-shampion-v-pristanishte-igumenitsaq-evakuirani-sa-nad-600", "text": "Пожар избухна на борда на парахода \"Олимпийски шампион\" в западното гръцко пристанище Игуменица. Евакуирани са над 600 пътници и членове на екипажа, предаде DarikNews. Пожарът е започнал в гаражното отделение, малко след като фериботът е напуснал пристанището на път за Венеция. Той се е завърнал в Игуменица и е започната евакуация в 8.20 часа българско и гръцко време. Огънят е овладян, защото веднага са се задействали автоматичните противопожарни системи. \"Олимпийски шампион\" е пуснат на вода през 2000 г., дълъг е 204 метра и широк 26,13 метра.", "date": "2019.09.28", "title": "Пожар избухна на борда на ферибота \"Олимпийски шампион\" в пристанище Игуменица, eвакуирани са над 600"}
{"url": "https://faktor.bg/bg/articles/nov-epizod-ot-hibridnata-voyna-kremal-izbra-sofiya-za-svetovniya-mladezhki-forum-na-ruskite-saotechestvenitsi", "text": "Нов епизод от хибридната война ли наблюдаваме в българската столица?  Кремъл избра София за Световния младежки форум на руските съотечественици. Какво ли се крие зад това? Над 130 души от 45 държави ще участват в Световния младежки форум на руските съотечественици в София и първите делегати вече пристигат, съобщи преди дни ТАСС, цитирана от \"Дневник\". Марина Дадикозян, председател на организационния комитет, казва още за агенцията, че девизът на петото подобно събитие е \"Младежта строи бъдещето\" Според нея това ще е най-мащабното международно събитие за родени и живеещи в чужбина руснаци на възраст между 18 и 35 години. То се открива в събота в Парк-хотел \"Москва\" и ще продължи до 1 октомври. Организатори са Координационният съвет на руските съотечественици в България, федерацията \"Съюз на съотечествениците\" и националното сдружение \"Заедно с Русия\". Подкрепа оказват руската правителствена комисия за проблемите на сънародниците зад граница, департаментът за работа със съотечествениците в чужбина към външното министерство в Москва, руското посолство в София, фондация \"Руский мир\", представителството на \"Газпром експорт\" в България и др. Програмата предвижда кръгли маси, работни заседания, дискусии, тренинг, майсторски класове, делова игра \"Проектогенерация\". Темите включват целите и задачите на бъдещото развитие на младежките организации на руснаците в чужбина, съхраняване на историческата памет, укрепване връзките с историческата родина, защита правата на сънародниците зад граница, разширяване на рускоезичното пространство, популяризиране на руската култура и образование, подготовка за празнуване на 75-а годишнина от победата над нацистка Германия и др. Форумът се провежда от 2010 г., а от 2015 г. с решение на руска правителствена комисия е обявен за световен. Досега в него са участвали над 1500 души от повече от 80 държави, твърдят организаторите. За участие пристигат руски сенатори, дипломати и представители на 5 района на Русия.", "date": "2019.09.28", "title": "Нов епизод от хибридната война? Кремъл избра София за Световния младежки форум на руските съотечественици"}
{"url": "https://faktor.bg/bg/articles/parvan-simeonov-1-20", "text": "Кандидатите за кметския пост в София ще създадат интересна и съдържателна кампания. Това каза за обзорното предаване „Метроном“ на Радио „Фокус“ политологът Първан Симеонов. Той добави, че столичани традиционно са по-трудно податливи на натиск. Симеонов обясни, че изследванията сочат, че ще се стигне до провеждане на балотаж, при койото от ключово значение е желанието на гражданите за промяна на статуквото. „Що се отнася до кампанията в София, поне засега, вижда се ясно, че ще има една доста съдържателна кампания, защото имаме ярки алтернативи, доста съдържателно заявени.  От една страна Йорданка Фандъкова, която демонстрира професионализъм, от друга страна Манолова, която направи една много пространна програма, господата Бонев и Игнатов, които несъмнено влагат много знания и настървения в това, което правят. И сега с включването на Ангел Джамбазки ще дойде и онзи малко по-радикален момент, когато ще се говори повечко за сигурност“, допълни политологът. Първан Симеонов каза още, че от голямо значение ще са гласовете на „традиционната десница“, които могат да идат Фандъкова или Манолова. По негови думи практиката показва, че една трета от гласуващите, решават кого да подкрепят в последните два-три дни преди вота.", "date": "2019.09.28", "title": "Първан Симеонов: От голямо значение в София ще са гласовете на традиционната десница"}
{"url": "https://faktor.bg/bg/articles/yuzhen-vyatar-nosi-22-27", "text": "Времето днес ще бъде предимно слънчево. След пладне ще духа слаб до умерен южен вятър, с него температурите ще са повишат и дневните ще са между 22° и 27°. Атмосферното налягане е и ще се задържи по-високо от средното за месеца. Над Черноморието ще бъде предимно слънчево. Ще духа до умерен южен вятър. Максимални температури на въздуха: 21°-24°. Температурата на морската вода е 21°-23°. Вълнението на морето ще е 1-2 бала. Над планините ще бъде слънчево с умерен вятър от запад-северозапад. Максималната температура на височина 1200 метра ще е около 17°, на 2000 метра - около 11°.", "date": "2019.09.28", "title": "Южен вятър носи 22° -  27°."}
{"url": "https://faktor.bg/bg/articles/spetsialniyat-pratenik-na-beliya-dom-v-ukrayna-hvarli-ostavka", "text": "Бившият посланик на Белия дом в НАТО Курт Волкър, който бе замесен в скандала с телефонния разговор между президентите на САЩ и Украйна Доналд Тръмп и Володимир Зеленски, подаде оставка от поста си на специален пратеник в Киев, според  думите на висш държавен служител, пише вестник  Los Angeles Times. Той заявил още, че Волкър е информирал държавния секретар Майк Помпео за решението си да напусне поста, след като бяха обявени разкрития, че именно той е свързал личният адвокат на Тръмп Рудолф Джулиани с украински държавни служители, за да бъдат те притискани да разследват бившият вицепрезидент Джо Байдън и семейството му за корупционни сделки. Джулиани заяви, че е бил в постоянен контакт с Волкър.  Държавният департамент не коментира , но потвърди, че посланикът е свързал адвоката на Тръмп с близки до Зеленски служители. Помпео заяви по-рано, че доколкото той е информиран, всички държавни служители на САЩ са действали правилно във връзка с Украйна. Волкър беше доведен в администрацията на Тръмп от бившият държавен секретар Рекс Тилърсън, за да служи като пратеник в Украйна. Той работи на доброволни начала и е запазил работата си като ръководител на Института за международно лидерство на Джон Маккейн в Аризонския държавен университет. Студентският вестник на щата Аризона е първият, който съобщи за оставката му.", "date": "2019.09.28", "title": "Специалният пратеник на Белия дом в Украйна хвърли оставка"}
{"url": "https://faktor.bg/bg/articles/meditsinski-sestri-izlizat-na-protest-s-nastoyavane-za-po-visoki-zaplati", "text": "Медицински сестри излизат на протест в Карлово с настояване за по-високи заплати. Сега възнагражденията са между 720 и 750 лева. Шест сестри от детското отделение на Общинската болница подадоха на 13 септември предизвестия за напускане. Подкрепиха ги трима лекари от същото отделение. Ръководството на болницата обяви, че заплатите ще бъдат увеличени от 1 октомври със 100 лева, като всеки месец ще има и допълнително материално стимулиране. Сестрите обаче настояват минималната заплата да бъде фиксирана на 950 лева. Очаква се към протеста  им да  се присъединят медицински  сестри от други градове в страната. По-късно днес от КНСБ ще оповестят подробности за подготвян от тях национален протест на лекарите и специалистите по здравни грижи. Основните проблеми пред съсловието ще бъдат представени от президента на синдиката Пламен Димитров и представители на професионални организации в здравеопазването на пресконференция. Основните проблеми за здравеопазването според КНСБ са недостигът на кадри и липсата на млади специалисти, ниските възнаграждения, липсата на диференцирано заплащане и недостатъчните възможности за продължаващо обучение и кариерно развитие. В протеста, чиято дата ще бъде обявена по-късно днес, се очаква да се включат представители на съсловието от цялата страна, подкрепени и от съсловните пациентски организации. Ще бъде оповестено още за какви заплати настояват медиците и как могат да се постигнат те.", "date": "2019.09.28", "title": "Медицински сестри излизат на протест  с настояване за по-високи заплати"}
{"url": "https://faktor.bg/bg/articles/novini-balgariya-razlichniyat-kandidat-sreshtu-porochnata-sistema-na-upravlenie-v-sandanski", "text": "Предстоящите на 27 октомври т.г. местни избори  са най- добрата възможност за гласоподавателите от община Сандански, да скъсат с досегашната      Моделът, наложен от партийните централи, лишава гражданите на общината от каквато и да е инициатива и участие в решаването на важните за обществото проблеми. Партийните ръководства в София, а не гражданите, определят и издигат кандидатите и това грубо налага една вертикална структура на властта, която убива местното самоуправление.Всичко в нашето ежедневие зависи от малък кръг от хора, които  нямат никаква представа за реалната картина по места.Партийните централи стигат до там, да игнорират волята на местните си организации и силово да налагат удобния им кандидат.      Освен неефективна, тази система, е напълно   Моделът, по който се раэходва общинският бюджет е част от вертикалната власт, при която малък кръг от фирми получават поръчките и се отчитат нагоре по веригата.       Всичко това отдалечава местната власт от проблемите на хората в общината и я превръща в удобен инструмент на централната власт за безцеремонното източване на общинския бюджет. Ние сме  свидетели на постоянни корупционни схеми и скандали, които, съвсем справедливо, натрупаха недоволство в обществото и повишиха интереса на гражданите към извънсистемни  кандидати, като алтернатива на сегашното управление.       Централната власт вижда и се страхува от големия потенциал на натрупания през годините протестен вот. Тя знае, че този вот, съчетан със свободомислието и куража на точния кандидат, е най-сериозната заплаха за нея в предстоящите местни избори. Сегашните управляващи полагат всички усилия за  да разбият  протестният вот и да попречат той да се концентрира около   ГЕРБ се опитва да раздроби протестният вот чрез изкуствено създадени, уж опозиционни, временни коалиции, с които,евентуално, на втори тур, да постигне съглашение, основано на лични икономически интереси.        Става дума за коалиции от политически субекти с коренно различни идеологии и принципи, и без каквато и да е обща идея за бъдещето на общината, обединени единствено от  жаждата за влизане във властта на всяка цена.          Като алтернатива на този порочен модел, един, свободен от зависимости кандидат за кмет, ще  включи в управлението, не наложени му отгоре сътрудници, а истински и доказани местни специалисти, за които проблемите на града и общината ще са тяхна съдба. С въвеждане на принципите и механизмите на действителното местно самоуправление,  хората ще бъдат постоянно информирани за ежедневната работа на администрацията и ще участват в определяне на приоритетите за развитие на общината.", "date": "2019.09.28", "title": "Различният кандидат срещу порочната система на управление в Сандански"}
