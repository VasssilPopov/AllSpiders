{"url": "https://faktor.bg/bg/articles/novini-balgariya-yordanka-fandakova-promenyame-sofiya-ne-s-dumi-a-s-rabota", "text": "Всички казват, че тези избори за кмет на София ще са различни, защото са голямата битка за власт. Не! Не това е залогът! Знам, че много политически инженери се опитват да подменят играта. Знам, че сигурно им е важно. Само че аз няма да съм и никога не съм била част от това.  Заставам пред всички с лицето и биографията си. Както някой написа със „скучната“ ми биография. Да, в днешно време е скучно да си последователен, но съм такава. Не пренаписвам големи периоди от живота си, не ги подменям, не ги крия, както е модерно. Не давам неизпълними обещания. За мен днес започва открито и честно състезание на идеи, решения и проекти за София. Да, тези избори са важни, защото на тях се решават две важни неща. Първото, как София ще продължи да се променя – дали със силата на опита и с поуките от научените уроци ще стъпим на здравата основа на направеното, за да увеличим скоростта на промяна и градеж. Второто,  с каква цел София ще се развива –  знам, че сега София има уникален шанс да направи голяма крачка в своето развитие. Работихме така, че в следващата година-две пред града ни стои голямата възможност да привлечем стратегически инвеститор във високотехнологичното производство. Това означава ускорено икономическо развитие, добри доходи и високо качество на живот.  Преди няколко месеца „Файненшъл таймс“ и Световната банка отвориха свои центрове в София. Струва ни се естествено. А дали биха го направили преди 10 години? Каква беше София преди 10 години? Започнахме работа в един спрял град, който преминаваше от криза в криза.  София беше обградена от хиляди бали боклук, чийто мирис задушаваше половината град. 40-годишните червени Икаруси бяха столичният градски транспорт, а метрото беше 9 км от центъра до „Обеля“. Детските градини и части от Борисовата градина се заменяха срещу панелни апартаменти, а парковете дори не се косяха.  Радвам се, че днес никой не помни София такава. Защото днес София е различна.   Припомням го, защото в управлението на един град това къде си, зависи от това откъде си тръгнал. Няма да изброявам какво направихме. Днес е важно какво предлагам да направим – това са конкретни проекти, със срокове и свършена работа, и най-вече, с ясни цели.  е по-високо качество на живот с по-удобна и сигурна градска среда.  Извеждам като приоритет работата в кварталите. Това означава квартални улици, тротоари и осветление. Често ме питат, защо едва сега – защото първо трябваше да направим големите улици и булеварди.  Следваща задача – система на довеждащ транспорт – изцяло електрически автобуси от квартала до спирки на метрото. Защо сега – защото първо трябваше да модернизираме градския транспорт.  Предлагам цялостна програма за изграждане на паркинги – буферни, на спирки на метрото и квартални, защото подреждането на паркирането в кварталите е една от най-спешните задачи. Трябва да намалим транзитния трафик през града – а това значи да завършим вътрешните рингове и Околовръстния път – готови сме с плановете. Метрото –  много се гордея с този проект, въпреки всички, които се опитват да го омаловажат или искат неговото спиране. Не само, че не го спираме, а сме готови с разширенията към „Слатина“, „Левски“, „Люлин“ и Южната дъга. Трябва да проектираме и разширенията към „Илиянци“ и Студентски град. по-здравословна среда, което означава чист въздух и повече зеленина.  Спечелихме огромен проект за подмяна на старите печки на дърва и въглища на 1/3 от семействата в София.  Настоявам парламентът да приеме предложението ми за инкриминиране на горенето на отпадъци.   Спираме колите, които нямат работеща система за очистване и затова ще разработим нов механизъм за сигнали и контрол.  Готови сме с проекти за 8 нови парка и с вдъхновяващия проект за Зеления ринг – линеен парк с велоалеи по старата жп линия.  Има две конкретни теми, по които сме длъжници -  Витоша и Борисова градина. Предлагам конкретни решения за по-добър достъп до планината и възстановяване на Княжевския и Драгалевския лифт - със или без съдействието на собствениците. Вече ясно им го казах. Къпалнята „Мария Луиза“ и Летният театър са двата най-знакови обекта, които трябва и вече можем да върнем на софиянци. Както успяхме да върнем терена, на който изградихме парк „Възраждане - първият от десетилетия нов парк. Един от моите лични приоритети е създаването на повече условия за спорт.  Готови сме с проекти за 5 нови спортни зали в кварталите и 6 ученически спортни зали, които ще са отворени извън учебно време. Разбира се, София се нуждае от нов национален стадион и ще предложим терен, който да е максимално удобен. Подготвяме проект с нови възможности за спорт на Панчаревското езеро, а от догодина София ще има и първият общински аквапарк.    просперираща София, с по-големи възможности за професионално развитие, добри доходи и успешен бизнес.  Днес всички говорят за северните територии. Факт е, те вече се виждат. С инфраструктурата, която изграждаме – Северна скоростна тангента и Западната дъга - те станаха новата посока за развитие на София.  Можем да привлечем стратегически инвеститори, да създадем още 4 технологични индустриални зони.  Вярвам, че бъдещето на София е във високите технологии. Затова предлагаме и училищен кампус,  в който престижни международни училища и университети да отворят филиали.  Големият капитал на София са образованите и младите хора. Знам го с ума и със сърцето си.  Затова и повече от 10 години инвестициите в образованието са стабилен приоритет. Грижата за децата е ключът към душата на нашата общност. За да дадем на семействата повече сигурност и възможност за развитие – заедно с изграждането на нови училища и детски градини, започваме и програма за нови ясли. Продължаваме подкрепата за децата със специални образователни потребности. Създаваме и първата общинска детска поликлиника.   да подпомагаме творците, да създаваме нови места за култура и изкуство, да разкриваме историята на града.  Знам, че величието на София е в свободния творчески дух и заряд.  Догодина ще започнем изграждането на първия Център за Съвременно изкуство – той ще е истински дом на съвременните творци.  Трябва да изградим две нови концертни зали, това е ясен ангажимент.  Категорично продължаваме с разкриването на археологическото наследство - проектите за „Св. Неделя“ и църквата „Св. Спас“ са големи задачи, с които трябва да се справим по най-добрия начин, защото представят сърцето на града ни. Реставрирането на сградите-паметници на културата е задача, за която работим - и с промени в Закона за културното наследство, и със специална програма на общината. Спасихме къщата на Яворов за града. повече ред, контрол и ясни правила.  Да, на първо място електронни услуги и използване на новите технологии. Нужна е реформа в административните услуги – бързина и удобство за гражданите и бизнеса.  Опитът ни показа, че трябва ефективен и строг контрол при строителството.  От една страна, при строителство на публични обекти – за това настоявам строители, проектанти и надзор да носят и професионална отговорност при некачествена работа. И щом искат да работят с публични средства, да залагат и името си, и възможността изобщо да работят.  Предлагам София да има ясни стандарти за всички елементи, които се поставят в града.  По отношение на строителството в града –  подготвяме серия от законодателни промени за ограничаване на застрояването в жилищните квартали и за защита на зелените площи.  Цели се постигат само с ясна посока, с решителност, постоянство и съмишленици. Благодарна съм на всички софиянци, с които сме съмишленици в голямата цел – развитието на София като модерен, подреден, европейски град.  Благодарна съм за подкрепата, за открития диалог, за гражданското участие и за критичните мнения.  За реализирането на новите проекти и големите цели е нужен екип.  Благодарна съм на подкрепата на Европейската комисията за проектите на София и на професионалния диалог, който имаме. За развитието на София подкрепата на правителството и на министър-председателя е изключително важна – защото мащабът на работа е огромен и без подкрепата на държавата много от големите проекти са невъзможни. Казвам го като кмет, който е виждал и двете.  В управлението на града единствения начин да се носи ясна отговорност е, когато казваш кой конкретно стои зад теб, на кого разчиташ.  Днес е модерно политиците да се крият зад думата „гражданите“. Но гражданите не са някаква обща маса. Гражданите имат своите лица, имена, професии, успехи, критики и идеи.  Представям екипа от общински съветници от ГЕРБ, СДС и хората от гражданската квота,  кметове на райони и кметства. Кметовете на райони в следващите години ще имат голяма роля за успешната работа в кварталите. Защото те са хората на място, които да дадат точно приоритетите и да следят работата.  Продължавам да разчитам на част от хората, с които съм работила досега и които добре познавате.  Новите приоритети, които предлагам, се нуждаят и от нова енергия, и от нови компетентности. Поканих ярки представители на гражданите – хора, градили своя авторитет с години, както и млади, активни личности. Хора, които могат да представляват в общинския съвет цели сектори. Хора, чиято дума се чува и тежи. Благодаря им, че приеха моята покана с желание да работят за София.  Хората правят София. А София трябва да продължи да се развива.  Това става не с приказки, а с конкретни проекти, с реален график, с работа ЗА СОФИЯ!", "date": "2019.09.29", "title": "Йорданка Фандъкова: Променяме София не с думи, а с работа"}
{"url": "https://faktor.bg/bg/articles/kemalistkiyat-kmet-ne-byah-pokanen-na-izvanredniya-savet-sled-zemetresenieto-v-istanbul", "text": "Опозиционният кмет Екрем Имамоглу заяви, че не е бил поканен на извънредния съвет след земетресението в Истанбул, което разлюля града със сила 5,7 по скалата на Рихтер, предава AFP. Трусът предизвика леки щети, евакуация и паника сред населението на най-големия турски град. Според официални данни осем души са били леко ранени.  Турските власти проведоха среща, която беше организирана от вицепрезидента Фуат Октай, за да излязат с извънреден план след земетресението,  Имамоглу, който беше избран за кмет на Истанбул през юни, е член на опозиционната „Републиканска народна партия“. Той заяви, че не е присъствал на съвета, понеже не е бил поканен.  „Искам да се свържа с държавните служители. Изборите свършиха, те са зад нас. Приоритетът за мен е земетресението. Нека вземем мерки заедно“, заяви той.  Първоначалните резултати от местните избори, които трябваше да поставят Имамоглу на кметския пост бяха обявени за невалидни и нагласени от управляващата партия на президента Реджеп Тайип Ердоган \"Партия на справедливостта и развитието\", но той спечели решително проведените повторни избори през юни.", "date": "2019.09.29", "title": "Кемалисткият кмет: Не бях поканен на извънредния съвет след земетресението в Истанбул"}
{"url": "https://faktor.bg/bg/articles/kak-shoygu-i-armiyata-unishtozhavat-rusiya-video", "text": "Руският министър на отбраната Сергей Шойгу даде пространно интервю за вестник \"Московски комсомолец\" , където направи редица изявления за реформата и перспективите за развитието на руската армия, войната в Сирия, отношенията с Украйна и собствените му планове. Интервюто е предшествано от мислите на неговия автор Михаил Ростовски, че руската армия при Шойгу \"си възвърна уважението както на приятели, така и на потенциални и истински врагове\", но това не би могло да бъде постигнато \"без подкрепата и личното участие на Владимир Путин\". Журналистът Андрей Марков, главен редактор на проекта \"Култура на достойнството\" прави на пух и прах тезите на министъра, като привежда необорими аргументи и заявява, че именно Шойгу и армията унищожават Русия.  Което също не би могло да бъде постигнато \"без подкрепата и личното участие на Владимир Путин\" .", "date": "2019.09.29", "title": "Как Шойгу и армията унищожават Русия? (ВИДЕО)"}
{"url": "https://faktor.bg/bg/articles/the-times-glasyat-impiychmant-i-za-boris-dzhonsan", "text": "Британските опозиционни партии могат да започнат рядка за Обединеното кралство процедура за импийчмънт срещу британския премиер Борис Джонсън, твърди британския вестник  Според вестника подобна възможност е била обсъдена на среща на опозиционни политици по-рано, а решението на Върховния съд от 24 септември беше наречено формална причина за това. Той сметна, че Джонсън незаконно е прекратил заседанията в парламента за пет седмици, до средата на октомври. Съдиите в крайна сметкаа се съгласиха с критиците на премиера, пише \"Фокус\". Британското издание пише, че предложението за импийчмънт на Джонсън е разработено от „Партията на Уелс\" и в началото на следващата седмица може да бъде внесено в Камарата на общините. Теоретичният резултат от тази процедура, ако тя бъде успешна, може да бъде ново съдебно дело.  \"Признавам, че идеята за импийчмънт срещу премиера изглежда извънредна и необичайна. Но ние живеем в извънредни времена. Ясно казах на опозиционните лидери, че Борис Джонсън не трябва да бъде оставен безнаказан за нарушаването на закона чрез закриването на парламента \", каза Лиз Савил Робъртс, говорител на уелската партия за The Times.", "date": "2019.09.29", "title": "The Times: Гласят импийчмънт и за Борис Джонсън"}
{"url": "https://faktor.bg/bg/articles/novini-balgariya-makedonizmat-i-kresliviyat-psevdopatriotizam-u-nas-sa-dvete-litsa-na-kremaskata-rezidentura", "text": "Приемането на Северна Македония в НАТО и ЕС е най-сигурната гаранция за нейното откъсване от зловещото влияние на Кремъл и Белград! Без откъсването от това влияние никога няма да бъдат разбити зловредните лъжи наложени от Коминтерна за миналото на Македония! Ние трябва да си даваме сметка, че   между режимът в Москва и Западът и ако искаме да има нормален диалог между нашите две страни първо трябва да разрушим \"Балканската стена\", която разделя българите много по драматично отколкото \"Берлинската стена\" разделяше германците! Само при условие, че със Северна Македония сме в рамките на една цивилизационна общност и един военнополитически съюз на демократични държави ние можем да преодолеем дълбоко издълбаните от Коминтерна кървави разделителни линии. Македонизмът и кресливият псевдопатриотизъм у нас са двете лица на кремъската резидентура и тяхната единствена цел е да минират положителните тенденции на сближаване между София и Скопие, които бяха катализирани основно от усилията на нашите партньори в НАТО и ЕС. Очевидно е, че тези две лица на кремълската резидентура имат свои представители в историческата комисия и чрез тях   създавайки политически интриги с цел насаждане на емоционална аргументация за позиция България да не подкрепя Северна Македония за ЕС през октомври. Такава позиция ще бъде предателство на нашия национален интерес!", "date": "2019.09.29", "title": "Македонизмът и кресливият псевдопатриотизъм у нас са двете лица на кремъската резидентура"}
{"url": "https://faktor.bg/bg/articles/moskva-opasno-da-se-pregovarya-s-vashington-zashtoto-publikuvaha-stenogramata-na-razgovora-mezhdu-tramp-i-zelenski", "text": "Публикуването на стенограмата на телефонния разговор между президентите на САЩ и Украйна Доналд Тръмп и Владимир Зеленски показа, че е опасно да се преговаря с Вашингтон. Това действие на САЩ променя формата на отношенията между държавите, заяви в неделя официалният представител на руското външно министерство Мария Захарова, цитирана от TACC. \"Съгласна съм с много оценки, че това публикуване на стенограмата на разговора между Тръмп и Зеленски със сигурност ще промени картината и дори не картината, но вероятно формата на отношенията между държавите, между лидерите, между политиците. Защото сега, на третия ден след този скандал, всички разбират, че е опасно да се обадите във Вашингтон, да преговаряте, да се срещнете “, каза тя в ефира на програмата „Голямата игра“ на Първи канал, пише \"Фокус\". Захарова смята, че публикуването на телефонния разговор може да бъде урок за украинския лидер и по този начин да повлияе на ситуацията в страната. \"Ако този урок, а това е колосален политически урок, Зеленски го възприеме правилно, имам голяма надежда за това, че като цяло ситуацията в Украйна може да се развие по различен начин\", каза тя. В същото време Захарова подчерта, че Зеленски трябва да преоцени ролята на САЩ в Украйна. \"Ето така просто с едно щракване, те могат просто да сринат цялата украинска политика, както беше направено от демократите. Защото, разбира се, демократите стоят зад това. Точно по същия начин Украйна като държава може да бъде срината от американския естаблишмънт в момент, когато ще бъде удобно и необходимо“, обясни официалният представител на руското външно министерство. Захарова отбеляза също, че президентът на Украйна трябва да разчита на професионализма. „Не на лозунгите и не на PR кампаниите, които го подвеждат и го подведоха и сега, които придружаваха дейността на Порошенко, а на професионализма трябва да залага (новият украински президент)“, обясни тя.", "date": "2019.09.29", "title": "Москва: Опасно е да се преговаря с Вашингтон, публикуваха стенограмата на разговора между Тръмп и Зеленски"}
{"url": "https://faktor.bg/bg/articles/navalni-na-protesta-silovatsi-mahnete-chernite-maski-simvol-na-terora-na-kremal-no-i-simvol-na-straha-mu-video", "text": "Махнете черните маски, те са символ на терора на Кремъл. С тези думи се обърна опозиционният лидер Алексей Навални към маскираните като \"черни нинджи\" силоваци, охраняващи протеста в Москва в подкрепа на политическите затворници . Не, те са символ на страха им. Те се боят от нас, те крият лицата си, заяви той. 24 000 души са участвали в протеста, настояващ за освобождаване на задържани активисти.  Властите арестуваха хиляди участници в протестите през юли, избухнали след решението на избирателната комисия да не се допусне кандидати на опозицията на местните избори в столицата .  Няколко активисти получиха присъди до 4 г. затвор.", "date": "2019.09.29", "title": "Навални на протеста: Силоваци, махнете черните маски, символ на терора на Кремъл, но и символ на страха му! (ВИДЕО)"}
{"url": "https://faktor.bg/bg/articles/karakachanov-se-inati-da-spane-makedoniya-za-es-ne-sam-optimist-che-makedonskata-strana-shte-nadmogne-sebe-si", "text": "На 17 октомври предстои Европейски съвет, на който се очаква лидерите на страните от ЕС да вземат решение за начало на преговори за членство на Македония и Албания в ЕС. България винаги е имала принципна позиция в подкрепа на Македония както по отношение на нейната евроатлантическа интеграция, така и на нейната стабилност и териториална цялост. Тази подкрепа е била винаги ясна, но и обвързана с това каква политика спрямо България се води в съседна Македония и дали тя отговаря на принципите на ЕС за добросъседство и най-вече на българските национални интереси. За нас от двете страни на Деве баир са живеели и живеят хора, споделящи обща история, общи герои, обща култура и език. Насила разделени от повратностите на историческите събития тези хора днес живеят в две различни държави. В продължение на десетилети, чрез насилие и терор, вдъхновени от Кралска Югославия, Сталин и Тито бе направено всичко, за да бъде сломена българската идентичност на македонските българи и подменена с новосъздадена македонска. Този македонизъм по своята същност е основно антибългарски, целящ манипулативната и гротескна подмяна на историята, на всичко българско и показването на България и българите като завоеватели, окупатори, фашисти и душмани.  За съжаление след края на Югославия този антибългарски македонизъм не само не изчезна, а се превърна и в държавната идеология и доктрина на новата независима държава Република Македония. Кулминация на антибългарската истерия и потресаващи исторически манипулации и лъжи бяха достигнати по време на управлението на Никола Груевски. Най-крещящата от всички манипулации е именно тази, че Груевски беше председател на партия носеща името ВМРО - която исторически е била винаги най-силният стожер на българщината.  С идването на власт на Зоран Заев ние имахме надежда, а и обещания, че ще има промяна в този антибългарски наратив и че историята ще бъде най-сетне казана такава, каквато е. В подписания на 1 август 2017 г. Договор за приятелство и добросъседство между Македония и България всъщност най-важният елемент е клаузата за Обща история.  За разлика от гърците ние се съгласихме да гледаме на историята ни с Македония като на Обща, естествено при условие, че ясно бъдат казани фактите - на база на артефакти и оригинални документи - за българската същност на Цар Самуил като Цар на България, българската идентичност на цяла плеяда възрожденци като Григор Пърличев, Райко Жинзифов, братя Миладинови, Кузман Шапкарев, всички революционери като д-р Христо Татарчев, Гоце Делчев, Дамян Груев, Борис Сарафов, Васил Чекаларов, Гьорче Петров, ген. Александър Протогеров, Тодор Александров, Иван Михайлов и много други. Всички те са се определяли сами като българи, имали са българска национална и етническа идентичност за себе си, говорели са и писали на български книжовен език и са оставили след себе си хиляди страници документи, писма и мемоари, казващи сами за себе си това.  Същото важи и за събития като Илинденско-Преображенското въстание, организирано и предвождано от българи, за ВМРО - организация създадена и ръководена от корави българи, бореща се свободата на Македония, но най-вече за нейната българщина. Това е лесно проверимо и доказуемо, включително в архивите на Държавния архив на Македония. Хора и партии в Македония, които си мислят нещо друго по отношение на историческата ВМРО и нейните ръководители, или живеят в някаква странна щизофрения, или са тотално неграмотни, неуки и неписмени. Има и трети вариант всъщност - работят по белградска агенда. Но да се върнем към фактите - беше създадена смесена историческа комисия с професионални историци от двете ни страни, на която беше даден мандат да намери в бързи срокове този общ и честен прочит на общата ни история и това да залегне в учебните материали, които се преподават в училищата. Тази комисия съществува вече от почти 2 г, но резултатите от работата ѝ, ако въобще има такива, са крайно разочароващи. Вината за това е изцяло на македонската страна, която постоянно бави темпото, прави обструкции и се опитва всячески да преиначава значението на оригиналните исторически документи, като постоянно ги тълкува и „обективизира“ от днешна гледна точка. Всичко това се прави с една-единствена цел - да не се допусне по никакъв начин „признаване“ на каквато и да е българска идентичност, на която и да е историческа личност от Македония. Македонските историци в комисията са отдадени цялостно на това да защитят максимално титовата и антибългарска конструкция на македонизма.  Последните няколко заседания на Комисията са тотална катастрофа и това беше констатирано и от самите нейни членове. Македонските историци, а за съжаление и политици като самите Заев или президента Пендаровски, вече дори не говорят за Обща история, а за преплетена и споделена – такава, каквато имали и с всички останали държави на Балканите. Пендаровски дори си позволи да охули паметта на Гоце Делчев, сравнявайки го с обикновен опортюнист и нагаждач, който се е декларирал българин, само защото обстоятелствата около него били такива. Същото го каза и по отношение на стотиците хиляди български граждани в Македония, които за него са очевидно лъжци и измамници. На няколко пъти през последната година държавата България, българският премиер и аз самият подканвахме приятелски и загрижено както Комисията, така и държавните ръководители в Скопие да преосмислят техния подход. Уви, реакцията и последствията бяха точно в обратната посока.  Днес ясно мога да констатирам дълбокото си разочарование, че Договорът за приятелство и неговата основна и най-важна точка - Общата история, не е изпълнен, не се изпълнява и няма индикации за неговото изпълнение. Подписването и изпълнението на този Договор бе условието за безрезервната подкрепа от страна на България за Македония за членството ѝ в НАТО и ЕС. Благодарение на този Договор и нашата подкрепа Република Северна Македония ще стане съвсем скоро член на НАТО. Нашата подкрепа беше в аванс, без резултати по отношения на Договора. Подадохме ръка и бяхме излъгани. Затова отново повтарям – само след дни, на 17 октомври, предстои Европейски съвет, на който България трябва да реши дали да подкрепи Македония, за да ѝ бъде дадена дата за начало на преговори за членство в ЕС. Това решение зависи както от всички държави членки, така и от всяка от тях поотделно. Решението ще се вземе само с абсолютно мнозинство. Дори и само една държава да бъде против, решение не може да бъде взето. Както беше ясно заявено от премиера Борисов по време на официалното му посещение в Скопие на 1 август тази година, България ще продължи да подкрепя Македония само при резултат на Комисията до тогава. Този добронамерен съвет очевидно не бе послушан, а бе посрещнат с насмешка и подигравка.  На 14 и 15 октомври пък предстои и поредното заседание на Историческата комисия. Не съм оптимист, че македонската страна ще успее да надмогне себе си и излезе с резултат, който да позволи на България да продължи да ги я подкрепя. Дано се лъжа!", "date": "2019.09.29", "title": "Каракачанов се инати да спъне Македония за ЕС:  Не съм оптимист, че македонската страна ще надмогне себе си"}
{"url": "https://faktor.bg/bg/articles/talpa-obkrazhi-politsai-izvarshvashti-aresti-v-honkong-otbranyavat-se-sas-salzotvoren-gaz", "text": "Полицията използва днес лютив спрей и сълзотворен газ срещу демонстранти в търговски район на Хонконг, след като тълпа обкръжи групи полицаи, извършващи арести, предадоха Асошиейтед прес и ДПА. Полицейското присъствие в търговския район Козуей бей бе засилено преди неразрешената демонстрация, като служителите на реда спираха и обискираха хора преди началото на антикитайския протест преди националния празник на Китай във вторник.", "date": "2019.09.29", "title": "Тълпа обкръжи  полицаи, извършващи арести в Хонконг, отбраняват се със сълзотворен газ"}
{"url": "https://faktor.bg/bg/articles/v-moskva-zapochva-protest-s-iskane-za-osvobozhdavane-na-politzatvornitsite-na-zhivo", "text": "Пряко предаване на  митинга   на проспект Сахаров в Москва с искане за освобождаване на политзатворниците, в поддръжка на всички подложени на преследване от властите за своята гражданска и политическа деятелност. Иска се по конкретно освобождаване на осъдените по  «московското дело», разправило се брутално с някои от протестиращите през юли, а също с т.нар. «дело ФБК». Началото на следния документ дава бегла представа за беззаконието на руската Темида...  В изпълнение на нашия пастирски дълг по обгрижване на затворниците, ние, свещениците от Руската православна църква, всеки от свое име, смятаме за свой дълг да изразим нашето убеждение, че е необходимо да се преразгледат съдебните решения за ефективни присъди, произнесени по отношение на мнозина от подсъдимите по „Московското дело”.  Константин Котов е един от осъдените. Той не е извършил никакви насилствени действия нито по отношение на представителите на властта, нито по отношение на други граждани, но му е наложено безпрецедентно жестоко наказание.  Цялата „престъпна” дейност на този човек се състои в застъпничество за други затворници, при това изключително с мирни средства. За нас беше тежко да научим, че едно от веществените доказателства, иззети от него, е самоделен плакат с думите на протойерей Александър Мен: , а също и призив за размяна на пленниците с Украйна. 29 години след убийството на отец Александър, по което следствието още не е приключило, неговите думи продължават да са актуални и да звучат като укор към нашето озлобено общество. Що се отнася да размяната на пленници между Русия и Украйна, която беше осъществена след задържането и съда над Константин Котов – тя беше еднозначно подкрепена от Руската православна църква. Затова е нелепо да се оценява неговият призив като призив към противозаконни действия.  В нас извиква недоумение отказът на съдиите да приложат по делото видеозапис, който доказва невинността на Константин Котов, но противоречи на показанията на полицаите, които повтарят дословно едно и също. Искаме да напомним на всички, които са давали или ще дават показания по това и други дела, думите не Свещеното Писание: „Лъжесвидетел не ще остане ненаказан, и който говори лъжа, ще загине” (Притч. 19:9).", "date": "2019.09.29", "title": "В Москва започна протест с искане за освобождаване на политзатворниците (НА ЖИВО)"}
{"url": "https://faktor.bg/bg/articles/burgas-se-naredi-v-top-10-na-svetovnata-klasatsiya-za-priyatno-shofirane", "text": "Бургас се нареди в Топ 10 на световната класация за приятно шофиране. Градовете са оценени от 2600 пътешественици от целия свят, съобщи Нова телевизия. Бургас и областта са посочени на 6-то място в десетката на най-предпочитаните от водачите региони за шофиране. Начело се нарежда Гран Канария на Канарските острови. Авторите отбелязват, че сред първите десет са попаднали достатъчно на брой островни дестинации, за да се предполага, че туристите обичат да шофират на части от сушата, необременени с многокилометрови транспортни мрежи.Такъв е и районът на и около Бургас.", "date": "2019.09.29", "title": "Бургас се нареди в Топ 10 на световната класация за приятно шофиране"}
{"url": "https://faktor.bg/bg/articles/kak-shte-se-otrazi-falitat-na-tomas-kuk-na-balgariya", "text": "За специалистите в бранша фалитът на „Томас Кук“ беше предизвестен. От 2012 година, когато „Томас Кук“ беше един от спонсорите на Олимпиадата в Лондон, започват проблемите на тази група. „Томас груп“ е огромна икономическа група, която включва в себе си както най- известната туроператорска марка „Томас Кук“, така и 4 авиокомпании, към днешна с флот от над 115 самолета, множество оператори и хотели, туроператорски и турагентски мрежи. Групата изпитва затруднения от последните пет-шест години и систематично трупа задължения.", "date": "2019.09.29", "title": "Как ще се отрази фалитът на \"Томас Кук\" на България?"}
{"url": "https://faktor.bg/bg/articles/slovakiya-spira-poletite-na-mig-29-zaradi-katastrofa", "text": "Командването на Военновъздушните сили на Словакия реши временно да спре тренировъчните полети на свръхзвуковите изтребители МиГ-29, предава  . Това съобщи представителят на Министерството на отбраната Словакия Данка Цапакова. „Учебните полети на МиГ-29 бяха временно спрени поради катастрофата на един от тях в в близост до град Злате Моравец в Нитрийския край,“ заяви тя. „Това решение няма да повлияе негативно върху сигурността на въздушното ни пространство. \", добави Цапакова. Пилотът, пилотиращ катастрофиралия МиГ-29, е катапултирал и се намира в болница с леки наранявания.Когато той установил факта, че ще се разбие, пилотът е показал, както подчерта Цапакова, високи професионални качества и самообладание, изпращайки падащият изтребител в район, където няма жилищни и промишлени сгради. Според първоначалната информация причината за катастрофата може да е липсата на гориво в резервоарите на самолета МиГ-29. Министерството на отбраната все още не е потвърдило тази версия. Създадена е специална комисия за разследване на инцидента. Само въз основа на нейните открития ще бъде установена точната причина за катастрофата на изтребителя, каза Цапакова.", "date": "2019.09.29", "title": "Словакия спира полетите на МиГ-29 заради катастрофа"}
{"url": "https://faktor.bg/bg/articles/dnes-lyatoto-se-zavarna", "text": "Днес времето ще е слънчево и топло, с максимални между 25° и 30° градуса. Минималните температури ще са между 8°  и 13°, като атмосферното налягане ще е по-високо от средното за месеца. В Дунавската равнина ще духа слаб до умерен северозападен вятър.  Предимно слънчево ще бъде и в планините, но след обяд ще се заоблачи. На 1200 метра температурата ще достига до 20°, а на 2000 метра - около 12°. По високите и открити части ще духа умерен вятър от запад-северозапад. Слънчево ще бъде и по Черноморието, като максимални температури на въздуха ще бъдат в диапазона 21-24°. Температурата на морската вода е около 22°. Ще духа слаб до умерен вятър от юг-югозапад у. Вълнението на морето ще бъде 1-2 бала. Слънцето ще изгрее в 07:21 часа и ще залезе в 19:12 часа. Продължителноста на деня е 11:51 часа.", "date": "2019.09.29", "title": "Днес лятото се завърна"}
{"url": "https://faktor.bg/bg/articles/iran-sasht-atakuvaha-nashite-yadreni-saorazheniya-mozhe-da-ubiyat-milioni-hora", "text": "Съединените щати не са в състояние да сложат край на нито една война, в която участват и водят кибервойна срещу нас, заяви иранският министър на външните работи Мохамед Джавад Зариф в интервю за NBC. Министърът призова администрацията на американския президент Доналд Тръмп да не се опитва да разрешава конфликтите в Близкия изток със сила, и също така обвини Вашингтон в разгръщане на кибервойна, пише \"Фокус\". „САЩ започнаха тази кибер война, като атакуваха нашите ядрени съоръжения по много опасен, безотговорен начин, който може да убие милиони хора“, заяви Зариф.  По-рано Зариф разкритикува решението на САЩ за прехвърляне на допълнителни войски в Близкия изток след нападенията върху нефтените рафинерии в Саудитска Арабия, като нарече тази стъпка „позьорство“. Ситуацията в Близкия изток се влоши, след като две петролни рафинерии на саудитската нефтена и газова държавна компания „Сауди Арамко“ бяха нападнати от дронове на 14 септември, след което Рияд намали производството си на петрол наполовина. Отговорност за нападението поеха йеменските бунтовници хути, срещу които се бие военна коалиция, ръководена от Саудитска Арабия, но Рияд и Вашингтон обвиниха Техеран за случилото се, което Иран отрича.  Техеран подчерта, че атаките върху нефтени съоръжения вредят на целия регион и отбеляза, че подобни твърдения са традиционни за САЩ и не са изненадващи. Въпреки липсата на доказателства за участието на Иран в атентата, Тръмп даде указания за налагане на допълнителни санкции.", "date": "2019.09.29", "title": "Иран: САЩ атакуваха нашите ядрени съоръжения, може да убият милиони хора"}
{"url": "https://faktor.bg/bg/articles/nansi-pelosi-obshtestvenoto-mnenie-se-promeni-iztsyalo-iska-razsledvane-za-impiychmant-na-tramp", "text": "Спикерът на Камарата на представителтие на САЩ Нанси Пелоси заяви, че общественото мнение вече е за разследване за импийчмънт на президента Доналд Тръмп, след излизането на стенограмата на разговора му с украинския му колега Владимир Зеленски, съобщава Reuters. „Общественото мнение се промени изцяло. Може да се промени и сега, кой знае, но точно сега, след като видяха оплакването и свидетелството на главният инспектор и отношението на администрацията към него, американците променят мнението си“, заяви Пелоси пред журналисти. Тя добави, че нейната съпротива срещу разследване за импийчмънт бързо е преминала от призив към нейните демократи да бъдат внимателни от политическата криза, която подобно действие може да предизвика, до решителност за задействането на процедурата, след като излязоха всички данни за разговора между Тръмп и Зеленски.  „Президента на САЩ би задържал военната подкрепа, платена от данъкоплатците, за да разклати лидер на друга държава, освен ако той не му направи политическа услуга – това е толкова ясно.“, заяви още Пелоси.  По-рано стана ясно, че Тръмп и Зеленски са провели разговор, в който президента на САЩ обещава на своя колега военна помощ, ако бъде започнато разследване срещу сина на политическият противник на Тръмп Джо Байдън, който се очаква да му опонира на изборите през 2020", "date": "2019.09.29", "title": "Нанси Пелоси: Общественото мнение се промени изцяло, иска разследване за импийчмънт на Тръмп"}
{"url": "https://faktor.bg/bg/articles/boris-dzhonsan-se-razkaya-pred-kralitsata", "text": "Борис Джонсън лично се е извинил, че е поставил в неудобна позиция кралицата, като поиска тя да одобри незаконното спиране на работата на Камарата на общините, съобщава БГНЕС. Кралски източници разкриха, че в домакинството на кралицата има огромно безпокойство относно решението на Джонсън да спре работата на парламента в продължение на пет седмици, дори преди Върховният съд да постанови миналата седмица, че е незаконно. По-рано този месец придворните измислиха начини да дистанцират монарха от политическата буря, която бушува по повод Brexit на фона на опасенията, че Джонсън ще използва речта на кралицата като средство, за да предизвика общите избори. Премиерът се е обадил по телефона на кралицата във вторник, след като Върховният съд реши, че е сгрешил като е спрял парламента за пет седмици. Източник от \"Даулинг стрийт\" 10 потвърди: „Той се отправи към кралицата възможно най-бързо, за да каже колко съжалява.“ Това бе третият път, когато Джонсън се извини насаме за нещо, за което отказа да се извинява публично. Премиерът заяви в кабинета в четвъртък, че е \"грешка\" да се отхвърлят предупрежденията, че езикът му може да доведе до атаки срещу депутатите . Освен това той се извини, казвайки, че при независимото разследване за сексуално насилие над деца са изразходвани 60 милиона британски лири, когато през тази година се срещна с жертви на насилие от старото си училище, Ashdown House в Източен Съсек", "date": "2019.09.29", "title": "Борис Джонсън се разкая пред кралицата"}
{"url": "https://faktor.bg/bg/articles/milen-mihov-1", "text": "Припомняме , че вчера вицепремиерът и лидер на ВМРО - БНД Красимир Каракачанов заяви: \"ЕС не може да бъде легитимация за неправди, а България да бъде използвана по този груб начин като трамплин от страна на управляващите в Скопие\". Тази позиция е по повод интервю на македонския президент Стево Пендаровски за македонска медия, в което той \"си позволява да злоупотребява с историческата истина относно произхода на Гоце Делчев и да дава нееднозначни сигнали към Комисията по исторически и образователни въпроси, че трябва услужливо да тупа топката, а не да води разговори по същество\". Така разкрива замисъла на Скопие всъщност да саботира процеса, смята Каракачанов.", "date": "2019.09.29", "title": "Милен Михов: България няма да подкрепи Северна Македония за ЕС през октомври"}
{"url": "https://faktor.bg/bg/articles/elena-poptodorova-1-1", "text": "Бившият посланик на Република България в Съединените щати и вицепрезидент на Асоциацията на Атлантическия договор Елена Поптодора коментира в студиото на БНТ започването на процедура по импийчмънт на президента Тръмп.  Облаците над Тръмп се сгъстяват, заяви Поптодорва. Каза всъщност \"боите\", но това са подробности.  Поптодорова обясни и къде мнозина откриват нередността в молбата на Тръмп към украинския президент да разследва един от водещите претенденти за номинацията на демократите за президент Джо Байдън: \"Нередното е това, че той ангажира чужда сила да се намеси във вътрешен политически процес. Нередното е и това, че той използва позицията и тези свръхправомощия, които са дадени по конституция на американския президент, за да постигне лична облага\".  Тя допълни, че близо 300 бивши служители от всички разузнавателни агенции са излезли с публична декларация, в която настояват процедурата по импийчмънт да продължи.  Поптодора коментира темата с падането на визите за българските граждани, пътуващи към Съединените щати, и позицията на президента Румен Радев, че определянето ни като стратегически партньор трябва да води и до свободно пътуване между двете държави.\"Формално стоят тези същи условия, които са до болка познати на всички ни, и това е процентът откази, който ту отива нагоре, ту слиза. Но никога не слиза достатъчно, под тези заветни 3%, заради които вече може да се премине и към сваляне на визите.\"  Поптодорова смята, че има и допълни съображения, заради които визите остават за петте държави от Европа, които са определени като стратегически партньор на САЩ.  Тя коментира и избора на Кристалина Георгиева за управляващ директор на МФВ като каза, че това е персонален успех на Георгиева, за който заслужава похвала.  Поптодорова сподели личното си мнение за обществената реакция по темата с Полфрийман.\"Опасявам се, че тук има по-силна реакция отколкото в други сравними случаи. И го свързвам с това, че става дума за чужд гражданин.\"", "date": "2019.09.29", "title": "Елена Поптодорова: Облаците над Тръмп се сгъстяват"}
{"url": "https://faktor.bg/bg/articles/donald-tramp-stranata-e-zalozhena-na-karta", "text": "Президентът на САЩ Доналд Тръмп публикува видеосъобщение във връзка със задействаната от Демократическата партия процедура по импийчмънт на държавния глава, съобщават медиите зад Океана.  \"Това, което се случва сега, е една огромна измама в историята на американската политика. Демократите искат да ви отнемат оръжията, вашето здравеопазване, вашите гласове, вашата свобода, вашите съдии. Те искат да вземат всичко. Ние никога няма да допуснем това да се случи\", каза той .   Тръмп за пореден път повтори, че републиканците се опитват да \"пресушат блатото\", защото \"страната е поставена на карта\". \"Всичко е много просто. Опитват се да ме спрат, защото се боря за вас. Никога няма да допусна това\", завършва призивът си американският президент за по-малко от 40 секунди. В същото време този път се въздържа от крайни изявления, адресирани към демократите.    Видеообръщението на Тръмп се появи по повод скандала в Белия дом във връзка с укрити от администрацията записи на разговорите на Тръмп с лидерите на Украйна, Русия и Саудитска Арабия.   Разговорът между президентите на САЩ и Украйна Доналд Тръмп и Владимир Зеленски се оказа под светлината на прожекторите след съобщения в медиите, че служител от разузнаването го намира за обезпокоителен и изпрати жалба до ръководството. В сряда бе публикувано разчитане на телефонния разговор, а в четвъртък и самата жалба.   Публикуваната стенограма потвърди, че Тръмп е поискал от Зеленски да разследва обстоятелствата около уволнението на бившия украински генерален прокурор Виктор Шокин, който разследва дейността на компанията \"Буризма“, сред чиито директори е и синът на Байдън, както и делата на самия Хънтър Байдън.   Демократите започнаха импийчмънт срещу Тръмп в Камарата на представителите, като го обвиниха, че иска помощ от чуждото правителство, за да се намеси в изборите чрез опит да дискредитира Байдън. Тръмп отрича твърденията.   Междувременно специалният представител на САЩ за Украйна Кърт Волкър, споменат в жалбата, подаде оставка. Освен това, като част от парламентарното разследване, демократите призоваха за даване на показания от държавния секретар на САЩ Майк Помпео, от Кърт Волкър, както и от адвоката на Тръмп Руди Джулиани, който, според автора на анонимното оплакване, изиграл ключова роля в реализирането на желанията на президента.", "date": "2019.09.29", "title": "Доналд Тръмп: Страната е заложена на карта"}
{"url": "https://faktor.bg/bg/articles/tsik", "text": "Към момента в ЦИК е постъпил само един сигнал за нередности в предизборната кампания – за нарушение по отношение накърняването на правата на кандидат. Това каза пред  БНР говорителят на Централната избирателна комисия (ЦИК) Александър Андреев. Комисията се е произнесла по жалбата от Християндемократическата партия на България, с която тя обжалва решенията на софийската ОИК, с които е отказана регистрацията на кандидатските листи в София на самата политическата сила, както и на кандидата им за кмет на София. ЦИК призова политиците да отправят положителни послания и да спазват правилата в Изборния кодекс, за да няма сигнали и жалби, които да доведат до наказания: „В рамките на нашата компетентност е, когато мониторингът, който осъществява СЕМ, ни изпрати сигнал, да го разгледаме, да проучим материала и да преценим дали е необходимо да се наложи определена санкция.  В голяма част от случаите, в които сме сезирани от граждани и от неправителствени организации за такива нарушения, ги разглеждаме, изискваме материалите по отношение на печатни и онлайн новинарски доставчици, на онлайн новинарски услуги, на медии, за да можем да преценим дали има нарушение. Когато става въпрос за обхвата на ОИК, тоест регионален обхват, тогава те, след като бъдат сезирани, вземат своите решения въз основа на това, което е установено“. Андреев изтъкна в предаването „Неделя 150“ по „Хоризонт“, че санкциите са предвидени в Изборния кодекс – между 2500 и 5000 лева, но се повишават при повторно нарушение.  „ЦИК няма пряк контрол върху финансирането на предизборната кампания на политическите сили. Това се преценява от Сметната палата. Ние единствено приемаме правилата по отношение на финансирането“. Ако постъпи сигнал относно нарушаване на финансирането на предизборната кампания, то Комисията го препраща към Сметната палата, допълни той: „Към момента не бихме могли да кажем, че ще има проблеми в кампанията. Дори се надяваме да няма. Разбира се, ако има, то ще бъдат най-често по въпросите, свързани с публикуването на социологически проучвания във връзка с предизборната кампания, с въпросите, които са свързани с накърняването на права на кандидатите и т.н. добри нрави“, обобщи Андреев. Към момента Секционните избирателни комисии още не са назначени, а обучаването на членовете им тепърва предстои. Предвидено е значително увеличение на възнагражденията на председателите и членовете им. От ЦИК се надяват това да спомогне за осигуряване на достатъчно хора в СИК в страната за нормалното протичане на изборите:  „Ще дадем по-високи възнаграждения, но направихме така, че това възнаграждение те да го получат, ако са участвали в изборите, а не в изборния ден да не се явят или впоследствие да се откажат, по време на изборния ден, и това да наложи замяната им с други членове“. Предвидени са и други мерки. ЦИК в момента създава обучителни материали за нуждите на комисиите, включително и за попълване на протоколите.  В миналото сериозен проблем е била организацията при предаването на изборните книжа в нощта след изборите. Предвиждат се организационни промени за облекчаване на процеса, обясни говорителят на ЦИК.", "date": "2019.09.29", "title": "ЦИК: Предстоящите местни избори ще са най-тежките досега"}
