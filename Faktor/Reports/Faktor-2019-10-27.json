{"url": "https://faktor.bg/bg/articles/belgiya-shte-ima-zhena-premier-za-parvi-pat", "text": "Либералният политик Софи Вилмс ще бъде първата жена премиер на Белгия, съобщават местните вестници, цитирани от Reuters. Очаква се през ноември тя да замени напускащия премиер Шарл Мишел, който е избран за председател на Европейския съвет. Вилмс е министър на бюджета в служебното правителството, ръководено от Мишел. Тя ще ръководи също служебна администрация, докато политическите партии на страната се споразумеят за ново правителство. Засега те не успяват да го направят след общи избори през май. След изборите през 2010 г. Белгия беше ръководена от служебно правителство повече от година и половина, което постави рекорда за страна, която не е във война. Белгия, член на ЕС и еврозоната, е почти по равно разделена на холандскиговорящи фламандски и валонски френскоговорящи региони. Освен това има и по-малък немскоезичен регион. В страната няма национални партии, тъй като избирателите избират представители от своите етнически и езикови групи.", "date": "2019.10.27", "title": "Белгия ще има жена премиер за първи път"}
{"url": "https://faktor.bg/bg/articles/rumen-radev-v-obozrimo-bade-shte-resha-dali-da-podpisha-ukaza-za-glaven-prokuror", "text": "Пореден опит на Борисов да прехвърли отговорността върху някой друг. Така държавният глава Румен Радев коментира думите на Борисов, че след като бе избран Иван Гешев за главен прокурор от ВСС, сега на ход е президентът да подпише указа или не за неговото назначаване. Не президентът избира  главния прокурор, а от членовете на ВСС, където Борисов има огромно влияние чрез парламентарната вота. Премиерът не се стеснява да сменя председателя на НС, а сега избяга от отговорност и по отношение на своя министър на правосъдието, който също избяга от задължението да има своя номинация за главен прокурор, аргументира позицията си Радев и добави: Нека не се вменява на президента ангажименти за номинации и избор.  Румен Радев подчерта, че в  обозрим срок ще взема решение дали да подпиша или не указа за главния прокурор, съобразно неговите правомощия.  Не мога да говоря за времеви рамки, нека осигурим спокойствие за провеждането на местните избори, обърна се към медиите държавният глава.", "date": "2019.10.27", "title": "Румен Радев: В обозримо бъдеще ще реша дали да подпиша указа за главен прокурор"}
{"url": "https://faktor.bg/bg/articles/dzhambazki-imam-li-shans-da-stana-kmet-shte-reshat-sofiyantsi", "text": "Гласувах за един чист, подреден град, без незаконно строителство, с чист въздух, в който да има ред и сигурност. Това каза минути след като даде своя глас евродепутатът Ангел Джамбазки, един от кандидатите за кмет на София. На въпрос какви са шансовете му да спечели, той бе лаконичен: Гледаме пропагандна социология, не изчислявам шансовете си, това ще решат софиянци.", "date": "2019.10.27", "title": "Джамбазки: Имам ли шанс да стана кмет - ще решат софиянци"}
{"url": "https://faktor.bg/bg/articles/tsvetanov-se-sreshtna-s-predstaviteli-na-interpol-v-chikago", "text": "В рамките на участието си в Годишната конференция на Международната асоциация на полицейските началници (IACP) в Чикаго, председателят на Управителния съвет на Евроатлантическия център за сигурност Цветан Цветанов проведе работни срещи с представители на Международната организация на криминалната полиция – Интерпол. Цветанов се срещна с Патрик Стивънс, директор по контратероризъм в централата на Интерпол в Лион (Франция), Емануел Ру – специален представител на Интерпол в Организацията на обединените нации (ООН) в Ню Йорк и с директора на Националното централно бюро на Интерпол във Вашингтон Уейн Залцгабер. По време на срещите беше констатирана добрата съвместна работа с българските полицейски служби, специално в областта на противодействието на контратероризма и организираната престъпност. В хода на разговора с Патрик Стивънс беше припомнена ролята на международното сътрудничество при разследването от българските правоохранителни органи на атентата в Бургас през 2012г. Именно успехът на това разследване е дало възможност на европейско ниво, по време на срещите на вътрешните министри от ЕС през януари 2013г. Цветан Цветанов да защити необходимостта от обявяване на военното крило на Хизбула за терористична организация. Цветанов представи и дейността на новоучредения Евроатлантически център за сигурност, подчертавайки стратегическата роля, която ще се стреми да играе центърът в развитието на двустранното и многостранно сътрудничество в областта на правоохраната и контратероризма, глобалната сигурност и актуалните въпроси от дневния ред на Европа и САЩ. Като основна теза беше изведена необходимостта от задълбочаване на съвместната работа в академично направление, включително обучението на средния ръководен състав и обмена на информация между различните институции от правооханителните структури на Европа и САЩ и взаимодействието с неправителствения сектор. Именно организации като Международната асоциация на полицейските началници (IACP) могат да бъдат свързващ механизъм в това отношение. Цветан Цветанов участва в Годишната конференция на Международната асоциация на полицейските началници по покана на организацията. Асоциацията е най-старата професионална правоохранителна организация в света, с повече от 31 хиляди членове от 168 държави.", "date": "2019.10.27", "title": "Цветанов се срещна с представители на Интерпол в Чикаго"}
{"url": "https://faktor.bg/bg/articles/novini-balgariya-tsatsarov-glasuva-v-rodniya-plovdiv-i-obyavi-dannite-na-prokuraturata-za-narusheniya", "text": "Главният прокурор Сотир Цацаров упражни правото си на глас в родния си град - Пловдив. Той съобщи пред медиите част от данните за начина по които протича изборния ден - до 18 часа вчера има 57 нарушения на досъдебни производства. 9 от тях са по бързия ред. Общият брой обвиняеми лица са 10. Има 9 снети имунитета, а още 5 предложения от прокуратурата за снемане на имунитети чакат решение на ЦИК. Преписките до този момент са 690, като за 300 от тях са прекратени, 29 са изпратени до други органи, по 202 преписки се извършват проверки от районните прокуратури. Попитан кога очаква президента да подпише указа за назначаване на Иван Гешев за главен прокурор, той заяви: \"Когато го подпише. Не очаквам забавяне. Президентът ще изпълни конституционните си правомощия. Той може да подпише този указ, а може и да върне кандидатурата - ако същият кандидат събере 17 и повече гласа - то този кандидат ще бъде назначен\", заяви Цацаров.", "date": "2019.10.27", "title": "Цацаров гласува в родния Пловдив и обяви данните на прокуратурата за нарушения"}
{"url": "https://faktor.bg/bg/articles/novini-balgariya-ninova-dade-svoya-glas-za-promyana-na-statukvoto-v-sofiya", "text": "Гласувах за промяна на статуквото, за по-чиста и подредена София, за сигурността и добруването на всеки жител на града.  Това каза лидерът на БСП Корнелия Нинова минути след като даде своя глас за кмет и общински съветници в София. На повече въпроси партийният лидер не пожела да отговаря, след като благодари на журналистите.", "date": "2019.10.27", "title": "Нинова даде своя глас за промяна на статуквото в София"}
{"url": "https://faktor.bg/bg/articles/novini-balgariya-valeri-simeonov-glasuvah-za-promyana-v-burgas-day-bozhe-i-v-tsyala-balgariya", "text": "Лидерът на НФСБ Валери Симеонов гласува в Бургас в 10 часа, предаде БГНЕС. „Гласувам за промяната в Бургас, а дай Боже и в цяла България. Гласувах за истинските патриоти, които имат волята, желанието и енергията да направят тази промяна към по-добро. Гласувах за тези, които знаят как да решават проблемите, а не ги замитат като много други”, заяви партийният лидер каза Валери Симеонов.", "date": "2019.10.27", "title": "Валери Симеонов: Гласувах за промяна в Бургас, дай Боже и в цяла България"}
{"url": "https://faktor.bg/bg/articles/tsik-otchete-10-27-izbiratelna-aktivnost-v-stranata", "text": "Към 10 ч. избирателната активност е 10,27%, гласували са 649 191 души, съобщиха от ЦИК.  Най-висока е избирателната активност в Дряново - 25,44%, а най-ниската е във Варна - 4,75%. Към 10 ч. избирателната активност в София е 6,4%, като правото си на глас са упражнили 68 147 столичани. Към 10.50 ч. жалбите и сигналите, които са постъпили в ЦИК са 39 на брой. 23 от тях са за нарушения в организацията на изборния процес, 11 - за нарушения в избирателните права, 5 за предизборна агитация в деня на изборите.  Няма сигнали за купуване на гласове.", "date": "2019.10.27", "title": "ЦИК отчете 10.27% избирателна активност в страната"}
{"url": "https://faktor.bg/bg/articles/ramzan-kadirov-pak-li-e-ubit-liderat-na-islyamska-darzhava", "text": "Пак ли са убили шефа на Ислямската държава (ИД)? Това е написал чеченският президент Рамзан Казиров в социалната мрежа \"ВКонтакте\", информира газета.ру. Лидерът на автономната южна руска република е изразил своите съмнения в достоверността на информацията за ликвидирането на водача на джихадистката групировка в Сирия. \"Дори ал Багдади да е би унищожен, това не променя нищо. Шайтаните (дяволи в исляма) на ИД трябва бъдат да изчистени от Сирия\", категоричен е бил той. Кадиров също е посочил, че дори САЩ да са убили шефа на ИД, те са убили своето ужасно дете. Както вече съобщихме, американски военни са убили ал Багдади. В дома, където е бил ликвидиран лидерът на ИД, са били намерени общо седем тела. Сред тях е имало един детски и три женски.", "date": "2019.10.27", "title": "Рамзан Кадиров с провокативен пост за лидера на \"Ислямска държава\""}
{"url": "https://faktor.bg/bg/articles/po-30-000-paunda-ot-vseki-patnik-sa-pribirali-kanaldzhiite-na-kamiona-kovcheg", "text": "По 30 000 паунда на човек са получили трафикантите, които организирали превоза на 39-мата азиатци, намерени мъртви в камиона-ковчег в югоизточния английски град Грейс на 23 октомври, написа лондонският в. Гардиън. Според информацията на британското издание бащата на една от жертвите - виетнамец, наречен Нгуен, е заложил дома си, за да може да изпрати детето си в Европа. Медията от Обединеното кралство посочи още, че вероятно виетнамците са били снабдени с фалшиви паспорти на Китайската народна република. Маршрутът на смъртоносния тежкотоварен автомобил е бил  Виетнам, Китай, Русия, Полша, Германия, Белгия и Великобритания. \"Гардиън\" написа и за тарифата на каналджиите. Трафикантите на хора предлагат три класи в камионите. Първа - в кабината на шофьора и имигрантите нощуват в хотели и мотели. Втора класа е предлагала пътуване в кабината или каросерия, където пътникът се е радвал на сравнително комфортни условия. Третата класа се е наричала С02 (въглероден диоксид – естествен охладител). Както вече писахме, най-вероятната  причина за смъртта на 39-мата души е била ниска температура в камиона.", "date": "2019.10.27", "title": "По 30 000 паунда от всеки пътник прибирали каналджиите на камиона ковчег"}
{"url": "https://faktor.bg/bg/articles/politika-na-vseki-kilometar-mutrite-na-onova-vreme-sa-bili-komunistite-i-natsistite-stavat-drugari-i-po-biznes", "text": "Нацисти и комунисти – другари и по бизнес. Това разкрива, но едва след 80 години, една руска медия – Газета.ру. Тя е от тези газети, които хвалят днешната политика на Кремъл. Затова и признанието за бизнес далаверата между Сталин и Хитлер не е случайно. В Русия днес се реабилитира едновременно и болшевизмът, и национализмът. Затова и тази публикация е написана с най-топли чувства към двата престъпни режима - комунистическият и националсоциалистическият. Но, за какво става дума. Става дума затова, че след подписването на 23 август 1939 г. на Договора за ненападение между Германия и СССР, известен като Договор „Рибентроп- Молотов”, още през есента, успоредно с окупацията на Полша, двете държави разширяват търговските си отношения. На изток потеглят ешалони с промишлено оборудване и оръжие за съветската армия, а към Берлин – зърнени доставки и петрол. „Съветският съюз и Третият Райх ставаха все повече нужни един на друг”, четем  в Газета. ру. На 26 октомври 1939 г. СССР и Германия сключват договор за доставка на пшеница. Същевременно с договор от 19 август Берлин предоставя на Москва стоков кредит на огромна за времето си сума от 200 млн. райхсмарки за закупуване на специално оборудване, производствени станове, машини и съоръжения. Предвидено е кредитът да се погасява с доставки на зърно, петрол и други суровини. На 11 февруари 1940 г. в Москва  който предвижда доставка на суровини за Германия на стойност 420-430 млн. марки за 12 месеца. На същата стойност в срок от 15 месеца в СССР е трябвало да пристигнат германски стоки с военно предназначение. И това сътрудничество се осъществява в период, когато вече бушува Втората световна война, чиито подпалвачи са именно СССР и Германия. Така практически СССР подпомага нацистка Германия да продължи своята агресия срещу Централна и Западна Европа, да воюва с Великобритания. Затова и в този период българските комунисти подкрепят изцяло сътрудничеството между съветските комунисти и германските нацисти. И това е една от най-гадните, сред многото други гадни, страници в историята на престъпната организация БКП. Най-циничното в тази история е, че в момент, когато самият Съветски съюз изпитва остра нужда от зърнени храни и в много райони на страната   Комунистите винаги са били двуличници и това трябва отлично да знаят и техните наследници. А останалите хора да внимават, когато общуват с тях, когато слушат лъжите им. СССР изнася за Германия и огромно количество дървен материал. Всъщност съветските зърнени доставки осигуряват хляба на германския войник в този период. Стига се и до там, че СССР започва да купува някои суровини от други страни само и само да ги достави на нацистка Германия. На 26 октомври ден през 1939 г. в Германия е на посещение съветска делегация. Тя посещава заводи за военна техника като целта ѝ е да получи най-новите образци. Когато обаче същата есен, на 2 декември, СССР започва военна агресия срещу Финландия САЩ въвеждат т.нар. „морално ембарго” на доставки на авиационна техника и технологии за режима в Москва. Именно под натиска на САЩ и Франция на 14 декември СССР е изключен ог Обществото на народите ( първообраз на Организацията на обединените нации). Това обаче още повече   През 1940 г. СССР осигурява на Германия 74% от необходимите за индустрията ѝ фосфати, 67% от азбест, 65% – хром, 55% – манган, , 40% – никел и 34% – петрол. Според Началника на оперативното управление на Генералния щаб на сухопътните сили на Вермахта генерал Вагнер: “договорът със СССР ни спаси”. До 22 юни 1941 г. СССР успява да достави на Германия 43,5 хил. т. кюспе (за 7,6 млн. марки), 475 т. ленено масло, 12,1 хил. т. Памук (за 9,6 млн.марки), дървен материал (за 49,5 млн. марки), 61,1 хил. тона петролни продукти и т.н. Тези факти трябва да се знаят, за да няма заблудени поне млади хора, които да си мислят, че има разлика между комунисти и нацисти. Но знам, че ще има и такива нашенци, които ще ми възразят: но нали комунистите са се борили срещу фашистите? Отговорът е ясен: и днес има банди, които враждуват помежду си, но това не прави едните от тях по-малко престъпни от другите.   А това, че и днес има млади хора, които ползват техните символи – петолъчката, сърпа и чука и пречупеният кръст, показва само каква огромна вреда са нанесли върху психиката на човечеството комунистическата и нацистката идеологии, колко народ те умствено са повредили. Но остава проблемът - колко от тези граждани, умствено повредени от комунизма и нацизма, днес ще се явяват като кандидати на изборите или пък ще бъдат гласоподаватели. Ще мълча, но слава Богу, че няма забрана за четене и затова си позволих да прочета нещо и от руската преса вчера.", "date": "2019.10.27", "title": "Мутрите на онова време са били комунистите и нацистите – стават другари и  по бизнес"}
{"url": "https://faktor.bg/bg/articles/petak-13-zapadna-balgariya-i-sofiya-popadat-v-perimetara-na-ruskite-s-400-instalirani-v-sarbiya", "text": "Появи се и карта с обсега на разположените в Сърбия руски системи ПВО С-400 \"Триумф\". Почти половината от България попада в ефективната им зона на покритие, сочат експерти. По време на военното учение \"Славянски щит 2019\" в Сърбия са разположени елементи от ракетна система \"Триумф\" с голям обсег. Точното местоположение засега не е известно, както отбелязва сръбският портал \"Бог-рата\", но се знае, че съвместното учение е в района на летище \"Полковник-пилот Миленко Павлович\" на Батайница и на полигона \"Пасулянски ливади\", съобщава bg.rbth.com. Ако тези системи са разположени на позиции за пряка отбрана на Белград (250 ракетна бригада за ПВО на сръбската армия), то това би следвало да бъде зоната на ефективното им покритие. Именно тези системи имат възможността да поразяват аеродинамични цели на разстояние до 400 км. Това е възможно благодарение на мощната им ракета 40Н6Е, която е ненадмината сред системите за ПВО с голям обсег. С-400 са част от учението \"Славянски щит 2019\", което се провежда в Сърбия. Целта е да се упражнява ефективен контрол на въздушното пространство над Сърбия с Косово и Метохия, включително и Република Сръбска, както и северозападните части на България. Тъй като това е чисто стратегически инструмент за отбрана, в хипотетична проява на агресия срещу Сърбия С-400 е в състояние напълно  които се намират над по-голямата част от Балканския полуостров. Системата за ПВО С-400 \"Триумф\"  е предназначена за борба с всички видове съвременни и перспективни средства за въздушно нападение. Максималният ѝ хоризонтален обхват е около 400 км при височина до 35 км. Формално в рамките на един дивизион се намират 2-3 батареи от тези системи с общо 8-12 транспортно-пускови единици. Дивизион С-400 и батарея \"Панцирь-С\" бяха прехвърлени в Сърбия, където за първи път участват във военни учения в друга държава, съобщи лично пресслужбата на руското военно ведомство. Според експерти на Атлантическия съвет на България, ако Москва остави системата си за противовъздушна и противоракетна отбрана С-400 в Сърбия, ще създаде в сърцето на Балканите обширна зона (радиус до 400 км), в която достъпът на военновъздушни сили на Значителна част от въздушното пространство над Западна България, вкл. и това над София, ще бъде в обсега на ракетите. Това е противно на интересите ни като съюзник в НАТО, категорични са нотовските експерти. Такива зони Русия вече има в Прибалтика (около Калининград) и Черно море (около Крим), а също и в Сирия. Появата им на Балканите е провокация към НАТО и мира в региона. Все още няма и яснота коя държава е дала коридор, за да достигне до Сърбия руската ракетна система. Асошиейтед прес вече изрази предоложение в свой коментар, че е възможно това да е България, но властите в София на този етап мълчат. Скандалът с руските ракети престои, ако се окаже, че целта не е била участието им в учение,  да останат постоянно на сръбска територия. Премиерът Вучич вече изрази желание армията им да разполага с подобни ракети. Системата за ПВО С-400 \"Триумф\"  е предназначена за борба с всички видове съвременни и перспективни средства за въздушно нападение. Максималният ѝ хоризонтален обхват е около 400 км при височина до 35 км. Формално в рамките на един дивизион се намират 2-3 батареи от тези системи с общо 8-12 транспортно-пускови единици. Дивизион С-400 и батарея \"Панцирь-С\" бяха прехвърлени в Сърбия, където за първи път участват във военни учения в друга държава, съобщи лично пресслужбата на руското военно ведомство.", "date": "2019.10.27", "title": "Западна България и София попадат в периметъра на руските С-400, инсталирани в Сърбия"}
{"url": "https://faktor.bg/bg/articles/obshtestvo-ulitsata-za-parvi-pat-melnik-nyama-sam-da-izbira-kmet", "text": "Най-малкият град в България - Мелник вече стана толкова малък, че няма право сам да си избира кмет. Жителите на градчето са намалели до около 180 и така следващият градоначалник ще бъде назначен, а не избран. Независимо от това местните хора са спокойни и силно се надяват Мелник да се развива като туристическа дестинация, предаде Нова Телевизия. Малкото останали се събират близо до мегдана край изоставена сграда, която в миналото е била турски конак, после е станала общежитие, а днес изглежда отчайващо рухнала. Пред тази сграда вървят закачките на мелнишките младежи. В Мелник хората си имат проблеми. Да, някой ще каже малки проблеми, но пък в малкия град местните си държат на исканията. „Училището, което е много зле и то трябва да се ремонтира. Трябва по-често да се хвърля боклука, защото лятото много мирише“, разказаха местните жители. Единственото препитание тук са механите и ресторантите. И затова борбата между местните хора, и преди, и след избори е, кой ще привлече повече клиенти. Ако се провеждаха избори за туристическа дестинация Мелник щеше да отиде поне на балотаж, шегуват се в градчето. И не са далеч от истината, защото забележителностите в района са десетки.", "date": "2019.10.27", "title": "За първи път Мелник няма сам да избира кмет"}
{"url": "https://faktor.bg/bg/articles/obshtestvo-ulitsata-golyam-pozhar-bushuva-v-rila-planina", "text": "Голям пожар гори в Рила планина над симитлийското село Долно Осеново. Сигналът за пожара между хижа \"Чакалица\" и връх Капатник е подаден малко след 09.00 ч., предаде БГНЕС. Информирани са пожарната, служители на парк \"Рила\" и Югозападното държавно горско предприятие. На този етап все още не е достигнато до района на пожара, не се знае и какво точно гори. Стълбът дим се носи към Пирин, вижда се от Благоевград.", "date": "2019.10.27", "title": "Голям пожар бушува в Рила планина"}
{"url": "https://faktor.bg/bg/articles/novini-balgariya-fandakova-glasuvah-za-grada-koyto-obicham", "text": "Гласувах за града, който обичам. Това заяви в ефира на Нова ТВ Йорданка Фандъкова, кандидат за кмет на София на ГЕРБ. Тя подчерта, че все още София има нужда от много, много работа. Но за нея много важно е да не подлагат на риск големите проекти, които да бъдат финализирани, а не да станат обект на експерименти и дилетантски решения.", "date": "2019.10.27", "title": "Фандъкова: Гласувах за града, който обичам"}
{"url": "https://faktor.bg/bg/articles/novini-svyat-tsru-e-likvidirala-nay-tarseniya-terorist-abu-bakar-al-bagdadi", "text": "Американски медии, цитират източници от американската армия, че лидерът на ИДИЛ Абу Бакър ал Багдади е бил ликвидиран. Това е станало в провинция Идлиб, Сирия. Операцията е извършена от екип от специалните части на американската армия и от ЦРУ. Още преди седмица президентът Тръмп е дал разпореждане за ликвидирането на най-търсения терорист. Без да дава официална информация Тръмп е направил постинг в туитер, отбелязвайки, че \"В събота ще стане нещо голямо\", без да дава допълнителна информация. Специалисти считат, че операцията срещу ал Багдади е проведена по същата схема, по която беше убит и лидерът на Ал Кайда Осама бен Ладен. Малкото детайли, които излизат на първо време показват, че вероятно ал Багдади е бил предупреден за акцията.   със самоубийствения колан, който е носил на кръста си. Заедно с него са били убити и двете му жени, които са били до него. Наблюдатели са на мнение, че операцията е разпоредена от Тръмп, за да намали критиките срещу него, вследствие на нареденото оттегляне от американските войски от Северна Сирия. Интересна в случая е ролята на Турция. Идлиб е сирийска провинция, която в по-голяма степен е контролирана от ал Нусра /бивша ал Кайда/ и респективно от Турция. Ако Осама бен Ладен беше открит и убит в къща, отстояща на 100 метра от почивна станция на пакистанската армия /т.е., въпреки обструкцията на пакистанските военни/, то интересно е каква е връзката на тази операция с турската страна. Дали ликвидирането на ал Багдади е   или е самостоятелна акция на специалните части на САЩ. Преди месец имаше изненадваща бомбардировка на американската авиация на провеждащо се заседание на лидерите на терористичните групировки Хурас ад дин и Ансар ас сунна, проведена около град Идлиб. Самолетът е излетял от базата Инджирлик и информацията е била дадена от МИТ. Случаят с ал Багдади все още не е ясен, но по реакцията на официална Анкара това ще се разбере.", "date": "2019.10.27", "title": "ЦРУ е ликвидирало най-търсения терорист - Абу Бакър ал Багдади?"}
{"url": "https://faktor.bg/bg/articles/mareshki-da-zavartim-koleloto-na-razvitieto-na-balgariya-v-pravilna-posoka", "text": "Да завъртим колелата на развитието на България в правилната посока – за това гласувах. Това заяви лидерът на „Вола“ Веселин Марешки пред Нова  ТВ непосредствено след като даде своя глас за кмет на Варна. Той сподели, че промяната, която очаква е че „Воля“ ще има представители в почти всички общински съвети.", "date": "2019.10.27", "title": "Марешки: Да завъртим колелото на развитието на България в правилна посока"}
{"url": "https://faktor.bg/bg/articles/bivsh-lobist-stava-lobist-na-avtomobilnata-promishlenost-v-germaniya", "text": "Бившият вицеканцлер Зигмар Габриел в скоро време ще стане новият главен лобист на автомобилната промишленост в Германия, твърди в днешното си издание в. \"Билд\". Това е поредната илюстрация за тясното обвързване между сектора и германския политически свят, информира АФП и БТА. \"Освен ако не се появят непреодолими разногласия в последната минута, той ще стане новият президент\" на Германската федерация на автомобилната промишленост от януари, пише \"Билд\" в неделното си издание, позовавайки се на информиран източник. \"Вероятността за това е 99 процента\", посочва пред всекидневника и влиятелен представител на сектора. Очаква се официално новината да бъде обявена на 7 ноември. Габриел, на 60 години, трябва да смени Бернд Матес, който неотдавна обяви, че се оттегля от поста. Матес вече не се ползваше с доверието на големите германски автомобилни концерни, които се оплакваха от липсата му на връзки в политическия свят в Германия и го упрекваха, че не ги защитава добре в дебата за нормите на замърсяване и борбата срещу затоплянето на климата след скандала с манипулираните дизелови двигатели. Зигмар Габриел неотдавна обяви намерението да се откаже от депутатския си мандат. Бивш председател на Германската социалдемократическа партия, той бе вицеканцлер на Ангела Меркел и министър на икономиката от 2013 до 2017 година, а след това стана дипломат номер едно на Германия, припомня АФП.", "date": "2019.10.27", "title": "Бивш министър става лобист на автомобилната промишленост в Германия"}
{"url": "https://faktor.bg/bg/articles/siderov-vreme-e-nay-posle-sofiya-da-ima-za-kmet-mazh", "text": "Гласувах за това най-после София да има мъж за кмет, който може да свърши няколко неща. Това заяви пред Нова ТВ лидерът на „Атака“ Волен Сидеров минути след като гласува за нов градоначалник на столицата. Ако аз стана кмет, ще бъдат размазани наркодиларите, които тровят децата ни,  и хората, които обират къщи и апартаменти. Ще направя така, че да се върнат парите в ръцете на софиянци, а не да отиват в ръцете на олигарсите, за да имаме безплатен транспорт за ученици и пенсионери, за детски градини и ясли. Ще бъдат забранени гейпарадите и ще има сигурност във всеки софийски квартал. Ще има прозрачност как се харчат парите на софиянци, ще се прекратят концесиите със „Софийска вода“ и фирмите, които прибират огромен обществен ресурс, посочи приоритетите си Сидеров.", "date": "2019.10.27", "title": "Сидеров: Време е най-после София да има за кмет мъж"}
{"url": "https://faktor.bg/bg/articles/po-traditsiya-ahmed-dogan-sred-parvite-glasuvali-polititsi", "text": "По традиция един от първите политически лидери, които упражниха правото си на глас, беше почетният председател на ДПС Ахмед Доган. Малко преди 8 той пристигна в столичното 36-то училище \"Максим Горки\". Ахмед Доган пусна хартиена бюлетина в една от избирателните секции. Днес българите ще решат кои да са кметовете на общини, общинските съветници, районните кметове и кметовете на кметства, които да ги управляват в следващите четири години.", "date": "2019.10.27", "title": "Доган упражни правото си на глас в столичното училище \"Максим Горки\""}
{"url": "https://faktor.bg/bg/articles/novini-balgariya-analizatori-izbiratelnata-aktivnost-shte-opredeli-rezultatite-na-mestniya-vot", "text": "Избрителна активност над 55% за София прогнозира политологът Атанас Стефанов от изследователски център \"Тренд\"  предаването \"Събуди се\" по Нова тв. Колегата му Светлин Тачев от \"Галъп интернешънъл\" заяви, че неговите очаквания са активността да бъде малко по-висока, защото хората избират кандидати за тяхното  си място, очаквано е за местните избори активността да е по-голяма. \"Има хора които биха казали, че със сигурност ще упражнят правото си на глас, но пък да не искат да споделят за кого да гласуват\", поясни Стефанов. \"Може да се очакват изненади, тук когато се гласува за личност, хората търсят за тях кое е най-доброто и кое биха избрали за даденото населено място. Традиционно българите избират за кого да гласуват в последната седмица преди изборите. Но като цяло остави усещане за напрегнатост кампанията\", обясни Тачев. Какви са очакваните резултати от вота Стефанов коментира така: \"Ако говорим за големите градове зависи от избирателната активност. Основните партии  и техните твърди ядра изглеждат активирани, при равни дялове и балотажи, ключът от вота отива в периферията.\" Тачев призова хората  да излязат и  да упражнят правото си на глас и припомни изследване на \"Галъп\", според което има нагласи на над  600 000, които биха продали гласа си. Политологът от \"Тренд\" посочи, че делът на купения вот е по-осезаем в по-малките населени места.", "date": "2019.10.27", "title": "Анализатори: Избирателната активност ще определи резултатите на местния вот"}
{"url": "https://faktor.bg/bg/articles/novini-balgariya-arh-borisov-ignatov-glasuvah-za-sofiya-na-nova-skorost-i-savremenno-upravlenie", "text": "Гласувах за силен, принципен и подготвен кмет и общински съвет. Гласувах за  София на нова скорост, в която децата са приоритет и която е истинска европейска столица. Това заяви пред Нова ТВ кандидатът за кмет на Демократична България арх. Борислав Игнатов, който първи от всички кандидатити за градоначлници на София гласува днес. По неговите думи това, което днес липсва на столицата ни са скорост и съвременно управление.", "date": "2019.10.27", "title": "Арх. Борисов Игнатов: Гласувах за София на нова скорост и съвременно управление"}
{"url": "https://faktor.bg/bg/articles/novini-balgariya-tatyana-burudzhieva-bsp-iztsyalo-se-otkaza-ot-natsionalna-kampaniya-na-tezi-izborite", "text": "Не смятам, че тази кампания беше различна. Фокусът беше създадена върху столицата, липсваше национална кампания. БСП изцяло се отказа от национална кампания. Това заяви в студиото на Нова ТВ политологът Татяна Бурджиева. Опитът да се излезе от политическото, да се излезе от матрицата, че всички политици са „маскари“, показва, че хората са готови за мажоритарен вот и това е една положителна тенденция, посочи тя. По думите й конкретните решения са политически, а хората са уморени не от политики, а от физиономии и личности. А колкото по-сериозни са политическите играчи, толкова повече хора ще ги подкрепят. Интригата сега е, че имаше достатъчно публичност и дебати, и достатъчна възможност да си избере фигурата, която ще работи за интересите на хората. Но дали това ще се случи, коментира Татяна Буруджиева. Когато имаш повече крясъци за фон на своята политика, толкова повече хората не ги чуват. Затова е важно по-сериозното говорене за проблемите на хората, а не да разчитат на политически крясъци. Това каза на свой ред другия гост в студиото политическият психолог Антоанета Христова. Тя посочи, че интригата на този вот в голяма степен е дали ще се случи промяната на статуквото в някои от градовете и къде би пробила БСП. Това ще предопредели поведението на социалистите, а това е част от тяхното развитие.", "date": "2019.10.27", "title": "Татяна Буруджиева: БСП изцяло се отказа от национална кампания на тези изборите"}
{"url": "https://faktor.bg/bg/articles/novini-balgariya-psiholog-koyto-i-da-specheli-vota-tryabva-da-se-opre-na-obrazovanie-red-i-zakonnost", "text": "Който и да спечели на тези избори, той трябва да  се опре на образование, ред и законност. Това коментира в ефира на Нова ТВ психологът Ани Владимирова. Тя сподели, че през 90-те години се формират поколенческите нагласи, които определят и избора за кого да гласуват на избори. Разпознаваме четири различни поколения, за които приоритетите са различни. Поколението над 60 години залага на социалните ценности. Деца с ключ на врата – са ориентирани към кариерното развитие, човешките отношения. Децата след промените – се интересуват от успеха, финансовите резултати и просперитета. А дигиталното поколение – е фокусирано върху креативното, да му е интересно, да намери посока в живота. Хората не се чувстват автори на живота си. Но започваме да се концентрираме върху регионалната си идентичност – как да се справя в своя град, в своя квартал и в своето семейство. В момента, когато получим тази регионална идентичност, ще се чувстваме много по-добре и ще станем по-единни. Смятам, че ние българите също ще имаме скоро национална кауза, посочи Владимирова. Нищо не е започнало от нас, затова да се опитаме да живеем по-достойно. Най-важното, което сега трябва да се случи, е да почнем да проявяваме уважение към другите и по-големи изисквания към себе си, смята психологът.", "date": "2019.10.27", "title": "Психолог: Който и да спечели вота, трябва да се опре на образование, ред и законност"}
{"url": "https://faktor.bg/bg/articles/posleden-topal-i-slanchev-den", "text": "В повечето райони ще е слънчево. До обяд мъглите ще се разсеят и видимостта ще се подобри. Ще бъде почти тихо. Минималните температури ще са от 1 до 6 градуса, максималните - между 19 и 24 градуса, по-ниски в районите с по-трайна мъгла. Над Черноморието преди обяд на места ще преобладава облачно и мъгливо време. Около и след обяд видимостта ще се подобри, облачността ще се разкъса и намалее до предимно слънчево. Ще духа слаб до умерен източен вятър. Максимални температури 17-20 градуса. Температурата на морската вода е около 20 градуса. Вълнението на морето ще е 1-2 бала. Над планините ще е слънчево. Ще духа до умерен вятър от север-северозапад. Максималната температура на височина 1200 метра ще е около 19 градуса, на 2000 метра - около 13 градуса. Атмосферното налягане е по-високо от средното за месеца, но ще започне бавно да се понижава. В началото на следващата седмица все още съществена промяна на времето не се очаква. Ще остане топло за сезона, в повечето райони - и слънчево, само на отделни места в низините в източната половина от страната и по поречието на Дунав в часовете след полунощ и преди обяд ще има ниска облачност или мъгла. В Дунавската равнина ще се появи слаб северозападен вятър, а над страната - и разкъсана висока облачност. Максималните температури ще са над 20 градуса, сутрешните ще са без особена промяна. През нощта срещу сряда облачността ще се увеличи, а вятърът навсякъде ще се ориентира от северозапад и ще се усили. С него ще започне да нахлува студен въздух.", "date": "2019.10.27", "title": "Последна топла и слънчева неделя"}
{"url": "https://faktor.bg/bg/articles/balgariya-glasuva-na-mestni-izbori-vizhte-kakvo-e-vazhno-da-znaem", "text": "Изборният ден започна. Над 6 200 000 избиратели имат право да упражнят правото си на вот за кмет, общински съветник, кмет на район или кмет на кметство (село). Гласоподавателите на тези избори са със 136 000 по-малко спрямо вота през 2015 г. Гласуването приключва в 20.00 часа, но изборният ден може да бъде удължен с един час, ако след крайния час пред изборните помещения има желаещи да гласуват.  Почти всеки втори българин със сигурност ще отиде да гласува, като 55% от българите вече твърдо са решили за кого да гласуват, показаха предварителните данни от изследване на социологическа агенция „Тренд“. 36 251 е общият брой на кандидатите за различните позиции в общината – кмет и общински съветник. За кмет на населено място (село) ще се гласува в 1 968 кметства в страната, като сега те са по-малко в сравнение с 2014 г., когато са били 3 188. 29 493 българи ще се борят за място в общинските съвети в страната, за кметове на общини ще може да се избира между 1 254 души, а кандидатите за кметове на кметства са 5 041. Едва 463 души са кандидатите за районни кметове, но малкият им брой се определя от факта, че само три големи града в страната – София, Пловдив и Варна, са разделени по райони. На практика само в тези градове ще се гласува за четири кметски длъжности наведнъж. Най-много са желаещите да станат кмет на София и Пловдив, като за столицата се борят 19 кандидати, а за Европейската столица на културата - 14. В 397 кметства има само по 1 кандидат за кмет, което значи, че там изборите са напълно предрешени, тъй като кандидатите нямат конкуренти. 66 формации ще участват във вота, от които 59 са партии, а 7 - коалиции. Този път участниците в местните избори са по-малко спрямо 2015 г., когато българите можеха да избират между 71 партии и 3 коалиции. Агитацията в изборния ден е забранена. Законът не позволява и публикуването на резултати от екзит пол в тези два дни. Данни могат да се публикуват след края на изборния ден. По традиция бюлетините са отпечатани на бяла непрозрачна хартия, като на гърба ѝ има място за печатите, които се слагат от членове на секционните избирателни комисии. Първият се поставя при подаването ѝ на гласоподавателя. В долния ѝ ъгъл отново присъства 8-цифреният сериен номер, който се откъсва по перфорацията след гласуването, а после се слага вторият печат на гърба ѝ.  На тези местни избори в листата за общински съветници партиите са с номера до 100, а преференциите започват от 101.  За да бъде действителна бюлетината, вотът в нея трябва да е отбелязан само за една партия със знак \"Х\" или \"V\", поставен с химикал, пишещ със син цвят. Гласът е действителен дори да не е отбелязана преференция. Ако е отбелязана повече от една преференция, вотът се зачита само за партията, но преференциите не се отчитат. Бюлетината е действителна само ако на нея са поставени два печата от избирателната комисия. Вотът няма да бъде зачетен, ако на хартията е изписано нещо или ако е надраскана. И тази година законодателят е предвидил опция гласоподавателите да осъществят правото си на вот, без да гласуват за някого, като в бюлетините отново присъства квадратче „Не подкрепям никого“. От ЦИК напомнят, че гласуването трябва да се извършва само с химикал със син цвят. По закон гласуването на избори е задължително, но няма никакви последици, за онези, които не отидат до урните. На тези избори за общински власти няма да може да се гласува машинно, след като такъв тип гласуване отпадна от Изборния кодекс още през месец юли с мотива, че за гражданите ще е твърде сложно да гласуват за местни власти чрез машина. На местни избори по традиция не се разкриват избирателни секции в чужбина. За да може един гражданин да гласува на вота, трябва да има постоянен или настоящ адрес най-малко 6 месеца преди изборите в населеното място, в което гласува. Хора с увреждания могат да поискат да упражнят правото си на вот в подвижна кутия. Не е задължително да се гласува с всички бюлетини - може да не се гласува за кмет, но да се за общински съветници или обратното. За да стане това, избирателят трябва да уведоми представителя на избирателната комисия каква бюлетина иска да получи и каква не иска Изборите ще се проведат в два тура - първи тур на 27 октомври, в който се избират кмет и общински съвет, и втори тур на 3 ноември за кметове в населените места, в които никой от кандидатите не е избран с повече от 50% от подадените валидни гласове в първия тур. След приключване на битката за местната власт всички кандидати, партии или коалиции са длъжни в 7-дневен срок да премахнат агитационните си материали, иначе ги грози глоба от 1000 до 5000 лева.", "date": "2019.10.27", "title": "България гласува на местни избори, вижте какво е важно да знаем"}
{"url": "https://faktor.bg/bg/articles/vmesto-ostavka-chiliyskiyat-prezident-uvolni-tseliya-kabinet-sled-protestite", "text": "Президентът на Чили Себастиан Пиньера освободи целия си кабинет, за да състави ново правителство и да въведе социални реформи, изисквани от протестиращите. Все още не е ясно каква ще бъде формата на преустройството в кабинета, съобщи БГНЕС. \"Пуснах предупредително всички свои министри, за да преструктурирам кабинета си и да се изправя пред тези нови искания\", каза той. Повече от милион души се включиха в мирен митинг в петък в столицата Сантяго, призовавайки за социална справедливост. Президентът Пиньера заяви, че е чул исканията на улицата, сред които имаше и скандирания за оставката и на държавния глава. \"Ние сме в нова реалност\", каза той. \"Чили се различава от това, което беше преди седмица.\" Президентът обяви също, че е премахнат полицейският час в градовете в Чили. Опозицията призова за продължаващото извънредно положение също да приключи. Най-малко 17 души бяха убити, а стотици ранени след началото на протестите срещу неравенството преди малко повече от седмица в южноамериканската страна.", "date": "2019.10.27", "title": "Вместо оставка, чилийският президент уволни целия кабинет след протестите"}
