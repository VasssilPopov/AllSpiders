{"url": "http://www.faktor.bg/bg/articles/novini/svyat/savetat-za-sigurnost-na-oon-othvarli-rezolyutsiyata-na-ruseya-sreshtu-udarite-po-siriya", "text": "Съветът за сигурност на ООН не прие руският резолюция с призив да се прекрати агресията по отношение на Сирия. Документът бе подкрепен от Русия, Китай и Боливия. Против него се обявиха осем държави, други четири гласуваха „въздържал се”. Русия разпространи проекта на резолюцията, в която се осъждат действията на коалицията и се изисква от САЩ и съюзниците незабавно да прекратят агресията по отношение на Сирия, както и да се въздържат от по-нататъшното използване на сила, което е в нарушение на Устава на ООН и международното право.", "date": "2018.04.14", "title": "Съветът за сигурност на ООН отхвърли резолюцията на Русия срещу ударите по Сирия"}
{"url": "http://www.faktor.bg/bg/articles/novini/svyat/vazdushni-udari-bez-golyamo-znachenie-no-s-poslanie", "text": "Коментар на Кристиан Трипе, Дойче Веле Може би един ден ще разберем колко близко е бил светът до война между двете големи ядрени сили - САЩ и Русия - през април 2018 година. Засега изглежда ясно едно: действията на САЩ, Великобритания и Франция бяха сдържани - те ограничиха въздушните си удари само до цели в Сирия, които са пряко свързани с производството на бойни отровни вещества. От всичко известно дотук, и при много внимателна оценка на събитията, можем да кажем, че на практика няма жертви сред цивилното население. Политиците или военните? През последните дни бяха направени много сравнения с Кубинската криза от 1962 година - конфронтацията между тогавашния Съветски съюз и САЩ. На думи светът беше (и продължава да е) на прага на нова конфронтация. Ако, разбира се, вземем за мерна единица безумните туитове на Доналд Тръмп и гръмогласните заплахи на руски официални представители. Навремето обаче ставаше дума за това, и от двете страни да бъде запазено върховенството на политиците над генералите. И преди 56 години това се получи - кризата си остана само политическа. Сега обаче, особено през последните дни преди въздушните удари срещу Сирия, и от двете страни се чуваха мнения, че този път може да надделее рационалността на военните. Рационалният подход и професионализмът на генералите над невежеството и безскрупулността на политиците. И е необходимо да проявим много политически хумор, за да открием нещо положително в тази ситуация. Внимателен подбор на целите Нека си припомним, че в Сирия са разположени няколко хиляди руски войници, които воюват на страната на режима на Асад. При въздушните удари на американската бойна авиация в Северна Сирия преди два месеца загинаха и руски наемници. Това обаче не доведе до нова криза. Този път целите на нападенията бяха подбрани внимателно, за да не бъдат засегнати руски войници. Изглежда, че комуникацията между американското командване и руския Генерален щаб функционира добре. Отдавна експертите твърдят, че обменът на специализирани и поверителни информации между военните от двете страни тече нормално, въпреки новата конфронтация между Изтока и Запада. Сирия вероятно е най-сложната арена на бойни действия в историята. Постоянно там едни срещу други се изправят войски, чиито страни или са все още съюзници, или са политически врагове. Сирийската гражданска война ще бъде решена чрез руската военна намеса на страната на Асад и чрез съюза на Сирия с Иран. И ответните въздушни удари на трите западни сили не могат да променят нищо в това отношение. И въпреки това те не са безсмислени. Няколко послания Вашингтон, Лондон и Париж дадоха ясно да се разбере, че употребата на оръжия за масово поразяване няма да остане без последици. И че няма да приемат циничното отричане и прикриване на военните престъпления. Независимо от това, кой стои зад тях и кой пуска в ход пропагандната машина. Освен това западните сили не искат да напуснат безславно геополитическото поле, въпреки дългите години на водената от тях неясна и нерешителна политика. Близкият Изток е изправен пред нов ред, който не трябва да бъде определян единствено от Москва и Техеран. Това гласи двойното послание на въздушните удари срещу химическите фабрики на Асад. И още нещо съдържа посланието: САЩ не действаха самостоятелно, а в съюз с Франция и Великобритания - не само във военно, а и в политическо отношение. А това безспорно е много добра новина във втората година от управлението на Доналд Тръмп. ", "date": "2018.04.14", "title": "Въздушни удари без голямо значение, но с послание"}
{"url": "http://www.faktor.bg/bg/articles/novini/balgariya/nova-katastrofa-s-zhertvi-na-trakiya", "text": "Микробус е катастрофирал на автомагистрала \"Тракия\", като при инцидента са загинали двама души. Произшествието е станало в района на 296-и километър в посока Бургас, съобщава \"Фокус\". Шест души са пострадали. Екипи от \"Спешна помощ\" в Ямбол са пристигнали на мястото на катастрофата. По първоначална информация около 17 ч. микробус \"Форд Транзит\" е напуснал пътното платно и се е обърнал в канавката. Инцидентът става само ден след катастрофата с автобус пак на \"Тракия\", но в района на Вакарел. Шест души загинаха, а 26 бяха ранени. Част от тях продължават да са в тежко състояние.", "date": "2018.04.14", "title": "Нова катастрофа с жертви на \"Тракия\""}
{"url": "http://www.faktor.bg/bg/articles/ruskoto-vanshno-providya-nato-za-otravyaneto-na-skripal", "text": "Швейцарска лаборатория е установила, че за отравянето на Сергей Скрипал на 4 март в Солзбъри може да е използвано веществото BZ, разработвано от САЩ и Великобритания, но Организацията за забрана на химическите оръжия не е включила тези изводи в окончателния си доклад по случая. Това заяви руският външен министър Сергей Лавров. Според него нервнопаралитичното вещество е било на въоръжение в двете страни, а с формулата му разполагали и други страни от НАТО, посочва \"Дневник\". Лавров даде да се разбере, че Москва разполагала с поверителна информация от център за радиологичен и химико-бактериологичен анализ в град Шпиц, където работата приключила на 27 март. Пробите били изпратени там от ОЗХО и са взети от екип на организацията от мястото на инцидента в Солзбъри. Лавров твърди още, че клиничната картина на отравянето на бившия двоен агент съответствала на атака с BZ и че наличието му било потвърдено в хода на експертизата. \"В пробите са били открити следи от токсичното вещество BZ и негови прекурсори, отнасящи се към химическо оръжие от втора категория в съответствие с Конвенцията за забрана на химическите оръжия.  BZ е нервнопаралитично вещество, което временно изкарва човек от строя. Психо-токсичният ефект се постига с 30-60 минути след употребата му и продължава до 4 денонощия, обяснява руският външен министър, твърдейки че цитира заключения на швейцарците. \"В Съветския съюз и Русия не е извършвана разработка и съхраняване на дадените химически съединения. Нито един от тези факти и изобщо нищо за BZ не е споменато в окончателния доклад, представен от експертите на ОЗХО на изпълнителния съвет на организацията. Във връзка с това питаме ОЗХО защо тази информация е пропусната\", казва Лавров, цитиран от РБК.", "date": "2018.04.14", "title": "Руското външно провидя НАТО за отравянето на Скрипал"}
{"url": "http://www.faktor.bg/bg/articles/novini/balgariya/savetat-za-sigurnost-na-oon-se-sabra-zaradi-udarite-po-siriya", "text": "Съветът за сигурност на ООН провежда извънредно заседание по искане на Русия, на което се обсъждат нанесените по Сирия ракетни удари от САЩ, Франция и Великобритания в отговор на предполагаемата химическа атака в Източна Гута, предават \"Франс прес\" и \"Фокус\". Русия предложи прокеторезолюция за осъждане на нападението, но постоянният представител на Великобритания при ООН заяви, че ударите са „и правилни, и легални“ и целят облекчаване на човешкото страдание в Сирия.", "date": "2018.04.14", "title": "Съветът за сигурност на ООН се събра заради ударите по Сирия"}
{"url": "http://www.faktor.bg/bg/articles/zapadni-medii-zamrazyavat-chlenstvoto-na-turtsiya-v-es", "text": "Във вторник Турция ще получи най-критичния доклад на Европейската комисия, откакто започнаха преговорите за членството ѝ в ЕС. В него ще бъде обявено, че са пропилени години за напредък към членство и с изключение на сътрудничеството по сирийските бежанци, Анкара и Брюксел се отдалечават по въпроси като правата на човека, състоянието на медиите, независимостта на правораздаването и върховенството на закона.  Това твърдят два източника на \"Ройтерс\", пожелали анонимност. \"Налице е мащабно отдалечаване от Европейския съюз\", казва единият тях. Германският в.\"Велт ам Зонтаг\" пък публикува откъси от доклада за напредъка, в които заключенията са, че няма основание за започване на преговори по нови аспекти от еврочленството на Турция, което означава, че процесът остава замразен. Източниците на \"Ройтерс\" потвърждават автентичността на заключенията. Годишният доклад ще бъде огласен във вторник в Страсбург и засяга не само турската кандидатура, но и тази на останалите страни със статут, позволяващ им да преговарят за привеждане на националните правила и закони в съответствие със стандартите и ценностите на ЕС. През 2014 г. за пръв път бе изразена тревога за независимостта на правосъдната система, но този път тонът ще бъде още по-остър и ще има предупреждение за отстъпление от фундаментални свободи като правото на честен съдебен процес и свобода на словото. Преговорите започнаха през 2005г. и вървяха бавно заради споровете за Кипър и съпротивата от Германия и Франция срещу турско членство в ЕС. Но след опита за преврат от лятото на 2016г. президентът Реджеп Таип ердоган започна масова чистка на стотици хиляди служители, военни, полицаи, магистрати и журналисти, което драматично влоши шансовете на Турция, обясняват източниците на \"Ройтерс\". На срещата край Варна през март Ердоган потвърди ангажираността на страната с работа за членство в ЕС. Според Анкара чистката била необходима за борба със заплахи срещу националната сигурност.", "date": "2018.04.14", "title": "Западни медии: Замразяват преговорите за членството на Турция в ЕС"}
{"url": "http://www.faktor.bg/bg/articles/novini/svyat/stoltenberg-vsichki-strani-ot-nato-podkrepyat-vazdushnite-udari-po-siriya", "text": "Страните членки на НАТО единодушно подкрепят извършените удари в Сирия. Това съобщи генералният секретар на Алианса Йенс Столтенберг след извънредно съвещание на посланиците на страните от пакта, на което САЩ, Великобритания и Франция са представили основанията за нанасянето на снощните удари. По думите му, трите държави са изложили множество причини да предприемат подобни действия сега. Столтенберг уточни, че следва Вашингтон, Лондон и Париж да кажат повече по този въпрос.  \"Снощният удар не реши всички въпроси, но беше правилна стъпка, защото предотвратява следваща употреба на химическо оръжие, посочи генералният секретар. Според него международната общност е трябвало да отговори, за да се избегне допълнително влошаване на обстановката. Ударът снощи намали възможностите за нови нападения като това в Дума и изпрати ясно послание за сдържане\", заяви Столтенберг.   По неговите думи \"много открити източници\" са потвърдили използването на химическо оръжие там и това е било повече от достатъчно за страните от НАТО да направят своята оценка.", "date": "2018.04.14", "title": "Столтенберг: Всички страни от НАТО подкрепят въздушните удари по Сирия"}
{"url": "http://www.faktor.bg/bg/articles/novini/balgariya/siderov-kato-putin-narusheno-li-e-mezhdunarodnoto-pravo-v-siriya", "text": "Нарушено ли е международното право при ударите срещу Сирия? Това е основният въпрос по отношение на случващо се  през последното денонощие, коментира председателят на АТАКА Волен Сидеров пред АЛФА ТВ и напрактика повтори думите на руския президент Путин.  По думите му при целия информационен поток по темата за ударите по Сирия от страна на САЩ, Великобритания и Франция, никъде не е повдигнат въпроса за международното право, включително и устава на ООН към тези удари. Освен това химически атаки не бяха доказани от независима международна експертиза, а ракетният удар е извършен именно с мотив за евентуални химически атаки. Сидеров цитира генералния секретар на ООН Антонио Гутериш, който каза:  „Внимателно следя съобщенията за авиоударите в Сирия, извършени от САЩ, Франция и Великобритания. Има задължение, особено когато става дума за мира и сигурността, да се действа в съответствие с устава на ООН и международното право”. Т.е. Гутериш косвено казва, че тези удари са извършени в нарушение на устава на ООН и международното право, разясни Сидеров и попита в такъв случай ще има ли среща на върха на ЕС, която да обсъди вероятното нарушение от страна на САЩ, Великобритания и Франция.  Той се надява президентът Радев да свика КСНС, за да се обсъди точно този въпрос. В Съвета да бъдат поканени и най-добрите специалисти по международно право, съветва той.  „Това, че си голяма страна със силна икономика и мощ не означава, че може да изпращаш ракети, където решиш”, смята Сидеров и отсече, че химическата атака била \"инсценирана\".", "date": "2018.04.14", "title": "Сидеров като Путин: Нарушено ли е международното право в Сирия?"}
{"url": "http://www.faktor.bg/bg/articles/novini/balgariya/ivan-kostov-privetstva-sazdavaneto-na-demokratichna-balgariya", "text": "Бившият премиер и настоящ председател на Управителния съвет на \"Център за Анализи и Управление на рискове\" Иван Костов привества новото обединение вдясно и създаването на коалицията \"Демократична България\".  \"Ще следи внимателно какво ще се случи в бъдеще\", каза Костов, който е и бивш лидер на СДС и ДСБ. Командирът, както беше известен навремето, все пак допълни, че в новата дясна формация има партии с противоречащи си политически идеи и посочи като пример ДСБ и \"Зелените\".  \"Като Обединени патриоти са, където едните са с Кремъл, другите против. Политика все пак се прави с компромис\", каза още  Иван Костов. Той коментира и ударите по Сирия.  Според Костов целта на ударите е да се унищожи възможността на Дамаск да произвежда химическо оръжие. Другата цел на ударите според него е да се предотврати засилването на влиянието на Иран и в Сирия. По думите на Иван Костов руската пропагандна машина разпространява тезите за предстояща световна война, което е напълно несъстоятелно, но това е начин да се всява страх. Според него много са причините да се смята, че риск от голям военен конфликт не съществува. Костов посочи, че що се отнася до България, риск съществува от страна на Русия. Страните, които са извън Шенгенската зона и от Еврозоната, са в по-висока степен на несигурност, а това са България и Румъния, посочи той. Ако България иска да е част от еврозоната и шенгенското пространство, тя не може да заема позиции, различни от позицията на големите европейски държави членки на ЕС. Позицията на България, подчерта Костов, по-скоро е позицията на Москва.", "date": "2018.04.14", "title": "Иван Костов приветства създаването на \"Демократична България\""}
{"url": "http://www.faktor.bg/bg/articles/novini/balgariya/dbg-napusna-reformatorskiya-blok", "text": "Националният съвет на \"Движение България на гражданите\" взе решение да напусне коалицията Реформаторски блок. Това съобщи председателят на партията Димитър Делчев на пресконференция след събирането на ръководството на политическата сила.  От ДБГ не виждат достатъчна опозиционност в действията на коалицията. От партията настояват за по-сериозни действия срещу \"прокорупционното управление на ГЕРБ и \"Обединени патриоти\". Така в Реформаторския блок остават единствено СДС и БНД. Делчев подчерта, че тепърва ще се водят разговори с други партии за евентуална коалиция. Основното е те също да смятат, че \"този феодален модел на управление на държавата и общините трябва да бъде спрян\". \"ДБГ ще внимава да не влезе в тактическа коалиция, защото нашата цел е да работим за по-широко обединение на демократично мислещите хора, не на партийни елити\", каза още Делчев визирайки информацията, че партията може да поиска да стане част от новото обединение \"Демократична България\".", "date": "2018.04.14", "title": "ДБГ напусна Реформаторския блок"}
{"url": "http://www.faktor.bg/bg/articles/politika/hlyab-i-pasti/ekspulsiraneto-na-ruski-diplomati-ne-e-dostatachno-za-da-bade-spryan-diktatorat-putin", "text": "Якуб Джанда*, atlanticcouncil.org Досега двадесет и осем държави са върнали в страните си повече от 140 руски дипломати и шпиони в координиран отговор на опита за убийство на бившия двоен агент Сергей Скрипал в Солсбъри, Англия. Това безпрецедентно експулсиране на руските дипломатически и длъжностни лица представлява знакова демонстрация  на единството, но практическото му въздействие по отношение на възпрепятстването на подривната дейност от страна на Русия е твърде ограничено. С изключение на Съединените щати и Великобритания, които експулсираха съответно шестдесет и двадесет и трима руски дипломати, повечето държави изгониха по четирима, а някои и по-малко, което е недостатъчен брой, за да говорим за решителен  удар по шпионската мрежа на Кремъл Междувременно руският президент Путин продължава да опустошава Украйна, където повече от 10 000 украинци загинаха, защитавайки страната си от 2014 г. насам. Русия продължава да подкрепя и дори организира масови убийства и жестокости в Сирия, да инициира кибер атаки и осъществява дезинформация в световен мащаб. Добре дошли в Студената война 2: ние сме в нея и е настанало време отново да воюваме. Използването от Русия на химическо оръжие като средство за унищожаване за първи път в страна на НАТО е поредното предизвикателство на Кремъл. Докато военното възпиране на Запада досега успя да спре физическите атаки на Русия към страните от НАТО, съюзниците напълно се провалиха в не кинетичната сфера. Путин не се страхува да продължава да държи под прицел Запада, използвайки все по-агресивни инструменти и тактики, да манипулира избори и да купува западни политици и обществени фигури. Има само една причина, поради която Русия може да продължи по този път: защото Западът не е приложил нито веднъж пропорционално наказание за нито едно от демонстрираните агресивни действия на Кремъл. Историята многократно ни е учила, че помирение с диктаторите е невъзможно, а агресорите трябва да бъдат спирани със сила. Ако отговорът на Запада включва само експулсирането на няколко дипломати и агенти на разузнаването, за лидерите в Москва ще бъде ясно, че Западът няма нужната политическа воля, за да предприеме силен натиск върху Русия. Има пет неща, които западните демокрации трябва да предприемат незабавно, за да засилят противодействието си срещу подривната дейност на руснаците и да упражнят натиск върху Путин да преосмисли своето агресивно поведение. Първо, всяка западна демокрация трябва да създаде свой парламентарен разследващ орган, който да следи и регистрира враждебните чуждестранни дейности и тяхното влияние в рамките на своите граници. Съответните дейности включват кампании за дезинформация, тайни разузнавателни операции, кооптирането на местни политици, използването на местни екстремистки групи и осъществяването на икономически натиск за реализиране и постигане на геополитически цели. Конгресът разполага с няколко комисии, които разследват тези заплаха към Съединените щати и със своята работа са допринесли за повишаване на осведомеността на обществото относно подривната дейност на Русия и други подробности около нея. Подобна парламентарна инициатива вече стартира в рамките на Британската камара на общините, където вече станаха известни сериозни разкрития, направени от Cambridge Analytica във връзка с различни руски персони. Всеки европейски парламенти следва да предприемат подобни разследващи действия, тъй като националните законотворци се ползват с най-голямо доверие, когато става въпрос за национална сигурност. Второ, мръсните руски пари са ахилесовата пета на олигарсите, свързани с Кремъл. Въпреки че европейските държави не са склонни да следват тази максима, американците отново се оказаха много активни, оказвайки натиск срещу най-близките до Кремъл олигарси като предприеха нов кръг от санкции, които сериозно стреснаха поддръжниците на управляващите в Русия. Досега Лондон е най-известният център за мръсните руски пари, но и други европейски градове като Цюрих и Берлин също са приютили олигарсите на Путин, техните близки и богатството им. Сега е моментът да окажем твърд отпор на онези, които подкрепят руския режим и му позволяват да извършва своите разрушителни машинации в Украйна и в други точки на света. Трето, ако Европа иска да спре руската агресия, тя не може систематично да осигурява финансирането на режима на Путин. Предвид липсата на диверсификация на руската икономика, Москва разчита почти изцяло на приходите от износ на ресурси за енергетиката. Поради тази причина Кремъл разработи \"Северен поток 2\" - спорен газопровод, който ще свърже Русия директно с Германия, като заобиколи страните от Източна Европа. Този проект е чиста проба политически шантаж и изнудване от страна на Русия и затова трябва да бъде спрян. Реализацията на \"Северен поток 2\" не само ще увеличи зависимостта на Германия от руската енергетика, но и ще осигури на Кремъл лост за голяма стратегическа корупция, известна днес като \"шрьодеризация\", по името на бившия германски канцлер и настоящ съюзник на Путин. Ако бъде изграден \"Северен поток 2“, той ще се превърне в инструмент за финансиране на елита на Путин през следващите години. А така трудно може да бъде гарантирана енергийната сигурност на Европа. Най-малкото трябва да бъдат внимателно разследвани в каква връзка са тези, които лобират за \"Северен поток 2\". Още по-добре ще бъде обаче, ако проектът бъде замразен докато руските окупационни войски напуснат Украйна, Грузия и Молдова. Четвърто, време е европейските правителства най-накрая да започнат реална битка с прокремълската  дезинформация. Досега само няколко столици сериозно приемат тази заплаха и отделят сериозни ресурси и организират специализирани групи за проучване, картографиране и борба с враждебната информация, с което противодействат на операциите, извършвани от руските субекти и техните местни пълномощници. По-голямата част от европейските изследвания по този въпрос все още се реализират от фондаации и програми, финансирани от американските данъкоплатци, с изключение на Обединеното кралство, което от скоро предприе сериозни действия срещу влиянието на Русия в Централна и Източна Европа. Въпреки че всички основни западноевропейски съюзници са били засегнати от брутални атаки на руската дезинформация, не са извършени сериозни  политически промени, които биха довели до решителен натиск върху Москва. На ниво ЕС първият дипломат и еврокомисар по сигурността Федерика Могерини саботира усилията за по-радикално противопоставяне на дезинформацията на Кремъл, въпреки че болшинството от членовете на ЕС настояват да бъдат подсилени и финансирани специализирани екипи в дипломатическия орган на ЕС, в EEAS East STRATCOM Task Force. Невероятно е, че след три години на нарастващ натиск, все още има само трима специалисти от ЕС, които имат за задача да противодействат на прокремълската дезинформация. На пето място, всяка европейска държава трябва да приеме своя версия на Закона Магнитски Подобен законодателен инструмент, който санкционира големите нарушители на правата на човека, е в сила в Съединените щати, Канада, Великобритания и трите балтийски републики. Други европейски страни също е желателно да приемат законодателство, което да е синхронизирано със Закона Магнитски, така че те да не могат лесно да противодействат на контра ударите на Русия. Междувременно техните съюзници могат да окажат подкрепа чрез колективни действия, ако Русия реагира с повишена войнственост или приложи подривна тактика към някои от тях. Можем да спечелим Студената война 2. Първо, обаче, трябва да признаем и осъзнаем, че сме изправени пред една агресивна диктатура, която може да бъде спряна само със силата на цялата международната общност,  основана на правила, колкото може да издържи. Всъщност това е в основата на западния либерално-демократичен съюз. Нека го защитим. * Якуб Джанда е изпълнителен директор на базираната в Прага Think-Tank група за изследване на европейските ценности, където ръководи Програмата за наблюдение на Кремъл, фокусира върху руските операции на подривна дейност в Европа и света. ", "date": "2018.04.14", "title": "Експулсирането на руски дипломати не е достатъчно, за да бъде спрян диктаторът Путин"}
{"url": "http://www.faktor.bg/bg/articles/obshtestvo/pak-smart-na-patya-shofyor-zagina-pri-mele-mezhdu-tri-koli-i-traktor", "text": "Катастрофа между трактор и три леки автомобила взе нова жертва. Инцидентът стана на пътя Русе – Свиленград в района между селата Раданово и Петко Каравелово.  Движението бе временно ограничено, а гледката ужасяваща.  На място е загинал водачът на единия автомобил.  Момиче от Свищов е настанено за лечение във великотърновската болница с фрактура на прешлен. Пострадал е и още един шофьор.  Причините за произшествието са в процес на изясняване.", "date": "2018.04.14", "title": "Пак смърт на пътя! Шофьор загина при меле между три коли и трактор"}
{"url": "http://www.faktor.bg/bg/articles/kultura/pochina-genialniyat-rezhisyor-milosh-forman", "text": "Милош Форман почина на 86 годишна възраст. Американският кинорежисьор от чешки произход е роден през 1932 г. в Чеслав. Родителите му загиват в концлагер по време на Втората световна война (1939-1945 г.). Кинокариерата на Форман започва през 1955 г. В Чехословакия снима филмите „Черен Петър“ (1964 г.), „Любовта на русокосата“ (1965 г.) и „Пожар, момичето ми“ (1967 г.). През 1967 г. заминава на специализация в САЩ, през 1968 г. е в Париж за преговори за провеждане на снимки на нов филм и остава там, заради събитията от Пражката пролет. От 1971 г. работи в САЩ и още с първия си филм печели престижния Кански фестивал. През 1975 г. Форман постига световен успех с екранизацията на „Полет над кукувиче гнездо“ и за него печели награда „Оскар“. Други известни негови филми са „Коса“ (1979 г.) и „Амадеус“ (1984 г.). Последният получава 8 награди „Оскар“ и 4 „Златни глобуса“.", "date": "2018.04.14", "title": "Почина гениалният режисьор Милош Форман"}
{"url": "http://www.faktor.bg/bg/articles/sport/troyna-kandidatura-e-favorit-za-domakinstvoto-na-mondial-2026", "text": "САЩ, Мексико и Канада ще подадат обща кандидатура за домакинство на Световното първенство през 2026 година. Това стана ясно по време на конференция на КОНМЕБОЛ в Аржентина. Десет члена гласуваха за кандидатурата.  \"Страните от Северна и Южна Америка имат тесни исторически връзки и нашето убеждение е, че футболът в Южна Америка може и трябва да допринесе за развитието на футбола в цялото американско полукълбо\", заяви президентът на КОНМЕБОЛ Алехандро Домингес.  Мароко е единственият друг кандидат за домакин на Мондиал 2026. Решението кой да организира световните футболни финали през 2026 година ще бъде взето от ФИФА преди началото на Мондиал 2018 в Русия.", "date": "2018.04.14", "title": "Тройна кандидатура е фаворит за домакинството на Мондиал 2026"}
{"url": "http://www.faktor.bg/bg/articles/kultura/goran-bregovich-posveti-kontserta-si-v-arena-armeets-na-zhertvite-ot-magistrala-trakiya", "text": "Горан Брегович представи новия си спектакъл \"Три писма от Сараево\" пред българската публика.  В началото на шоуто си в петък вечер той изказа съболезнования на семествата на жертви от тежката катастрофа на магистрала „Тракия“, станала няколко часа по-рано.    Балканската звезда откри спектакъла с думите: „Преди минути разбрах за нещастието, което днес сполетя толкова български семейства. Съчувствам на всички пострадали в катастрофата и на близките на загиналите. Макар и в този тъжен и тежък момент, аз и всички музиканти сме тук пред вас. Посвещавам тази вечер на жертвите от този трагичен инцидент.\"    След това Брегович представи пред българската публика в зала \"Арена Армеец\" спектакъл посветен на родния му Сараево. Албумът \"Три писма от Сараево\" събира в себе си всичките лица на този град - от религиозното разделение и съжителството между християни, мюсюлмани и евреи, през чисто историческите влияния от Сърбия, Югославия, Османската империя и Австро-Унгария.", "date": "2018.04.14", "title": "Горан Брегович посвети концерта си в „Арена Армеец“  на жертвите от магистрала \"Тракия\""}
{"url": "http://www.faktor.bg/bg/articles/obshtestvo/maykata-na-sestrite-belneyski-12-godini-sled-ubiystvoto-oshte-ne-moga-da-namerya-pokoy", "text": "\"Никога няма да намеря покой и да повярвам, че убиецът е само един и е в затвора.\"  Това заяви майката на зверски изнасилените и убити през 2006 година сестри Росица и Христина Белнейски – Фани. „Един ден ще науча истината. Лазар Колев прикрива някой, щом не говори”, каза Белнейска пред Нова телевизия. „Бях длъжна да съм на съдебните заседания. Не беше лесно. Исках да зна я цялата истина, как се е случило всичко. Много пъти съм си мислила, че трябва да бъде въведено смъртно наказание. Тогава може би ще има по-малко престъпници”, добави Фани.  Сега единствената й опора в живота е Мария. Момичето се появи в живота на почерненото семейство година след инцидента. Първоначално Фани и Стоимен взеха момиченцето, за да се грижат за него, а по-късно го осиновиха. „С покойния ми съпруг се поддържахме, не беше лесно, но решихме да продължим да живеем. В един момент обаче решихме, че не можем да живеем повече сами и си осиновихме детенце. Липсваше ми думичката „мамо”, липсваше ми някой да ми казва „мамо”. Беше любов от пръв поглед. Обикаляхме групите. Тя беше в последната група, в която влязохме в село Лесичово, в дома за изоставени деца”, разказа Фани Белнейска.   „Сега тя е моята опора, моето слънчице. И двете не можем една без друга”, добави жената. „Росица искаше да има дъщеря, която да кръсти Мария. Сподели ми го в нощта преди да бъде убита. Тогава си говорихме за много неща”, каза още Фани.", "date": "2018.04.14", "title": "Майката на сестрите Белнейски: 12 години след убийството, още не мога да намеря покой"}
{"url": "http://www.faktor.bg/bg/articles/politika/valeri-simeonov-vnasya-v-parlamenta-predlozhenieto-za-spirane-na-televizionnite-reklami-s-pobediteli-ot-hazartni-igri", "text": "Вицепремиерът Валери Симеонов заяви в интервю за \"Фокус\", че следващата седмица ще внесе в парламента законодателни промени за премахването на рекламирането на резултатите от хазартните игри. Той вече е готов с предложенията, за които съобщи миналия месец. Симеонов добави, че законовите промени са в два закона – в Закона за хазарта и в Закона за радио и телевизия. Така рекламите с победители от хазартни игри няма да бъдат излъчвани по телевизиите, радиата и електронните медии. \"И в двата закона премахваме тези угодно приети в по-предни Народни събрания законови текстове и клаузи, съгласно които се разрешава рекламата на наградените, на самото награждаване, на печалбите и т.н. Ще оставим единствено наименованието на играта и тегленето на тиражите – дотолкова, че не става въпрос за някакви нагласени резултати\", обясни той. Вицепремиерът уточни, че очаква да бъде подкрепен от коалиционния партньор ГЕРБ. През март Валери Симеонов каза, че сегашните клипове на хазартните игри са безобразни и могат да имат пагубно въздействие, защото създават впечатление, че човек може да забогатее без труд. Тогава той в свое интервю даде да се разбере, че изпитва раздразнение от всички реклами, \"в които се търкат билетчета\".", "date": "2018.04.14", "title": "Валери Симеонов внася в парламента предложението за спиране на телевизионните реклами с победители от хазартни игри"}
{"url": "http://www.faktor.bg/bg/articles/novini/balgariya/balgarski-polititsi-pokaneni-na-ikonimicheski-forum-v-krim-legitimirat-rezhima-na-putin", "text": "Васил Данов  ...Някъде през 774-775 г. хан Телериг мери сили с могъщ съперник - император Константин V Копроним. Теофан Изповедник пише, че българският хан предприел хитър ход, като изпратил до византийския император следното писмо: ”Възнамерявам да избягам и да дойда при теб… Но изпрати ми обещание, че няма да пострадам и ми съобщи кои приятели имаш тук (в Плиска), за да им се доверя и да ми помогнат”. Императорът с радост приема молбата на хана и спешно я изпълнява, тъй като и други български владетели са бягали във Византия. Наивният Константин изпраща подробен списък на цялата си агентура в българската държава, която хан Телериг затрива до девето коляно. Така ханът решава въпроса с националните предатели за половин век напред. ”Като чул това, Константин си изскубал много от побелелите коси”, пише Теофан. В днешна България националните предатели са далеч повече от онези десетина болярски рода, изклани от хитроумния и решитилен Телериг. Днес великият владетел би се озорил далеч повече. Агентурната руска зараза е проникнала дълбоко в генната тъкан на българската държава и като ракови клетки прояжда жизнеспособните органи. Агенти на ГРУ и КГБ заседават в Народното събрание, поръчват ремонт и „модернизация” на неремонтируеми съветски музейни оръжия, раздават справедливост в Конституционния съд и в прокуратурата, размахват кандилници и четат Евангелието, както го чете ген.  Гундяев. В понеделник, 16 април, в заграбения от руските агресори Кримски полуостров нашествениците свикват „международен” икономически форум, чиято главна цел е да легитимира незаконното присъединяване на част от територията на суверенна Украйна към Руската федерация (РФ). Преди четири години агресията и аншлусът на Крим бяха „узаконени” с фалшив и нищожен референдум, състоял се под дулата на „учтивите зелени човечета”, които миротворецът Путин бе проводил срещу „братския” украински народ. Апропо, крайно време е неподкупни български юристи да осветят въпроса със също толкова незаконния и нищожен референдум, състоял се в Царство България през 1946 г. под дулата на окупационна 300-хилядна съветска войска. Референдум, суспендирал Търновската конституция и обявил България за народна република. Каквито ни бяха „освободителите”, такава ни беше и народната република... Та сред най-личните участници в измисления икономически форум в окупирания Крим естествено ще бъдат „дорохие хости” от европейска и атлантическа България, които с присъствието и със словата си ще дадат политическа подкрепа за кремълския режим. Ще го окуражат във подлата му война срещу независима Украйна, ще опростят греховете му за избитите повече от 10 000 мирни украински люде. Сред поканените „елитни” българи изпъкват именцата на Жан Виденов, на Георги Първанов, на Елена Йончева, на червения депутат с пуловерчетата Иво Христов. В списъка са и Тома Томов (агент Беляев), и бившият кандидат-президент на БСП проф. Иван Маразов, и вечната Светлана Шаренкова, и доскорошният посланик на РБ в РФ Бойко Василев Коцев. Сред поканените са и щатният директор на (анти)национално движение „Русофили” Николай Маринов и новата звезда на „Атака” бившият скандален главен секретар на МВР Светлозар Лазаров.  Местната власт ще бъде представена от кмета на Хисаря Пенка Дойкова и от други дейци на вечната българо-съветска дружба. Предстоят дружески срещи, песни като „Подмосковние вечера” и „Вставай, страна огромная”. Ще звучат прочувствени тостове, ще се леят водка и сълзи от умиление и любов неизмерима, но да видим, кои от поканените ще се включат в тази афера. И няма кой да подскаже на маститите учЕни, обществени и политически дейци, че с присъствието си сквернят окървавената украинска земя, компрометират българската държава, погазват решения и резолюции на Европейския съюз, на НАТО и ООН.  Няма да чуят гласа на разума. „Искандерите” са им по-мили от Истината. Но нейде около нас, в невидимото измерение на българския дух,  някой мери греховете им. И един хан, по-страшен от Телериг, тихо точи справедливия си меч. ", "date": "2018.04.14", "title": "Български политици, поканени на иконимически форум в Крим, легитимират режима на Путин"}
{"url": "http://www.faktor.bg/bg/articles/novini/svyat/tefat-na-pentagon-ako-siriya-prodalzhi-da-izpolzva-himichesko-orazhie-mozhe-da-ima-novi-udari", "text": "Министърът на отбраната на САЩ Джеймс Матис заяви, че ударът по Сирия е бил еднократен, но не изключи нови военни акции в бъдеще. \"Бъдещите удари ще зависят от способността на сирийския режим да използва химическо оръжие\", обяви шефът на Пентагова, цитиран от световните агенции.  Ракетните удари, които САЩ, Великобритания и Франция нанесоха на Сирия, са продължили общо 50 минути. Това съобщи от своя страна телевизия \"Ал Маядин\", позовавайки се на свой източник от сирийската армия. По негова информация сирийските системи за противоракетна отбрана са съумели да отблъснат атаката и да свалят голям брой от насочените ракети.", "date": "2018.04.14", "title": "Шефът на Пентагон: Ако Сирия продължи да използва химическо оръжие,  може да има нови удари"}
{"url": "http://www.faktor.bg/bg/articles/novini/svyat/bashar-asad-pristigna-v-rezidentsiyata-si-v-damask", "text": "Сирийският президент Башар Асад пристигна в своята резиденция в Дамаск. Това съобщиха от канцеларията на държавния глава, цитирани от ТАСС.  От там публикуваха видео в Туитър, където се вижда как Асад влиза в президентския дворец в района на планината Касюн. Видеото е дълго няколко секунди.  По-рано в столицата се състояха няколко демонстрации в подкрепа на правителството. Участниците в тях носеха сирийски, ирански и руски знамена.  В 4.00 часа тази сутрин САЩ, Великобритания и Франция започнаха да нанасят ракетни удари по Сирия, заявявайки, че това е в отговор на използването на химическо оръжие в град Дума. Ударени са 9 обекта. По данни на Пентагона операцията е продължила около 50 минути, в нея са задействани два пъти повече ракети, отколкото при удара по военното летище Шейрат миналата година.", "date": "2018.04.14", "title": "Башар Асад пристигна в резиденцията си в Дамаск"}
{"url": "http://www.faktor.bg/bg/articles/pozor-deputati-ot-bsp-si-pravyat-grozen-pr-na-garba-na-zhelyaz", "text": "Случаят с Желяз Андреев придоби голяма популярност и събра много обществена подкрепа. За да не остане по-назад от актуалните събития и за да си вдигне личния рейтинг депутатът от БСП Красимир Янков си прави изключително грозен ПР, разпространявайки по медиите фалшива снимка. На нея Янков е прегърнал Желяз Андреев и то в парламента, а фотото е придружено от текст в подкрепа на Желяз, който е от името и на още един депутат от Добрич Даниел Йорданов.", "date": "2018.04.14", "title": "Позор! Депутати от БСП си правят грозен ПР на гърба на Желяз"}
{"url": "http://www.faktor.bg/bg/articles/novini/balgariya/mvr-izdirva-38-begaltsi-ot-zatvora", "text": "МВР издирва 38 бегълци от затвора, сочи стастистика от Вътрешното ведомстно. Повечето от тях са били на лек режим и не са се прибрали от работа или от отпуск. Разследване на Би Ти Ви показва как едва 66 секунди са били нужди на рецидивистите Владимир Пелов и Радослав Колев, за да избягат от затвора. На кадрите от охранителните камери се вижда как напускат помещението за техника и се озовават в двора. Дежурният надзирател дори не успява да извади пистолета си. Нито един от униформените пазачи не тръгва да преследва бегълците. По закон обаче полицията не може да използва пълния си ресурс, за да залови рецидивистите. „Не можем да ги следим, не може разпечатки на телефона да се искат. На близки, на роднини, на хора, които мислим, че са свързани с логистика и с помощ за осъществяване на бягството”, уточни той. Владимир Пелов и Радослав Колев може и никога да не бъдат открити. И въпросите за това как са внесли оръжието в затвора и кой е финансирал бягството от затвора - да останат без отговор.", "date": "2018.04.14", "title": "МВР издирва 38 бегълци от затвора"}
{"url": "http://www.faktor.bg/bg/articles/novini/balgariya/zaharieva-voennata-operatsiya-e-preduprezhdenie-kam-siriyskiya-rezhim-za-vbadeshte", "text": "Заклеймяваме използването на химически оръжия. Многократно сме изразявали категоричната непримиримост срещу използването на химическо оръжие, което е военно престъпление. Не одобряваме убийството на хора, сред които и деца“, това заяви външният министър Екатерина Захариева на извънреден брифинг в Министерски съвет, минути след като се видя с премиера Бойко Борисов и министрите Красимир Каракачанов и Валентин Радев. „Еднократната военна операция е като предупреждение към сирийския режим за в бъдеще. Изразяваме загриженост от ескалация на напрежението. Призоваваме сирийския режим да не предприема ответни мерки. Нека Сирия да осигури достъп до жертвите на случилото се в град Дума“, поясни Захариева.  Тя бе категорична, че България е имала информация от няколко дни, че ще се проведе удар в Сирия. Захариева увери, че и Русия е знаела за това, което ще се случи.  „България подкрепа усилията на международната общност за постигане на мир. Единственото решение за Сирия трябва да бъде политическо“, подчерта външният министър. „Премиерът Бойко Борисов се чу с временно управляващия в Дамаск. Той увери, че нашето посолство не е засегнато и че няма пострадали българи“, поясни още тя.", "date": "2018.04.14", "title": "Захариева: Военната операция е предупреждение към сирийския режим за вбъдеще"}
{"url": "http://www.faktor.bg/bg/articles/novini/svyat/es-prizovava-za-nezabavno-prekratyavane-na-oganya-v-siriya", "text": "ЕС призовава всички държави, особено Русия и Иран, да използват влиянието си за предотвратяване на нова употреба на химическо оръжие, най-вече от сирийския режим. ЕС призовава всички страни в конфликта, особено поддръжниците на режима в Дамаск и неговите съюзници, да въведат незабавно прекратяване на огъня и да осигурят достъп на лекари и коридори за медицинска евакуация. Това се посочва в изявление на върховния представител на ЕС по външната политика и сигурността Федерика Могерини, предаде БТА. ЕС осъжда решително многократната употреба на химическо оръжие от режима в Сирия, потвърдено от Организацията за забрана на химическите оръжия. ЕС беше уведомен за целенасочените удари на САЩ, Франция и Великобритания с ясната цел за предотвратяване на нови случаи на използване на химически вещества от сирийския режим срещу собствения му народ. ЕС подкрепя всяко усилие в тази посока, се допълва в изявлението.", "date": "2018.04.14", "title": "ЕС призовава за незабавно прекратяване на огъня в Сирия"}
{"url": "http://www.faktor.bg/bg/articles/novini/balgariya/ekspret-ako-beshe-samo-udara-s-kolata-avtobusat-na-trakiya-nyamashe-da-bade-izmesten-v-kanavkata", "text": "Бившият следовател по разследване на катастрофи Георги Илиев допусна, че задните гуми на катастрофиралия автобус на магистрала „Тракия” са минали върху предното дясно колело на лекия автомобил, който се е ударил в автобуса. \"Ако имаше само съприкосновение, в никакъв случай автобусът нямаше да бъде изместен в канавката\", категоричен е следователят. Автобусът се е движил в своето платно, с разрешена скорост. Автобусът е тежък, а леката кола е около 1 тон, така че лекият автомобил не би могъл да го изтласка, отбеляза Илиев. По думите му експертизата по случая ще отнеме не по-малко от месец и половина – два.  Шестима загинаха, а над 20 души бяха ранени при катастрофата. Бившият следовател отбеляза, че инцидентът е станал при много благоприятни условия за движение – сух асфалт, със съвършено нов автобус и отпочинали водачи. \"Може би става дума за невнимание или грешка на водачката на лекия автомобил\", посочи Илиев. „Не знаем по каква причина водачката на лекия автомобил е допуснала да има съприкосновение с автобуса. Не ни е известно след това съприкосновение какво разстояние е изминал автобусът до падането си и какви са били действията на водача. Не знаем също дали водачът въобще е бил в състояние да управлява след удара”, каза още бившият следовател. От вчера текат разпити на 29-годишната жена, управлявала лекия автомобил, която е задържана за 24 часа. Пред разследващите тя е обяснила, че по време на изпреварването е чула странен звук от двигателя и се е навела, за да намали радиото. Тогава губи управление. Дни по-рано колата ѝ е била на ремонт и затова се учудила от звука.  Петима пострадали при катастрофата остават с опасност за живота, съобщиха от болница „Св. Анна”, където бяха настанени 10 души. Късно снощи е приключила операцията на най-тежко пострадалата жена, интервенцията е продължила повече от 8 часа. Оперирани са общо шестима души, предимно с фрактури на горните крайници. По-леко пострадалите най-вероятно ще бъдат изписани в понеделник. В „Пирогов” бяха откарани четирима пострадали. Двете жени и детето са без опасност за живота и в стабилно състояние, а мъжът вече е изписан. Нужда от кръводарители към този момент няма.", "date": "2018.04.14", "title": "Експерт: Ако беше само удара с колата, автобусът на „Тракия” нямаше да бъде изместен в канавката"}
{"url": "http://www.faktor.bg/bg/articles/novini/svyat/amerikanskiyat-poslanik-v-moskva-sasht-se-svarza-s-rusiya-predi-da-udari-siriya", "text": "Американският посланик в Москва Джон Хънтсман направи важно туитър обръщение.  В профила на американското правителство в Twitter той заяви следното:  „Преди да бе предприето каквото и да било действие от страна на САЩ ние се обърнахме към Русия. Целта бе да избегнем евентуални жертви, както от страна на руските сили така и от страна на цивилното население“.  По думите му всички цели, ударени от САЩ, Великобритания и Франция, са били част от обекти, за които се е знаело, че разработват химическо оръжие. Хънтсман бе категоричен, че тук не става въпрос за „конфликт между суперсили“.   „Надявам се да имаме сътрудничество с Русия и очаквам, че руското правителство и световната общност ще осъдят ужасните действия, които режимът на сирийския президент Башар Асад предприе“, каза още той.", "date": "2018.04.14", "title": "Американският посланик в Москва: САЩ се свърза с Русия преди да удари Сирия"}
{"url": "http://www.faktor.bg/bg/articles/novini/balgariya/rekord-globa-ot-3-mln-lv-otnese-nasha-firma-s-gratski-shef", "text": "Лекордна глоба от 3 млн. лв бе наложена на  благоевградска фирма с управител гръцки гражданин, съобщиха от митниците.  На ГКПП – Кулата митническите служители извършили проверка на товарен автомобил, който превозвал акцизна стока от Гърция за Румъния. В камиона имало 94 кашона, съдържащи общо 10 048,500 кг тютюнево изделие „тютюн за пушене\" - нарязани на ивици тютюневи листа.  Превозваният тютюн бил без данъчен документ по ЗАДС или фактура, или митническа декларация, или придружителен административен документ, електронен административен документ, или документ на хартиен носител, или друг документ, удостоверяващ плащането, начисляването или обезпечаването на акциза, с което е прието, че дружеството е осъществило състава на административно нарушение по чл. 126 от Закона за акцизите и данъчните складове.   Дължимият акциз от фирмата възлиза в размер на 1 527 372 лв. На базата на извършеното нарушение благоевградската фирма ще трябва да плати двойния размер на акцизната стока, а именно 3 054 744лв., каквато е наложената имуществена санкция. Районният съд в Петрич потвърди наказателното постановление с наложената санкция, като отне в полза на държавата тютюна и камиона с ремаркето превозващ го, който възлиза на стойност 17 250 лв.", "date": "2018.04.14", "title": "Рекорд: Глоба от 3 млн. лв. отнесе наша фирма с гръцки шеф"}
