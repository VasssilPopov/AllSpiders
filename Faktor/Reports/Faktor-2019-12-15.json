{"url": "https://faktor.bg/bg/articles/tsvetanka-rizova-rumen-radev-ne-se-e-promenil-ot-prezidentskata-kampaniya", "text": "Журналистката Цветанка Ризова разказа за срещите си през последните две седмици с премиера Бойко Борисов и с президента Румен Радев в предаването си в ефира на БТВ. Водещата призна пред медията, че и двамата са успели да я изненадат. Ризова коментира, че има дългогодишен опит с Бойко Борисов, който винаги е бил импровизатор.  Тя допълни, че по време на разговора им тонът не е бил толкова нервен и припомни, че е имала много по-остри разговори с министър-председателя. Тя разказа, че последното си интервю с Румен Радев е правила, когато е бил кандидат за президент през 2016 г.  „Най-хубавото бе, че интервютата бяха неочаквани за премиера, за президента и за мен. Нито един от тях не постави условия. С Борисов имам дългогодишен опит. Той е импровизатор и никога не се вълнува от това какво ще го питаш. С Радев имам по-оскъден опит. Последното ми интервю с него бе като кандидат за президент през 2016 г. и оттогава не бяхме разговаряли. От тогава той сякаш не се е променил. Той пое отговорност пред зрителите на БТВ, че ще се занимава със съдебната реформа. През годините обаче бях разочарована, че не взе позиция по това важно обещание, което направи. В последното интервю съм удовлетворена, че Радев се върна към нещо, което обеща”, сподели водещата на „Лице в лице\".", "date": "2019.12.15", "title": "Цветанка Ризова: Президентът Румен Радев сякаш не се е променил от 2016 г."}
{"url": "https://faktor.bg/bg/articles/obshtestvo-ulitsata-lek-avtomobil-blasna-zhena-na-stolichna-spirka", "text": "Лек автомобил блъсна жена на трамвайна спирка на бул. „Мария Луиза”. Инцидентът е станал около 05.55 ч. в неделя.  На място веднага е пристигнала линейка. Пострадалата е откарана в „Пирогов” с тежка черепно-мозъчна травма и съмнение за фрактура на гръбначния стълб.", "date": "2019.12.15", "title": "Лек автомобил блъсна жена на столична спирка"}
{"url": "https://faktor.bg/bg/articles/obshtestvo-kak-da-pestim-ot-smetkata-za-tok-prez-zimata", "text": "Можем ли с нови уреди да спестим от сметката за ток? Семейство с две малки деца сподели как ще се справи с бюджет под 200 лева за декември, при положение, че са на бойлер и се топлят изцяло на ток. Красимир Тасков се нанася със семейството си в ново жилище. Избира да се отоплява на климатик. Според експертите това е най-изгодното решение.  „Важно е да се избере един модерен климатик, който успява с мощност под 1 киловат да отоплява едно нормално голямо помещение. Въпросът е че при покупка на този уред, трябва да се отделят някъде между 800 и 1200 лева, но със сигурност един модерен климатик, който е инверторен успява да икономиса някъде около 40-45 процента от сметката”, заяви експертът Йордан Вакъвчиев пред Нова ТВ. А ето и какво прави Красимир, за да спести повече пари. „Ставам сутрин и преди да тръгна на работа намалям температурата. Например, ако за мен е нормално в стаята да е около 22 градуса, аз намалявам климатика до 17-16 градуса. Ако изключим уреда и навън е -15 градуса, стаята ще изстине и после трудно ще се стопли”, каза Красимир. „Най-честата грешка, която допускат потребителите е да се приберат вкъщи на студено, да го пуснат на 28 градуса, с цел да го стопли бързо и тогава климатикът работи на максимална мощност, което не му позволява да мине в режим, който само да поддържа температурата. Верният ход е да настроим климатика на по-ниска температура и през целия отоплителен сезон уредът да не се изключва”, каза още Вакъвчиев. Същото се отнася и за конвекторните печки, които обаче харчат повече ток. „При конвектора има друг плюс. Дори навън да е -20 градуса, той няма да спре, както климатика. Малко по-скъпо е като отопление, но е по-комфортно. Също така е и тих”, поясни Красимир Тасков. „Една конвекторна печка, която успява прецизно да следи температурата в стаята, става икономична, когато успее да достигне желаната от нас температура. Тя се изключва и когато изстине помещението, се включва пак”, обясни Вакъвчиев. И по дневната, и по нощната тарифа, най-много пари се спестяват, когато използваме нови уреди. „Модерните съдомиялни машини спестяват много вода, тъй като с някъде около между 10 и 15 литра те измиват 40 съда. Ако ги мием на ръка, ще изхабим около 5-6 пъти повече вода”, каза още Вакъвчиев. В дома на Красимир повечето уреди са нови. А той ги употребява, както съветват експертите. Пресмята, че за 70-те квадрата дом, с надеждна изолация, няма да плати повече от 200 лева за ток, за декември. И че няма да се налага да посяга към камината, завещана от предишните собственици.", "date": "2019.12.15", "title": "Как да пестим от сметката за ток през зимата?"}
{"url": "https://faktor.bg/bg/articles/kultura-rok-faktor-forbes-klasira-nay-pechelivshite-muzikanti-za-2019-godina", "text": "Oт Fоrbеѕ пyблиĸyвaxa ĸлacaция c нaй-пeчeлившитe мyзиĸaнти зa 2019 г. Πъpвo мяcтo зaeмa Teйлъp Cyифт c нeйнитe 185 млн. дoлapa, cпeчeлeни зa пocлeднaтa гoдинa, блaгoдapeниe нa нoвия ѝ aлбyм и ycпeшния зaвъpшeĸ нa eднo oт пocлeднитe ѝ тypнeтa. Tя e нa тaзи пoзиция зa втopи път oт пeт гoдини. Paпъpът Kaниe Уecт e вeднaгa cлeд нeя - cъc 150 млн. дoлapa, чacт oт ĸoитo ce дължaт нa ycпeшнaтa мy ĸoлaбopaция c Аdіdаѕ зa нoвa cepия мapaтoнĸи c нeгoвo yчacтиe. Чacт oт ocтaнaлитe в тoп 9 вĸлючвaт бpитaнcĸия пeвeц Eд Шийpън нa 3-o мяcтo cъc 110 млн. дoлapa и ĸaлифopнийcĸaтa poĸ бaнĸa Тhе Еаglеѕ нa 4-o cъc 100 млн. дoлapa, ĸaтo пpи тяx ocнoвнo тoвa ce дължи нa ycпeшнитe им ĸoнцepти. B paзгapa нa пpoщaлнoтo cи тypнe Eлтън Джoн cъбpa 84 млн. дoлapa, c ĸoитo зaeмa 5-a пoзиция. Шecтo мяcтo cи пoдeлят Джeй Зи и Биoнce ĸaтo вceĸи oт тяx e cпeчeлил 81 млн. дoлapa зa пocлeднaтa гoдинa. Oбщo 10-тe нaй-виcoĸo плaтeни мyзиĸaнти в cвeтa ca cпeчeлили мaлĸo нaд 1 млpд. дoлapa пpeди дaнъци, cмятaнo oт юни дo юни, в cpaвнeниe c 886 млн. дoлapa минaлaтa гoдинa. Зa cъcтaвянeтo нa ĸлacaциятa ce взимaт пpиxoди oт тypнeтa, мyзиĸa и cтpaнични бизнec нaчинaния, c пoмoщтa нa Роllѕtаr, Nіеlѕеn Мuѕіс и интepвютa cъc cпeциaлиcти oт индycтpиятa, ĸaĸтo и c мнoгo oт caмитe звeзди. Cпиcъĸът вĸлючвa пeчaлбитe пpeди дaнъци и нe пpиcпaдa тaĸcитe зa aгeнти, мeниджъpи или aдвoĸaти. B ĸлacaциятa зa 2019-a имa 9 нoви имeнa ĸaтo К-рор гpyпaтa ВТЅ (нa 15-o мяcтo c 57 млн. дoлapa), пeвицaтa Apиaнa Гpaндe (нa 22-o мяcтo c 48 млн. дoлapa) и xип-xoп тpиoтo Міgоѕ (нa 40-o мяcтo c 38 млн. дoлapa). 1. Teйлъp Cyифт cъc 185 млн. дoлapa пeчaлбa зa 2019 г. 2. Kaниe Уecт cъc 150 млн. дoлapa пeчaлбa зa 2019 г. 3. Eд Шийpън cъc 110 млн. дoлapa пeчaлбa зa 2019 г. 4. Тhе Еаglеѕ cъc 100 млн. пeчaлбa зa 2019 г. 5. Eлтън Джoн c 84 млн. дoлapa пeчaлбa зa 2019 г. 6-7. Биoнce и Джeй Зи c пo 81 млн. дoлapa пeчaлбa зa 2019 г. 8. Дpeйĸ cъc 75 млн. дoлapa пeчaлбa зa 2019 г. 9. Dіddу cъc 70 млн. пeчaлбa зa 2019 г. 10. Меtаllіса cъc 68.5 млн. дoлapa пeчaлбa зa 2019 г.", "date": "2019.12.15", "title": "Forbes класира най-печелившите музиканти за 2019 година"}
{"url": "https://faktor.bg/bg/articles/mariyana-popova-imam-edin-prezident-v-zhivota-no-ne-e-georgi-parvanov", "text": "Певицата Марияна Попова разказа за слуха, че е била гадже на бившия президент Георги Първанов. \"Приемам всички жълти клюки в пресата с детска усмивка. Аз имам само един президент в живота - Орлин Горанов, който влезе в тази роля във филма \"Мисия Лондон\", сподели Попова пред Нова ТВ.  Тя разказа за тежкото детство и за най-трудния момент в живота си, когато на 15 години губи баща си. Тя сподели още, че в началото е обръщала внимание на статиите по неин адрес, когато е излязла от \"Кокомания\" и е започнала самостоятелна кариера. Попова призна, че ако иска да върне миг от живота си, то това ще е първата ѝ целувка с половинката ѝ - актьорът Веселин Плачков.", "date": "2019.12.15", "title": "Марияна Попова: Имам президент в живота си, но това не е Георги Първанов"}
{"url": "https://faktor.bg/bg/articles/tervel-pulev-grabna-interkontinentalnata-titla-vliza-v-svetovniya-top-10-na-polutezhka-kategoriya", "text": "Българският боксьор Тервел Пулев постигна 15-а победа на професионалния ринг. Той се наложи над американеца Дешон Уебстър по точки в 12-рундов мач. Боят в пловдивската зала \"Колодрума\" протече при пълна доминация на българина. 37-годишният софиянец беше много по-активен, докато неговият американски съперник прибягваше до хитрини, даващи му възможност за възстановяване. С победата си Тервел Пулев влиза в топ 10 в света в полутежка категория Тервел направи всичко възможно да откаже Уебстър, който разчиташе много на навеждания с главата надолу и клинчове. Все пак роденият в Канзас Сити боксьор успяваше, макар и рядко да пласира не лоши удари. В края на срещата играта стана почти равностойна, но така и не се стигна до възможност Терво да успее да нокаутира Дешон, който трябва да е останал доволен, че оцеля. Тримата съдии бяха единодушни. Луиджи Мускарили, Йордан Езекиев и полският рефер дадоха съответно 118-110 точки, 120-108 точки и 118-110 точки. Това означава, че българинът е присъдил всичките рундове за нашенеца. Другите двама са видели по два рунда за Уебстър и толкова. Тервел Пулев вече има 15 победи от 15 боя, но за първи път игра в 12-рундов мача. Годината беше тежка за него заради счупването на лявата му ръка след мача с Мич Уилямс, което го накара да почива няколко месеца. Годината завърши прекрасно за него с новия интернационален пояс на кръста.", "date": "2019.12.15", "title": "Тервел Пулев грабна интерконтиненталната титла след 12-рундов мач"}
