{"url": "https://faktor.bg/bg/articles/rumen-radev-ne-pozhali-i-saedinenieto-ne-mozhem-da-sme-istinski-edinni", "text": "Отдавна не знаем какъв е идеалът ни, а Съединението остава повече на думи. Все повече се призовава за ново съединение, но се пропуска, че то минава през разделение,  каза в словото си по повод 134-ата годишнина от Съединението президентът Румен Радев. Той не пожали от клишетата си и най-светлата ни дата. „Епохата иска от нас да се разделим с всичко, което тежи и спира движението на нацията ни напред. Трябва да се разделим с беззаконието, с арогантността, да отхвърлим нихилизма. Да осъзнаем, че докато позволяваме на несправедливостта да царува, не можем да сме истински единни“, заяви Радев.Радев. Сякаш те не са дело на партията, която го издигна , подкрепяна от него да наложи болшевизъм в новия век. Как не го беше грях да цитира Петко Каравелов за предизборната пропаганда, в която е впрегнат. Звучи зловещо да цитираш бащата на конституционализма ни, за целите на партия обслужваща путинизма.  \"Направихме каквото можахме и колкото можахме, сега можем да чакаме съда на историята\", с тези скромни слова смелият Петко Каравелов описва дните на 1885 г. Препотвърждаваме с признателност година след година тук в Пловдив героизма на всички българи. На седмата година \"от свободата българите проявиха зрялост и национална отговорност. Еманципираха се и показаха, че няма да чакат Великите сили да се съберат, за да решават съдбата им, извършиха смел исторически скок. Нашите предци от Княжество България и Източна Румелия продължаваха да живеят с идеала за сплотена и независима България. С тази мечта живееха всички без оглед на вяра и етнос, пол и възраст, занаят и политически пристрастия. В онзи миг политиците ни съумяха да бъдат на висотата на народа и на неговите въжделения, добави президентът. Мобилизираните и доброволците от Мизия, Тракия и Македония, завърналите се от чужбина подпечатаха с кръвта си Съединението. Днес търсим гордост в миналото и често загърбваме своя дълг пред настоящето и бъдещето\", отбеляза Радев. За това говорим, г-н президент- Истинската оценка за делата ни ще дадат онези, които идват след нас, но съдбата на нацията се кове тук и сега. Наш дълг е заедно да съградим достоен и справедлив живот в свободна, демократична и просперираща държава. Да живее Съединението, да живее България, завърши словото си президентът. Стотици граждани присъстваха в Пловдив на тържествената заря - проверка по случай 134-годишнина от Съединението на България.", "date": "2019.09.06", "title": "Румен Радев не пожали и Съединението: Не можем да сме истински единни"}
{"url": "https://faktor.bg/bg/articles/novini-svyat-opozitsionnite-lideri-se-razbraha-provalyat-iskaneto-na-boris-dzhonsan-za-predsrochni-izbori", "text": "Високопоставени британски депутати от опозицията се споразумяха да гласуват срещу искането на консервативния премиер Борис Джонсън за предсрочни избори на 15 октомври, съобщи ДПА. Споразумението между лидерите на Лейбъристката партия, Шотландската национална партия, партия \"Либерални демократи\" и други депутати прави малко вероятно Джонсън да спечели мнозинство от две трети в парламента на вота в понеделник, от каквото се нуждае, за да бъдат свикани избори.  Лидерката на Шотландската национална партия Никола Стърджън каза в \"Туитър\", че предсрочни избори са необходими и са въпрос на време, но сега е по-важно да не се позволи на Джонсън да осъществи Брекзит без сделка.", "date": "2019.09.06", "title": "Опозиционните лидери се разбраха, провалят искането на  Борис Джонсън за предсрочни избори"}
{"url": "https://faktor.bg/bg/articles/fsb-kgb-li-vzrivi-blokovete-v-buynaksk-moskva-i-volgodonsk-po-zapoved-na-putin-video", "text": "Да припомним... През 1999 г  избухнаха мощни бомби в жилищни сгради в Москва, Буйнакск и Волгодонск. Жертвите за първи път бяха стотици хора, взривното вещество също за пръв път се измерваше със стотици килограми. Убитите бяха около 300, ранените над 1 700 души- Тогава в Русия все още имаше свобода на словото и медиите я използваха, за да оборят официалната версия.  Разследването на властите беше обявено за манипулирано, а като извършител на атентатите беше посочена Федералната служба за сигурност, бившият КГБ.  По-късно бяха убити двама от основните застъпници на тази теза: бившият офицер от ФСБ Александър Литвиненко, който приведе и много сериозни доказателства за някои от случаите, и журналистката  Анна Политковская.  Двамата  посочваха редица факти, които водеха до заключението, че взривовете са организирани, за да оправдаят новото навлизане на войските в Чечения , като ответната реакция вдигне рейтинга на току-що избрания премиер на Русия Владимир Путин, дошъл от шефското място във ФСБ/КГБ.", "date": "2019.09.06", "title": "ФСБ/КГБ ли взриви блоковете в  Буйнакск, Москва и Волгодонск по заповед на Путин? (ВИДЕО)"}
{"url": "https://faktor.bg/bg/articles/pozhar-kray-relsite-blokira-barziya-vlak-sofiya-varna", "text": "Пожар край релсите блокира бързия влак София - Варна. Огънят е избухнал в района между Завет и Карнобат. Горят сухи треви и храсти. От БДЖ съобщават, че пътниците ще бъдат извозени с автобуси. Други две композиции са напълно отменени.", "date": "2019.09.06", "title": "Пожар блокира бързия влак София - Варна"}
{"url": "https://faktor.bg/bg/articles/okonchatelen-krah-za-boris-dzhonsan-kralitsata-shte-podpishe-zakona-koyto-go-zadalzhava-da-poiska-trimesechno-otlagane-na-brekzit", "text": "Горната Камара на лордовете на Великобритания даде окончателно одобрение на закона, насочен към предотвратяване на Брекзит без сделка, предава БГНЕС. Законът, който би наложил Джонсън да поиска тримесечно отлагане на Брекзит, ако той не успее да постигне сделка с ЕС до 19 октомври, сега ще бъде официално одобрен от кралица Елизабет II в понеделник, пише АФП. По-рано Камарата на общините отхвърли призивите на премиера за предсрочни избори, като одобри законопроекта, целящ да попречи на правителството да изтегли Великобритания от Европейския съюз на 31 октомври, ако не бъде постигнато споразумение с Брюксел.", "date": "2019.09.06", "title": "Крах за Борис Джонсън, лордовете одобриха закона за тримесечно отлагане на Брекзит, кралицата ще го подпише"}
{"url": "https://faktor.bg/bg/articles/the-wall-street-journal-ne-podtsenyavayte-kralitsata", "text": "Вековните управленски традиции във Великобритания имат свещено правило: „Не въвличайте монарха в политиката!“. На фона на политическата буря, предизвикана от наближаващия Брекзит, дори това златно правило рискува да бъде нарушено, пише европейското издание на американския вестник The Wall Street Journal, цитиран от \"Фокус\". Миналият месец група висши политици от правителството на премиера Борис Джонсън спокойно се срещнаха с кралица Елизабет II в замъка Балморал в Шотландия, за да поискат тя да спре работата на парламента за един месец, което има за цел да попречи на депутатите от опозицията да попречат на стратегията на премиера Борис Джонсън за Брекзит. Кралицата се съгласи, каквато е нормата. Но решението й отприщи вълна от критики, като някои твърдят, че кралицата е трябвало да отхвърли молбата на премиера. „Кралицата никога не се е намесвала, кралицата няма да участва“, казва Брайън Уокър, експерт по конституционно право Кралицата се съгласи, каквато е нормата. Но решението й отприщи вълна от критики, като някои твърдят, че кралицата е трябвало да отхвърли молбата на премиера. „Кралицата никога не се е намесвала, кралицата няма да участва“, казва Брайън Уокър, експерт по конституционно право от „Юнивърсити Колидж“ в Лондон. Но най-вече, казва той, „кралицата никога не трябва да бъде унижавана и притеснявана.“ Бъкингамският дворец, както е обичайно отказа коментар. Хаосът в правата и традициите на кралската особа е само един от няколкото начина, по който Брекзит разпъва непрозрачната система на британските политически правила за участие във властта. За разлика от САЩ, британската конституция не се съдържа в един цялостен документ и съдилищата не могат да бъдат накарани в краен случай да я тълкуват. Вместо това тя е обвита в сложен набор от устави, конвенции и прецеденти, ръководен от един принцип: Парламентът е суверенът. Той е известен като теорията за „добрият глас“ на управлението, според историка Питър Хенеси, като според него се очаква лидерите да се държат прилично и да не „разклащат лодката“. Но какво ще стане, ако премиерът пренебрегне волята на Парламента? А какво ще стане, ако кралицата игнорира премиера? Тези въпроси се появяват в голяма степен заради аномалия в британската политическа система: правителството на премиера Борис Джонсън няма мнозинство.", "date": "2019.09.06", "title": "The Wall Street Journal: Не подценявайте кралицата!"}
{"url": "https://faktor.bg/bg/articles/novini-balgariya-dnes-e-denyat", "text": "Днес е денят, в който българските медии решават, че трябва да поставят границата.  Работата ни, честта ни, етиката и правилата ни нямат нищо общо с опита да бъде дискредитиран един от участниците в кампанията за кмет на София по несъвместим с професията ни начин. Това не е журналистика. И ние категорично се противопоставяме на опитите да се нарича така. Още по-категорично възразяваме срещу онези партии и отделни политици, които легитимират подобни „медии“ като им дават интервюта, канят техни представители на събитията си, плащат им за рекламни и PR кампании по време на избори.  Днес е денят, в който ние, българските медии, искаме от вас, българските политици, да прекратите това. Ако вашата работа, чест, етика и правила нямат нищо общо със случилото се, разбира се. Всяка друга реакция е фалшива. Днес е денят. Нека заедно да поставим границата! Медии и журналисти, спазващи етичните норми в професията: С имената си зад декларацията застават и десетки журналисти от множество различни медии, като броят им продължава да расте:", "date": "2019.09.06", "title": "В защита на морала в журналистиката: Днес е денят!"}
{"url": "https://faktor.bg/bg/articles/novini-balgariya-ivan-sotirov-ideyata-na-sssr-beshe-da-smachka-vsichki-evropeyski-narodi-i-da-formira-nov-savetski-chovek", "text": "„Приятно съм изненадан, че най-сетне българска институция, без да бъде призовавана и подлагана на натиск, защити българския национален интерес. Видяхме поредната акция на едно арогантно и нагло поведение от страна на Кремъл. По-голям цинизъм от това да наречеш окупацията от Съветската армия, не само в България, а и в цяла Източна Европа освобождение, няма. Навсякъде бяха наложени антинационални и тоталитарни режими, които водеха целенасочена политика, диктувана от Москва, по национален геноцид и ликвидиране на национални елити. Идеята беше да бъдат смачкани всички европейски народи и нации и да бъде формиран някакъв нов съветски човек“. Това заяви пред ТВ Европа бившият зам.-председател на СДС Иван Сотиров по повод изявлението на МВнР срещу престъпленията на Червената армия у нас.  „Западът безспорно е подценил и нацизма, и болшевизма. Има много грешки, които са допуснати от Западните сили. Още през 1939 г., на 23-ти август Сталин и Хитлер подписват договор, с който се взима решение за подялбата на Полша и на цяла Източна Европа. Войната между тях е битка между двама диктатори на престъпни режими за това, как да си разпределят сферите на влияние. Затова и не можем да говорим за освобождение и за някаква война срещу фашизма. Адолф Хитлер не беше нападнал Русия през 1941 г. Тогава по-скоро българският народ е отбранявал своите интереси от чуждо нахлуване. Двамата диктатори обаче са против всички демократични управления. Днес Кремъл се управлява от хора с мисленето на Сталин, по същия брутален и арогантен начин“, коментира Сотиров.  „Нашата история е белязана трагично от замисъла на руснаците. Те в това отношение са изключително последователни не само спрямо България, а и към останалите околни страни. Затова и в почти целия свят отношението към Русия е толкова негативно. В Кремъл дори не могат да си дадат отговор, че са в тази ситуация именно заради бруталната политика, която водят. Все още си обясняват всичко със световните конспирации и със заговор спрямо тях. Президентът на Германия се извини на поляците, а от другата страна е циничното управление на Владимир Путин и на хората му. Русия никога не се извинила за нищо. Ако имаше разфасован труп на човек не в саудитското, а руското посолство в Турция, аз съм сигурен, че от Москва щяха да кажат, че е бил „подхвърлен“. Руснаците смятат, че всички са им задължени и се смятат за месии, което е избиване на тежък национален комплекс. Сега петата им колона у нас и глашатаите на Москва ни съветват как първо трябвало да видим изложбата им за 9-и септември. Казват ни, че тя не била за България, а за Източна Европа. За 45 години Русия е нанесла такива поражения на България, какви не сме имали при 5-вековно османско робство. В знак на „благодарност“, че сме дали на Русия писменост и християнска вяра, през цялата история ни нанася само удари. Самите те дори са против Съединението на България, което дълго време се криеше. Страната ни е заплашвана с окупации“, припомни още Иван Сотиров.", "date": "2019.09.06", "title": "Иван Сотиров: Целта на СССР беше да смачка всички европейски народи и да формира нов съветски човек, политиката на Сталин в Кремъл продължава"}
{"url": "https://faktor.bg/bg/articles/obvinyat-huan-guaydo-v-darzhavna-izmyana", "text": "Венецуелските прокурори заявиха, че в петък ще обвинят лидера на опозицията Хуан Гуайдо в \"държавна измяна\" за планиране да се откаже от иска на страната за спорна гранична зона, контролирана от Гвиана, предава AFP. Гуайдо, председател на Националното събрание, който е признат за президент от повече от 50 страни, се разследва за преговори за отказ от „историческите претенции, които страната ни има на територията на Езекибо“, заяви главният прокурор Тарек Уилям Сааб пред репортери. Езекибо е спорна територия между Венецуела и Гвиана още от 19 век, като по въпроса са провеждани много преговори, арбитражи и са посигани редица споразумения, които така или иначе не са решили териториалния спор.", "date": "2019.09.06", "title": "Обвинят Хуан Гуайдо в \"държавна измяна\""}
{"url": "https://faktor.bg/bg/articles/gazoviyat-hab-balkan-tragva-ot-1-yanuari-dogodina", "text": "“Булгартрансгаз” преговаря с турската компания “Боташ” и с румънската “Трансгаз”, за да може от 1 януари 2020 г. 5,7 млрд. куб. м газ допълнително да влизат в България. Това каза шефът на компанията Владимир Малинов, цитиран от “24 часа” . Следващата седмица предстоят преговори с “Боташ”. Точката на свързване на двете газови системи е Странджа - Малкочлар. Ако се подпише споразумение, ще може да бъдат транспортирани 11 млн. куб. м на ден втечнен природен газ от терминалите в Турция. В момента у нас освен руския газ по трансбалканския газопровод има възможност за физически внос на 1,5 млрд. куб. м синьо гориво от Гърция при Кулата - Сидерокастро. Износът през Румъния ще е с капацитет 3 млрд. куб. м на година. Сега от Гърция от терминала за втечнен газ в Ревитуса може да се транспортират 1,5 млрд. куб. м на година, освен това е осигурен прекъсваем капацитет за още 0,5 млрд. куб. м. Ако се подпише споразумение с “Боташ” за 4 млрд., то в България търговци на газ ще могат да транспортират 5,7 млрд. на година, износът към Румъния, а оттам евентуално към Украйна може да е до 3 млрд., а за търговия у нас остават 2,7 млрд. Ако всичко това приключи до края на тази година, от януари може да се даде старт на газовия хъб “Балкан” и да заработи газовата борса. Малинов каза, че предстои разширението на хранилището в Чирен, където да се складира газ. А дотогава търговците могат да използват газови хранилища в Турция и Украйна. Оттам до България газът може да пристигне за един ден. Шефът на “Булгартрансгаз” казва още, че е поел ангажимент до 2022 г. да бъде построен и интерконекторът със Сърбия, който е с капацитет 1,8 млрд. куб. м на година. Всичко това няма нищо общо с продължението на “Турски поток” през България, който ние наричаме “Балкански поток”. Кога ще започне строителството му, ще стане ясно през октомври.", "date": "2019.09.06", "title": "Газовият хъб \"Балкан\" тръгва от 1 януари догодина"}
{"url": "https://faktor.bg/bg/articles/protest-blokira-okolovrastniya-pat-na-plovdiv", "text": "Протест и пътна блокада на околовръстния път на Пловдив. Жители на града и на 6 села излязоха на бунт срещу кариера за добив на инертни материали. Протестиращите днес ще блокират подхода от магистрала „Тракия”, който води към Асеновград. Хората твърдят, че са изправени пред екологично бедствие и са избрали да изразят недоволството си в празничния ден, за да привлекат по-сериозно вниманието на отговорните власти към проблема. Според местните жители кариерата създава риск за околната среда и за здравето им. „Гърмежите са непрекъснати, вятърът разнася видим прах, респираторните проблеми сред хората са факт, местният лекар ги отчете”, заявява протестираща от село Белащица. Други хора се оплакват, че къщите им са напукани от взривовете в кариерата Местните настояват за спиране на работата на двете кариери. „Извършени са над 40 проверки, издадени са 6 предписания. Имаме издадени 5 акта на двете кариери. Два се обжалват”, заяви Стефан Шилев, директор на РИОСВ-Пловдив. По думите му в момента стойностите на замърсяване не превишават нормите. От Министерството на енергетиката заявиха, че на фирмата е издаден акт за 50 000 лева, но той се обжалва. От фирмата пък казаха за NOVA, че това, което извършват, е напълно законно и разполагат с всички документи. Концесията им изтича през 2021 година и те са поискали удължаването ѝ с още 15 години. ", "date": "2019.09.06", "title": "Протест блокира околовръстния път на Пловдив"}
{"url": "https://faktor.bg/bg/articles/koi-sa-maskiranite-vandali-koito-vilnyaha-v-zavedenie-v-plovdiv", "text": "Кои са вандалите, които вилняха в заведение в Пловдив?  Кадри, на които група маскирани мъже нападат част от посетителите и трошат маси и столове, обиколиха социалните мрежи. В центъра на погрома са били привържениците на футболни агитки. Трима души са задържани. Нападението е станало на 31 август, а заведението се намира в квартал „Изгрев”. „Около 10-12 човека нахлуха. Сложиха си маски на главите и се запътиха към фенове на „Локомотив” – Пловдив. Те са били от сутринта тук, държали са се прилично”, разказа Калина Ненова, управител на заведението. Пийваха, хапваха, пееха си тихичко песни във възхвала на „Локомотив””, разказва Димитриа Ненова. Тогава обаче нахлуват нападателите и се запътват право към тях. „Започнах да търся паник бутона. Беше една вихрушка от маси и столове върху главите на момчетата”, разказва Калина Ненова. По-късно станало ясно, че в заведението е имало и три момчета – фенове на „Ботев”-Пловдив. „Най-вероятно те са се обадили на тази агитка и са ги извикали”, разказва Димитриа.", "date": "2019.09.06", "title": "Кои са маскираните вандали, които вилняха в заведение в Пловдив?"}
