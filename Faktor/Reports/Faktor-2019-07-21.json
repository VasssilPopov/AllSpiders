{"url": "https://www.faktor.bg/bg/articles/volen-siderov-s-propaganen-ekstaz-sas-sasht-gubim-2-mlrd-lv-s-rusiya-pechelim-2-mlrd-lv", "text": "Това да определяш като  добра сделката за F-16, при която България плаща скъпо и прескъпоза американски самолети, които още не съществуват, граничи с национално предателство. Това смехотворно твърдение направи лидерът на ПП \"Атака\" Волен Сидеров в своята АЛФА ТВ.  „В момента имаме за партньор САЩ, които ни нанасят щети за 2 милиарда. През 2014 г. същите ни забраниха да правим „Южен поток”. Ако не бяхме ги послушали и бяхме избрали за партньор Русия, от 2015 до днес - за 4 години - по половин милиард долара на година, прави точно 2 млрд. долара в полза за България. Те щяха да са влезли досега в хазната на страната. А сега с партньорство със САЩ плащаме 2 млрд., чакаме следващите 4 години и не знаем дали ще дочакаме първия самолет. Тук няма филство, няма фобство, има чист кристален патриотизъм, oт кое печели България”, каза Сидеров. Само дето подобна путинистка пропаганда е точно обратното на патриотизъм.  Вероятно Волен смята личните сди пропуснати ползи.  Той развива теория, че сега като платим накуп милиардите, САЩ могат да кажат във всеки момент, че няма да ни доставят самолетите, тъй като не сме изпълнили някакви условия. САЩ използват политици по цял свят, след което ги захвърлят, дори ги вкарват в затвора. Така действат спрямо останалия свят. В случая те използват партии като ВМРО да осъществяват своите интереси. Ако ВМРО смятат, че ще получат потупване по гърба от американското посолство, трябва да ги разочаровам, че няма да се случи. Просто ще бъдат използвани”, подчерта още той. Сидеров заяви, че тези, които си предлагат услугите на Големия брат, нанасяйки вреди на България, не стават любимци на САЩ.", "date": "2019.07.21", "title": "Волен Сидеров в пропаганден екстаз: Със САЩ губим 2 млрд. лв., с  Русия печелим 2 млрд. лв."}
{"url": "https://www.faktor.bg/bg/articles/mayk-pompeo-iran-tryabva-da-reshi-dali-iska-da-se-darzhi-kato-normalna-darzhava", "text": "Американският държавен секретар Майк Помпео заяви, че Иран трябва да реши дали иска да се държи като „нормална държава“, но към момента не е показала „никакви знаци“ че смята да промени поведението си след последното покачване на напрежението, пише американският вестник The Hill.  , цитиран от \"Фокус\" „Иранският режим трябва да реши дали иска да се държи като нормална нация“, каза Помпео по време на пресконференция с еквадорския президент. Според държавния секретар, ако Техеран вземе такова решение „САЩ са готови да започнат преговори по широк набор от въпроси без да поставят никакви условия“. Помпео обаче подчерта, че към момента „няма никакви знаци показващи готовността на Иран да промени цялостно посоката“ в която отива страната.  „Ако направят нещата, които сме поискали от тях във връзка с ядрената програма, във връзка с ракетната програма, във връзка с тяхното заплашващо поведение в света – искам да кажа, може просто да видите действията им. Това са действия които целят да заплашат“, категоричен бе първият дипломат.", "date": "2019.07.21", "title": "Майк Помпео: Иран трябва да реши дали иска да се държи като нормална държава"}
{"url": "https://www.faktor.bg/bg/articles/boyko-borisov-vnutsite-boyko-i-ivan-veche-sa-hristiyancheta", "text": "Бойко и Иван вече са християнчета\", това написа премиерът Бойко Борисов във  Facebook.  Той e кръстник на внуците си . Кръщенето се е било тази сутрин в храма „Света Петка”, в Клисурския манастир, който се намира бизо до Банкя.", "date": "2019.07.21", "title": "Бойко Борисов: Внуците Бойко и Иван вече са християнчета"}
{"url": "https://www.faktor.bg/bg/articles/novini/balgariya/ds-i-shtazi-obmenyali-opit-za-pronikvane-v-nato-rabotata-s-nelegali-i-po-operativna-psihologiya", "text": "В началото на 80-те години на ХХ век Първо главно управление на ДС (разузнаването) и Разузнавателното управление на източногерманското Министерство на Държавна сигурност, известно повече като ЩАЗИ, са обменяли интензивна информация по множество въпроси, сред които и възможностите за проникване в НАТО, фалшифицирането на западногермански паспорти и работата по оперативната психология. За това свидетелства документ от архивите на ДС, който   публикува. Той представлява строго секретна справка относно посещение на делегация на Разузнавателното управление на ГДР в НРБ от 1981 г. От него става ясно, че представителите на ЩАЗИ са били един от зам.-началниците на източногерманската ДС, началникът на службата за работа с нелегалите и началникът на отдела за НАТО. Един от въпросите, който интересувал делегацията на ЩАЗИ е печатницата за паспорти във ФРГ и лицата, които работят в нея. Те се интересували от възможностите за вербуване на такива лица, които са избрали да почиват на българското Черноморие. Също така ЩАЗИ е имала интерес да използва територията на комунистическа България за извеждане на свои сътрудници със съдействието на ДС. От своя страна източногерманското разузнаване предлагали възможности за провеждане на срещи на сътрудници на ДС от трети страни, които да се провеждат в Западен Берлин. От ЩАЗИ са споделили своя опит за проникване в НАТО. Също така двете страни са обменяли и информация по оперативна психология – от портретиране на обекти за разработка до използването на детектора на лъжата от западните специални служби. Документът е включен в сборника „Държавна сигурност и ЩАЗИ”, издание на Комисията по досиетата, 2014 година.", "date": "2019.07.21", "title": "ДС и ЩАЗИ обменяли опит за проникване в НАТО, работата с нелегали и по оперативна психология"}
{"url": "https://www.faktor.bg/bg/articles/atanas-atanasov-s-konspiratsiya-iztichaneto-na-lichni-danni-ot-nap-e-kontrolirana-operatsiya", "text": "Проблемът с изтичането на лични данни от НАП не е нито организационен, нито технически, той е политически.  Борисовата държава е в перманентна криза, която се предизвиква от ежеседмични скандали. Ако върнете ленатта назад, ще видите, че няма седмица без скандал. Това заяви в предаването  „120 минути“ на Би Ти Ви  генерал Атанас Атанасов, съпредседател на \"Демократична България\" .  Оказа се, че мозъчният тръст там не спи. \"Ние от \"Демократична България\" направихме много сериозен анализ за причините и сме ги извели. Първата е повсеместната тежка  корупция, втората е повсеместна некомпетентност. Това са белезите на Борисовата държава. Тази реалност е опасна за всички структури, но това не притеснява властта. Коментарите от седмицата навеждат на извода, че това е контролирана операция, проведена от среди близки до властта\", навлезе в дербите на конспиративна теория той. И поясни: \"Това е  направено,за да може информацията да бъде публично легализирана и медийната машина на властта да си бърка вътре, за си вади каквото си иска.... Финансовият министър, който е основният отговорник за тази криза, излезе и каза при първия си коментар: „Няма страшно, най-много някоя съпруга да разбере, че мъжът й има сметка в чужда банка. Тази дебелашка шега ми прилича на предупреждение. Започвам да си мисля дали нямат предвид конкретен човек. \"В медиите на властта се вади много детайлна и подробна класифицирана информация, експлоанира се за определен случай, а никой не си задава въпрос от къде идват тези данни. Това може да изглежда като спекулация, но тепърва ще видим развитието на тази сага\" \"Международни отзвук е голям, той е определящ. Ние сме във всички световни медии. Това са нашите партньори Западния свят, НАТО, ЕС.... Смятате ли, че не наблюзават внимателно и не знаят какво става тук...Ние искаме Шенген, искаме да падне мониторинга, но този скандал ни убива отвсякъде\", категоричен е той. \"Обръчите от фирми и задкулисието нямат никакво желание да влизаме в Шенген. Това с което се занимава министър председателя – да разпределя порции, само това го интересува\", смята той. На въпроса какво зависи от „Информационно обслужване“  коментира, че това е една \"кутия, която се използва за разпределяне на обществени поръчки и там нищо не се случва\". Там бил инсталиран вездесъщият проф. Константинов, който \"също се изказа, че няма нищо страшно, защото той обича правителството.\" \"Медиите затулиха информацията защо беше променено обвинението на задържаното момче.  Според мен нямат доказателства. Беше съобщено, че промяната на обвинението е защото не са  обявени за  „критична инфраструктура“ масивите на НАП. Министърът не се е произнесъл за това. Скандалът ще затихне, но последиците ще ги виждаме постоянно\", каза той.", "date": "2019.07.21", "title": "А. Атанасов с конспиративна теория: Течът в НАП е контролирана операция"}
{"url": "https://www.faktor.bg/bg/articles/novini/balgariya/dokato-se-snishavame-za-komunisticheskoto-minalo-svetat-shte-ni-tretira-kato-tuzemtsi-ot-rezervat", "text": "Пред дни стана ясно, че американската фондация „Гети” отделя безвъзмездно 185 хил. долара, за да се изготви план за реставрирането и консервирането на комунистическия паметник на Бузлуджа, наричан иронично от българите чинията. От средите на БСП и наследниците на комунистическата номенклатура до сега правиха няколко опита да стартират възстановяването на омразния тоталитарен символ, включително и като рекетират държавата да отпусне финансиране. Накрая  немският комитет на Международния съвет за паметниците на културата и забележителните места (Deutsches Nationalkomitee von ICOMOS e.V.) успя да пробие с проект и да получи пари от „Гети”. Американската щедрост обаче не се приема еднозначно в България, която все още носи тежките белезите от комунистическия период, продължил 45 години. Ето как творци, общественици и политици коментират във фейсбук горещата тема: „Първоначално се издразних, но като преброих до десет стигнах до идеята, че трябва да се проследи целият процес по финансирането и изготвянето на оценката за възстановяване на чинията при Бузлуджа. Подобен процес ще извади на светло дълго критата симбиоза между комунистическите сатрапи и световния капитал. Ако парите бъдат преведени и изразходвани, си заслужава да се разрови някой с топки в архивите на ДС, защото там със сигурност има досиета, които могат да хвърлят яснота около състоянието на фондация Гети.  После с подходящи адвокати с оглед на това, че комунистическият режим е обявен за престъпен, може да им се спретне такова дело на комунистическите задокеански капиталисти, че израелските дела, които се водят срещу нацисти да им се видят като детска песен в сравнение с това, което ще ги споходи.” „Не знам нищо за мотивите на тази фондация, но идеята не е лоша. Защото става въпрос за паметник, който е изграден от българи, със средства на българите на българска земя. И щом може да се запази, да се запази, но да се използва за България и за българския народ. Може да се превърне в музей на хайдушкото и революционно движение, като бъде придаден за стопанисване към най близката община. Да му се намери ръководител - българин по дух, сърце и знания, който да го направи желана дестинация за всички българи и за гостите от чужбина. Но, ако монументът се възстанови  - да няма нищо общо с терористичната партия БКП-БСП, освен някъде в историята му да е записано как и защо е построен.” „Ето от къде комунягите са откраднали идеята за паметникът \"Бузлуджа\" - джамия на БКП с петолъчка на минарето!” „Някак си трябва да проумеем, че докато се снишаваме по въпросите за оценка на комунистическото ни минало, така нареченият цивилизован свят ще ни третира като туземци от посткомунистически резерват. И руснаците ще идват, както идват и сега, за да препикаят за пореден път територията, която са завладели през 1944. Някакви американци искали да правят нещо по Бузлуджа, че да могат да идват и да гледат, като какви безумия е творил комунизЪма. Бахти перверзията! Същите тези американци, е не точно същите, но дядовците им, изравниха със земята всички нацистки капища, за да се предотврати възможността, неонацистите в Германия, под някакъв благовиден предлог да си се събират и съпреживяват организирано неизтребимата си вяра в арийската мечта. Ми тези американци, дето искат да спасяват Бузлуджа, утре може да ни предложат да възстановят паметниците на Сталин и Ленин, да направят Варна пак град Сталин... Да идват тук като в лунапарк на зловещия абсурд... А най-гадното в случая е, че това дори не ни обижда!”", "date": "2019.07.21", "title": "Докато се снишаваме за комунистическото минало, светът ще ни третира като туземци от резерват"}
{"url": "https://www.faktor.bg/bg/articles/stevo-pendarovski-s-dumite-za-gotse-delchev-predotvratih-chista-blokada-na-severna-makedoniya-za-es-ot-sofiya", "text": "Президентът на Северна Македония Стево Пендаровски в интервю за Радио Свободна Европа изказа мнение, че смесената комисия за историческите въпроси между неговата страна и България е навлязла в задънена улица, съобщи МИА, цитирана от БТА. По думите на Пендаровски с изявлението си за Гоце Делчев той е подсилил македонската преговорна позиция. Македонската общественост трябва да знае, че комисията от историци, съставена от Македония и България, навлезе в задънена улица, каза президентът на Северна Македония. На практика се стигна до ситуация, стигна се до периода ІХ-ХХ век, в който българската страна настояваше, по мое убеждение от политически мотиви, всичко, което се е случвало в този период да бъде приписано само на българската история и всички тези дейци, всички тези революционери и тези събития да бъдат дефинирани изключително като български, добави той.         След една дълга серия консултации, които имах с академиците в нашата академия, с членовете на нашата комисия, с изтъкнати интелектуалци и професори по история на нашата страна, заключих, че е необходим известен политически вятър в гърба на нашата страна от комисията и една политическа рамка, да речем, не окончателно или цялостно решение, а една политическа рамка, в която бъдещите разговори в рамките на тази комисия евентуално ще могат да се водят, заяви още Пендаровски.          По думите му в противен случай е било въпрос на време кога до края на годината Северна Македония е щяла да получи чиста блокада за ЕС от София.         Според Пендаровски последната среща на смесената комисия в Скопие не е била продуктивна. Той напомни, че за септември е насрочена нова среща, а междувременно членовете на комисията имат интензивна комуникация и се търси обща позиция.          Основната цел на тази комисия, по думите на Пендаровски, е \"да говорим за личности, не за всички, и да говорим за събития, не за всички събития през тези два века, които са споделени, не са само македонски, не са само български, тъй като целта е, повтарям, да видим къде имаме споделена история, не тя да бъде напълно българска и ние от тази страна само да подпишем такава работа, тъй като това не е целта на комисията и което е по-важно - това не е исторически факт\".           По отношение на това дали страната ще получи дата за преговори с ЕС Пендаровски каза, че в момента не съществува нито една европейска държава, нито една страна - членка на ЕС, нито едно европейско правителство, което да има становище, че Република Северна Македония не трябва да започне преговори до края на годината.            Той също така подчерта, че се застъпва за помирение, а на забележките на опозиционната ВМРО-ДПМНЕ, че схваща помирението като амнистия за премиера Зоран Заев и неговите сътрудници, отговори, че няма намерение да амнистира Заев или неговите близки, ако са извършили престъпление, съобщи МИА.", "date": "2019.07.21", "title": "Пендаровски: С думите за Гоце Делчев предотвратих блокада на С. Македония за ЕС от София"}
{"url": "https://www.faktor.bg/bg/articles/rabotodatelyat-na-beliya-haker-na-nap-nyama-da-razkriptirame-kompyutara-mu", "text": "ГДБОП поискаха с писмо от петък съдействие на обвинения за теча в НАП Кристиян Бойков за разкриптиране на информацията в работния му компютър, който е иззет преди седмица. Ако тази информация изтече ще бъдат катастрофални последиците за всички, ние имаме договори. Това коментираха в предаването  „120 минути“ на Би Ти Ви Георги Янков , работодател на белия хакер.  Гостуваше и IT специалистът Светлин Наков. Фирмата ни работи с клиенти от банковия сектор, фармацевтични компании, най-вече в частния бизнес. Кристиян Бойков  не е работил с ангажимент да проверява сигурността на държавни институции. Единствената държавна структура, с която е работил за кратко е Фондът за гарантиране на влоговете, каза Янков и обясни, че това е добър пример за защита на данните им.   Обясни още, че служебните компютри на всички  във фирмата са криптирани, което не е прищявка, а изискване на фирмите, техни клиенти и правилата за работа, които те спазват.  Информацията съдържаща се на компютрите на работещите във фирмата е изключително чувствителна за всички клиенти, с които е работил Кристиян, категоричен ет работодателят.    Той заяви, че нямат намерение да разкриптират компютъра и да нарушават договорите си с клиентите , като  дават достъп до тези данни.  Светлин Наков коментира въвличането си в скандала, че е потърсен от журналисти за анализ на данните  и мнение. \"Този който е пуснал този файл до медиите е направил всичко, за да заличи следите си. Всички данни са с дата 10 ноември 1989 година.\", каза Наков и изрази съмнение за достоверността на уликите, защото никой не би си покрил следите частично.  По думите му този файл се е подмятал нелегално на флашка отдавна и в един момент  някой е решил да го пусне до медиите. На въпросът кой хакна НАП Светлин Нанков отговри, че това е безотговорността на държавата. Той направи аналогия с ремонтите на улиците. По думите му институциите са получавали и друг пък информации за уязвимости, но не са обръщали внимание. Според него атаката може да е за да се накарат институциите да реагират.", "date": "2019.07.21", "title": "Работодателят на \"белия хакер\" на НАП: Няма да разкриптираме компютъра му"}
{"url": "https://www.faktor.bg/bg/articles/saytovete-na-letishtata-v-burgas-i-varna-sa-stanali-zhertva-na-hakerska-ataka", "text": "Сайтовете на летищата в Бургас и Варна са станали жертва на хакерска атака, съобщиха за \"24 часа\" от пресцентъра на аеропорта, който се намира във Варна.  Информацията е била блокирана, малко преди полунощ снощи. И към момента няма достъп до сайта на летище Бургас, установи репортерска проверка на онлайн изданието на вестника. От пресцентъра на Варна уточниха, че специалисти работят и до няколко часа страницата на бургаския аеропорт ще бъде възстановена.  Оттам увериха, че сайтът на летище Варна вече работи нормално.", "date": "2019.07.21", "title": "Сайтовете на летищата в Бургас и Варна са станали жертва на хакерска атака"}
{"url": "https://www.faktor.bg/bg/articles/cnn-tsyalata-balgarska-natsiya-beshe-haknata", "text": "Личните данни на над пет милиона българи бяха откраднати от хакери от приходната агенция в страната, пише CNN в материал за хакерската атака срещу НАП, озаглавен „Цяла нация току-що беше хакната“.  За страна с едва седем милиона души население мащабът на хакерската атака означава, че почти всички работещи пълнолетни граждани са били засегнати, отбелязва медията и допълва, че атаката е необичайна, но не е единствен случай, цитира investor.bg.  Държавните бази данни са като гърнета с мед за хакерите. Те съдържат огромно количество информация, която може да бъде „полезна“ години наред, коментират експерти.  „Можете да направите (паролата си) по-дълга и по-сложна, но информацията, която притежава държавата, няма да се промени“, казва Гай Бънкър, експерт по информационна сигурност и главен технологичен директор в компанията за киберсигурност Clearswift.  „Рождената ви дата няма да се промени, няма да напуснете дома си утре. Голяма част от откраднатата информация е била валидна вчера, валидна е днес и вероятно ще бъде валидна за голям брой хора през следващите 5,10,20 години“, допълва Бънкър.  Хакерски рай  Пробивите в бази данни бяха запазени само за най-умелите хакери. Но в днешно време все по-често не е необходима сложна и внимателно планирана операция, за да се извърши пробив в IT системи. Инструментите за хакване и зловредният софтуер, които са налични в „тъмната мрежа“ (dark web) позволяват на хакери-аматьори да причинят огромни щети. Строга директива за защита на личните данни, която влезе в сила миналата година в Европейския съюз, поставя ново бреме върху всеки, който събира и съхранява лични данни. Тя също така въведе солени глоби за лошо управление на данните, като потенциално отваря вратата за българското правителство да си самоналожи глоба заради пробива, отбелязва CNN. Все пак атаките срещу правителствени системи нарастват, казва Адам Левин, основател на компанията за киберсигурност CyberScout. „В момента се води война – можем да я спечелим, ако направим киберсигурността приоритетен въпрос“, допълва той.  Търдението, че правителствата трябва спешно да затегнат киберсигурността не е ново. Експерти предупреждават за това от години.  „Много смущаващо за правителството“  20-годишен служител в областта на киберсигурността беше арестуван от българската полиция във връзка с хакерската атака. Компютърът и софтуерът, използвани при атаката, довели полицията до заподозрения, съобщи прокуратурата в София. Мъжът беше задържан и полицията иззе оборудването му, включително мобилни телефони, компютри и драйвъри, съобщи прокуратурата. Ако бъде признат за виновен, той може да прекара осем години в затвора.", "date": "2019.07.21", "title": "CNN: Цялата българска нация беше хакната"}
{"url": "https://www.faktor.bg/bg/articles/makedonski-shofyor-skochi-ot-kamiona-v-dvizhenie-34-sa-postradali", "text": "Полицията в Северна Македония съобщи, че 34 афганистански мигранти са пострадали при пътнотранспортно произшествие на магистрала, предаде Ройтерс. Шофьорът на буса, които ги карал на север към Сърбия, скочил от движещото се превозно средство в опит да избяга от полицейски патрул. Трима мигранти и македонският водач са тежко пострадали, след като камионът се е преобърнал и е паднал в 14-метрова урва.  Ранените, сред които има и деца, са откарани в близки болници. ", "date": "2019.07.21", "title": "Македонски шофьор скочи от бус в движение, 34 са пострадали"}
{"url": "https://www.faktor.bg/bg/articles/obshtestvo/zakon-i-red/elin-aleksov-glavniyat-prokuror-ne-tryabva-da-bade-nedosegaem", "text": "„Бъдещият главен прокурор на България ще има летящ старт, ако излезе от средите на прокурорите – нещо, което досега не се случвало. Ако новият обвинител номер едно познава предварително системата, то това ще бъде полезно“. Това коментира пред БНР Елин Алексов, член на Управителния съвет на Асоциацията на прокурорите, бивш говорител на Военната прокуратура. В началото на седмицата Висшият съдебен съвет откри процедурата за избор на нов главен прокурор, кандидатите трябва да станат ясни до 29 юли, а изборът е насрочен за 16 октомври. В предаването „Неделя 150“ на програма „Хоризонт“ Алексов подчерта, че се очаква „новият главен прокурор да бъде визионер с конкретни посоки на стратегическо мислене“: „Реформата не означава винаги революция. Реформата означава една последователна еволюция, като всеки следващ стъпва здраво върху изграденото от предходния. Съдебната система е консервативна и такава трябва да бъде, за да спазва законите. По-добре едно равномерно, праволинейно и целенасочено еволюционно развитие, отколкото революционни скокове във всички посоки“. Според Елин Алексов „главният прокурор трябва да олицетворява надеждите на гилдията и да отговаря на обществените очаквания“: „Със сигурност между колегите прокурори има такива личности. Искрено се надявам ВСС след една честна и почтена състезателна работа да избере най-достойния“. По думите на Алексов процедурата за еднакви правила за разследване на „тримата големи“ е нещо необходимо, „което ще доведе до едно обществено успокоение“: „По отношение на анонсирани възможности главният прокурор да бъде недосегаем, аз не си мисля, че трябва да е така. Прокуратурата се занимава с досъдебното производство и повдигането на обвинения, оттук нататък думата има съдът… Има много какво да се желае по отношение на административното и на гражданското съдопроизводство и тук главният прокурор няма как да повлияе, това е работа на другите двама големи“. На въпрос дали е полезно да отпадне мониторингът върху България по отношение на съдебната система, Елин Алексов отговори: „Мониторингът е имал своето важно значение, когато е бил иницииран. Но вече се движи по инерционни сили. Нашето общество и институциите ни съзряха достатъчно, за да се движат във вярната посока и да продължат напред без това наблюдение“. ", "date": "2019.07.21", "title": "Елин Алексов: Главният прокурор не трябва да бъде недосегаем"}
{"url": "https://www.faktor.bg/bg/articles/mneniya/lacheni-tsarvuli/balgarskite-medii-edna-lyubov-koshmarite-na-kremal-i-nasheto-ovchedushie", "text": "Така се случи, че докато пишех този коментар видях случайно на улицата няколко доста известни на публиката българи и си зададох едно въпросче… Дали те имат отношение към темата ми? Имат и то сериозно, както се оказа, може би с изключение на Десислава Радева, която е само в символична връзка с нея. Но пък е жена на президента, който е олицетворение и маркер на  Та и тя не е валат, но на въпросните българи ще се спра по-долу. Да си дойдем сега на думата.         От месеци в различни точки на Русия текат упорити и яростни  протести по различни местни проблеми, обединени от вече ясно изразеното разбиране, че виновникът за всички тях е Путин, Владимир Владимирович.  На бойна нога отдавна са Протестират и в много други градове, но там са най-упорити и непримирими. Преди това се вдигна цяла Ингушетия, където малкият народ скочи като един срещу една измама на президента им в полза на самия Рамазан Кадиров, опитал се да заграби парченце от тяхната република. Ингушите  го отрязаха като кисела краставица. Той ги заплаши, че ще отиде там и ще се разправи с тях, както му е табиетът.  Бабаитът, изпращащ камикадзета в Сирия, не посмя да отиде. Е, после арестуваха подло старейшините на ингушите, прилъгани преди това с благи думи да прекратят митингите и да ги продължат на друга дата,  но те постигнаха своето. Не дадоха земите си на чеченския султан. Ингушите са много кораво и яко племе, между другото , родствени са с древните българи според много изследователи,  както и братовчедите им чеченците.   От седмица и   А също и Санкт Петербург. Причината е наглото отрязване на всички опозиционни кандидати от участие в местните избори през септември. Действие, което е прекаленото дори за критериите на Руската федерация Руските официозни медии, каквито са повечето, се правят, че протести в Русия няма. Правят се и почти всички наши. Ще кажеш, че са официозни руски медии, което всъщност не е много далеч от истината, като се замисля. И това е толкова жалко, толкова долнопробно, че ти идва да виеш към луната.  Единствено протестите в защита на журналиста Иван Голунов придобиха по-широка гласност тук. Едва вчера, когато в центъра на Москва се събраха над 20 000 и стана ясно, че няма да се откажат, се появиха повечко материали за протеста и у нас. БНТ и БТА, пуснаха информацията от световните агенции, значи може. Имате ли информация колко български медии отразиха как  полицията в Москва влачи по асфалта най-известната опозиционерка  в руската столица, опитала да се яви се местни избори. Една забележителна дама, която  Формацията на новия руски цар няма никакви шансове на тези избори в Москва и пуска напред като свои „независими” кандидати футболисти, бизнесдами от котилото си, даряващи милиони за благотворителност, прославяни в списанията на мъжете им и пр. . Но властите пресолиха манджата като отрязаха останалите и страстите кипнаха. Само  две медии  у нас отрази терора в Москва. . „Дневник“ и ние... Трябва да видите видеото с влаченето на крехката русокоса Любов Собол от партията на Алексей Навални „Русия на бъдещето“, ключова фигура във Фонда за борба с корупцията, основан от него, водеща на излъчванията, в които изобличава  Както любезно се изразяват там. Нещо, което нито една наша медия не си позволява, въпреки „свободата на словото“. Любов Собол като нищо един ден може да стане премиер заради задълбочените си познания за руската политика, за икономиката на страната си и корупционните вериги, които я душат до смърт. От видео в социалните мрежи се вижда, как униформени главорези гонят по улиците, а после влачат въпросната кандидатката за местния парламент на Москва към арестантската кола, докато тя крещи, че има право да се среща с избирателите си. Има, дръжки.  А знаете ли случайно, че после тя обяви гладна стачка. Надали... От българските медии го споменахме само ние.. Нямаше време да развием темата, задавени от медийния поток Сред задържаните на протестите преди седмица освен нея бяха независимите кандидати Иля Яшин, Юлия Галямин, Иван Жданови,  Андрей Орел. Арестуваха и кореспондента на опозиционния  телевизионния канал \"Дождь\" Алексей Коростелев, въпреки виковете му, че е от пресата. Арестуваха го    Както и всички останали. Ако подобно нещо се беше случило в Париж, чийто жълти жилетки колегите с наслада описват от месеци, в Берлин, Мадрид, Прага или  Брюксел, българските медии щяха да вият на умряло как Европа гази човешките права. Това там трудно  може и да се случи, разбира се, но когато се случва Рефлекс от времето, когато СССР ни скачаше по главите с подковани ботуши, ще кажете. Да, ама не, дето викаше Петко Бочаров. Автоцензурата и сега ни мачка с тях.  Сега ще стигна до  „лиричното” отклонение, което обещах в началото- Същите, които ми сервира писането на този коментар, по простата причина, че обичам да сядам на различни места в София и да си пиша там. Да следя пулса на живота, както гласи клишето, а всъщност да сменям обстановката. По стечение на обстоятелствата седнах да пиша тези редове в кафенето пред Би Ти Ви, в понеделник вечер, около 19.50 ч, Още преди да започна  зърнах с изключително добре развитото си периферно зрение на съседната маса водещия на телевизията Юксел Кадриев, който блажено изяде един сладолед, изпи едно кафе и с цигара в ръка прегледа таблета си. Очевидно, за да се запознае с новините преди емисия. Не му надникнах в екрана, разбира се, чак такъв простак не съм, но мога да предположа какво е имало там, като знам   Агенциите го бълват, а  всички останали го поемат, без да си направят труда да потърсят някакви други източници.  В едно съм абсолютно  сигурен на 99%, уважаваният от мен  Юксел Кадриев не се е спрял на новините от протестите в Русия, защото няма да му свършат никаква работа. Те за нашите медии на практика не съществуват, истинските новини от там са табу.  Интересуват ги основно прессъобщенията на Кремъл и съобщеното от ТАСС. Ако световните агенции пуснат някой ред, пускат го и те- Уж е пълно с русофили, а колегите изобщо не ги е  еня за политическия живот в Руската федерация, който наближава точката си на кипене. Това, ако не е парадокс, здраве му кажи. Някои дори смятат, че  да се занимаваш с това е губене на работно време.   Има, разбира се,  за колегите и фундаментални руски теми, на които се крепи света, Ако Путин например  е казал някоя глупост за новото си супер-оръжие, което иначе отдавна е  превърнато във вили в Алпите, и документите на Фонда за борба с корупцията, го доказаха, тогава всички родни издания гърмят като  Не бях съвсем прав като илюстрирах пълната незаинтересованост на родните медии по отношение на руските протести с Би Ти Ви, виждайки  Юксел Кадриев.  Телевизията беше единствената електрона медия, която  си позволи да пусне съвсем кратичката новина от Ройтерс, че 25 души са арестуваните на неразрешения митинг в Москва миналата неделя, като са задържани и опозиционни лидери, защото са искали имената им да бъдат включени в списъците с  Доста смело... Пропуснато е да се уточни само, че те не просто искат, а са си спечелили това право, събирайки подписите на необходимия брой граждани което в Русия е изключително трудно, защото всеки мисли, че искаш да го ограбиш, като си впише личните данни. Не без основания. Държавата е такава. И у нас положението е подобно, но там е направо драматично.  Над 150 000 подписа са събрани за опозиционните кандидати, но млада графоложка заявява, че еди-колко си не са реални и опозицията е отрязана вкупом. Сега събирачите на подписи отново обикалят хората и снимат видеоматериали, в които те казват, че лично и доброволно са се подписали. Седнах във вторник вечер да пиша в кафене на столичната улица „Шандьор Петьофи”, а по средата на улицата, облечен в нещо като анцуг, с махмурлийски вид, макар да беше вечер, премина Емил Кошлуков. Носеше бутилка безалкохолно в ръка. Това, ако не сте научили още, е Лидер  на студентските протести в началото на 90-те, където за първи път чух някой да вика: „Долу БКП“. Май е било само за парлама... Съвсем сигурно е, че този някогашен студент-дисидент няма да пуска прекалено много кадри от протестите в Русия, само малко от тези, които световния обмен завърти, по разбираеми причини. Колко тъжно е, че водачите у нас винаги се оказват просто нечии марионетки. Пропуснах да кажа, че малко преди това бях  Зърнах я, като отивах до магазина, решена в жълто,  седнала да бърбори с приятелка, използвайки артистични жестове. Действието се развива на масичките на улицата, в бистро, което е на метри от столичната църква „Свети Георги Победоносец“. Без видима охрана от НСО, което веднага я издигна в моите очи, направи я дори по- симпатична от времето, когато работеше в един офис до сладкарница „Пролет“, този на Слави Трифонов, ако не се лъжа. Бях очарован, че за втори път я виждам седнала сред народа. Почти се захласнах колко земна жена е останала, но веднага се сетих за снимката с Путин, на която тя и половинката й, наричана президент Радев са по ниски от руския държавен глава, което в истинския живот изобщо не е така- Вероятно, защото са се съгласили той да стъпи две-три стъпала по-горе от тях за историческия фотос. За това, разбира се, тя не е виновна по никакъв начин. Но сме виновни всички ние, които го позволяваме. Същото важи и за медиите…В по-голяма степен.", "date": "2019.07.21", "title": "Българските медии, една Любов,  кошмарите на Кремъл и нашето овчедушие"}
{"url": "https://www.faktor.bg/bg/articles/sport/svetat/kasmet-na-zhrebiya-za-grisho-tova-mozhe-da-go-varne-v-igrata", "text": "Григор Димитров имаше късмет на жребия за основната схема на турнира в Атланта, който ще е първият му от сезона на твърди кортове. Българинът ще започне срещу един от квалификантите, като сред възможните съперници са Райън Харисън, Виктор Троицки, Петър Гойовчик, Доналд Йънг и Иля Ивашка от по-сериозните имена. При победа в първия кръг Григор ще се изправи срещу представителя на домакините Тейлър Фриц, от когото загуби с два тайбрека на Мастърса в Мадрид тази година. В тяхната половина на схемата поставени са още Юго Умбер, Пиер-Юг Ербер и Джордан Томпсън. Надпреварата започва в понеделник, но мачът на българина ще е във вторник или сряда, тъй като е в долната половина на схемата. Гришо за последно игра на \"Уимбълдън\", където допусна шокираща загуба с обрат от 2:0 срещу французина Корентен Муте в първи кръг. №1 поставен на турнира е друг представител на домакините - Джон Иснър, който ще започне срещу Райли Опелка или Александър Бублик.", "date": "2019.07.21", "title": "Късмет на жребия за Гришо, това може да го върне в играта"}
{"url": "https://www.faktor.bg/bg/articles/dancho-lazarov-s-unikalna-ideya-vadi-yunoshi-ot-klubovete-zapochvat-da-igrayat-kato-edin-otbor", "text": "Президентът на волейболната ни федерация Данчо Лазаров сподели плановете си за младите волейболисти до 16 години, които днес станаха втори на Евролигата в препълнената зала \"Христо Ботев\". Лазаров заяви, че възнамерява да предложи тийнейджърите от дриймтийма ни да бъдат изваде от клубните си отбори като \"Левски\" и ЦСКА и да бъдат събрани в един национален отбор, с който да работи настоящият им треньор Мартин Стоев. Пред БНТ Лазаров допълни, че не се е отказал и от идеята си да спира родни играчи да тренират в чужди отбори, в които, по думите му, само търкали пейките.  Днес юношите ни станаха втори в Евролигата, след като паднаха на финала от Франция с 3:1. В зала \"Христо Ботев\" мача изгледа и спортният министър Красен Кралев, в компанията на волейболната легенда Любо Ганев. На трибуните беше и Владо Николов, който дойде да подкрепи сина си Алекс, който е част от юношите. Всички са категорични, че се задава много талантливо поколение, на което обаче днес не му достигна самочувствие. След мача младите ни надежди дадоха и първите си интервюта. Те признаха, че досега не са играли пред толкова многобройна публика. Те си пожелаха догодина отново да играят на финал и да срещнат пак \"петлите\". Юношите ни признаха, че са взели среброто, благодарение на приятелството си. Тимът си имал група във Фейсбук, освен това младежите извън терена, независимо, че са от различни отбори, са приятели и постоянно се срещали извън игрището.", "date": "2019.07.21", "title": "Данчо Лазаров с уникална идея: Вади младите звезди от клубовете, иска да играят в един отбор"}
{"url": "https://www.faktor.bg/bg/articles/tori-buntovnitsi-izchakvat-parlamentarnoto-mnozinstvo-ot-boris-dzhonsan-za-da-sprat-brekzit", "text": "Най-малко шест народни представители от Консервативната партия ще разговарят с либералдемократите тази седмици, като целта е да се спрат определени планове за Брекзит и евентуалното премиерство на Борис Джонсън, това съобщава авторитетното британско издание Times, цитиран от \"Фокус\".  Източници на изданието, запознати с преговорите разкриха, че в рамките на предстоящите срещи ще бъде разгледана и възможността да се гласува вот на недоверие на Борис Джонсън или дори възможността хора от „торите“ да се присъединят към противопоставящата се на Брекзит Либералдемократична партия.  Ако дори само двама от косерваторите сменят страните, това ще отнеме от Джонсън възможността да разполага с парламентарно мнозинство, ако, както се очаква, спечели лидерския пост в Консервативната партия и в сряда стане новият министър-председател.  Изглежда тези от „торите“, наречени и бунтовници, тъй като се противопоставят на линията на партията, които искат да спрат идеята на Джонсън да изкара Лондон от ЕС дори и без сделка, са се свързали с Ед Дейви, който беше министър на енергетиката в коалиционното правителство на либерал-демократите и консерваторите.", "date": "2019.07.21", "title": "Тори-бунтовници измъкват парламентарното мнозинство от Борис Джонсън, за да спрат  Брекзита му"}
{"url": "https://www.faktor.bg/bg/articles/novini/balgariya/aleks-aleksiev-prietite-ot-parlamenta-zakoni-za-f-16-sa-investitsiya-v-badeshteto-na-tehnologiite", "text": "Законите, които прие Народното събрание в петък за придобиването на самолетите Ф-16 са нов етап в развитието между България и НАТО, който е изключително положителен. Това обяви пред Faktor.bg анализаторът Алекс Алексиев, който дълги години работеше за военнопромишления комплекс на САЩ.  До сега България беше по документи член на Алианса, но не и дефакто, тъй като нямаше западно въоръжение, а разчиташе на старо съветско. Ние нямахме синхронизирано въоръжение с партньорите, което ни превръщаше във фиктивен член на НАТО. Освен покупката на самолетите сега е договорено, че България ще произвежда и части за за ремонт на машините, а така ставаме част от западната технология, казва Алексиев. Той припомня, че до сега България е зависела от съветската и руската технология, която е остаряла, не се подобрява и няма никаква перспектива.  Да продължаваме да поддържаме МИГ-ве, които нямат бъдеще, за нас е убийствено. Сега ставаме част от натовските технологии, акцентира анализаторът. Според него сега за нас моментът е изключително удобен да станем част от натовските технологии, след като Турция беше изключена от сделката за Ф-35.  Това е ужасен шамар за Анкара, с тази политика те нямат бъдеще. Българското правителство трябва да обърне внимание, че САЩ ще търси нови партньори за бъдещите натовски програми на Алианса, а това е перспектива и шанс за България, отчита Алекс Алексиев.", "date": "2019.07.21", "title": "Алекс Алексиев: Приетите от парламента закони за Ф-16 са инвестиция в бъдещето на технологиите"}
{"url": "https://www.faktor.bg/bg/articles/komisiyata-za-zashtita-na-lichnite-danni-shte-ima-sanktsii-za-nap-nyama-da-bade-malki", "text": "Със сигурност ще има санкции за НАП, тя няма да бъде малка. Това заяви в председателят на Комисията за защита на личните данни Венцислав Караджов в предаването „Събуди се”. По думите му ще се вземе предвид и фактът, че в базата на приходната агенция е имало „взломно влизане”. „Фирмите и публичните организации трябва да се събудят. Те не живеят сами в дигиталния свят. От 2006 до 2019 година много малко е направено за защита на информацията, която се обработва. Особено публичните органи, те по закон трябва да обработват тези данни и да ги защитават. И трябваше да стане тази брутална кражба, за да се разбере, че в България трябва да се полагат усилия за обработване на тези лични данни”, коментира Караджов. „Големият проблем е, че тези данни са взети от националната база на НАП. Касаят почти всички българи. .Те не могат да бъдат заличени, дори и КЗЛД да направи такива предписания”, обясни още шефът на комисията. По думите му не е възможно с изтеклите данни на хората да се теглят бързи кредити или да се извършват  банкови операции, ако тези институции работят по правилата. Венцислав Караджов заяви, че проверката в НАП ще продължи максимум месец. Тя ще започне в понеделник. Той  е категоричен, че дори да е имало тестове на системите за сигурност, то те не са били достатъчни. Не са спазвани и препоръки. ", "date": "2019.07.21", "title": "Комисията за защита на личните данни: Ще има немалки санкции за НАП"}
{"url": "https://www.faktor.bg/bg/articles/otide-si-bugi-barabata", "text": "От радио \"Z-Rock\" разпространиха скръбната вест, че техният колега, водещ в медията и лидер и фронтмен на БАРАБИ БЛУС БЕНД - Буги Барабата - е починал тази нощ. Една легендарна за София и България личност. Истинското му име е Марио Събев, а Буги Барабата е творчески псевдоним.Той  е роден на 24 декември 1960 г. в София. Разказваше, че е професионален шофьор и 17 г. кара камион в авиокомпания “Балкан”. От създаването на радио Z-Rock Буги е водещ и автор на сутрешното предаване „Буги тайм”. Светло му небе. Публикувано във факти.бг:  На 58 години си отиде големият български музикант Марио Събев, известен като Буги Барабата. Основател е на „Бараби Блус Бенд“ и автор на всичките песни в шестте албума на групата: „Песни от гаража“, „Лоши времена“, „Срещу вятъра“, „18 карата кал“, „Без   на обжалване“ и „Бесните   на блуса“. Съавтор на хита на Васко Кръпката – „Няма бира“. За Георги Минчев е написал песента „Равносметка“. Новината за смъртта на Буги Барабата беше разпространена от неговите колеги от Z-Rock, където музикантът беше в Публикувано във факти.бг:  На 58 години си отиде големият български музикант Марио Събев, известен като Буги Барабата. Основател е на „Бараби Блус Бенд“ и автор на всичките песни в шестте албума на групата: „Песни от гаража“, „Лоши времена“, „Срещу вятъра“, „18 карата кал“, „Без   на обжалване“ и „Бесните   на блуса“. Съавтор на хита на Васко Кръпката – „Няма бира“. За Георги Минчев е написал песента „Равносметка“. Новината за смъртта на Буги Барабата беше разпространена от неговите колеги от Z-Rock, където музикантът беше в Публикувано във факти.бг:  На 58 години си отиде големият български музикант Марио Събев, известен като Буги Барабата. Основател е на „Бараби Блус Бенд“ и автор на всичките песни в шестте албума на групата: „Песни от гаража“, „Лоши времена“, „Срещу вятъра“, „18 карата кал“, „Без   на обжалване“ и „Бесните   на блуса“. Съавтор на хита на Васко Кръпката – „Няма бира“. За Георги Минчев е написал песента „Равносметка“. Новината за смъртта на Буги Барабата беше разпространена от неговите колеги от Z-Rock, където музикантът беше водещ.", "date": "2019.07.21", "title": "Отиде си легендата Буги Барабата"}
{"url": "https://www.faktor.bg/bg/articles/mitsotakis-nyama-da-zabravim-zhertvite-na-turskata-invaziya-v-kipar", "text": "Гръцкият премиер Кириакос Мицотакис отбеляза в събота 45-годишнината от разделянето на Кипър чрез съобщение в социалните мрежи, пише електронното издание на гръцкия вестник Kathimerini, цитиран от Агенция \"Фокус\". „Няма да забравим жертвите на инвазията и саможертвата на кипърския елинизъм“, заяви Мицотакис, като подчерта, че „ние ще бъдем винаги на страната на нашите кипърски братя в борбата за обединение на Кипър“. В събота се навършиха 45 години от интервенцията на Турция в Кипър, която раздели острова на две – международно признатата Република Кипър и подкрепяната само от Анкара Турска Република Северен Кипър", "date": "2019.07.21", "title": "Мицотакис: Няма да забравим жертвите на турската инвазия в Кипър"}
{"url": "https://www.faktor.bg/bg/articles/navalni-dvama-genii-na-savremenniya-svyat-sblaskaha-ideite-si-ilon-mask-i-putin-video", "text": "Двама гении на съвременния свят сблъскаха идеите си- Илон Мъск и Путин... Нека да видим кой от тях спечели по изобретателност. Това казва опозиционният лидер Алексей Навални в последния си ефир. Единият пише историята на технологичния пробив, който промени света, а другият се поклони пред икона, която прави чудеса.. ", "date": "2019.07.21", "title": "Двама гении на съвременния свят сблъскаха идеите си - Илон Мъск и Путин (ВИДЕО)"}
{"url": "https://www.faktor.bg/bg/articles/ilya-yashin-s-ultimatum-davame-edna-sedmitsa-na-kmeta-na-moskva-da-pusne-opozitsiyata-na-izbori-video", "text": "Опозицията от различни цветове в Москва излезе вчера на голям митинг с искане да бъдат регистрирани независимите кандидати за местните избори през септември, отрязани до един, за да не победят, подкрепяните от партията на Путин \"Единна Русия\" участници.  Лидерите на опозицията дадоха на кмета на руската столица Собянин седмица, след което обещаха да продължат протестите под прозорците му.  руски политици Иля Яшин, глава на Красноселския район на Москва, съратник на убития под стените на Кремъл бивш руски вицепремиер и водач на опозицията Борис Немцов.  Яшин също е сред отрязаните от изборите кандидати.  Той заедно с Борис Немцов е съавтор на доклада \"Путинската война\", доказващ незаконността на присъединяването на Крим към Руската федерация и участието на руските въоръжени сили в конфликта в Източна Украйна. Писал е за Рамзан Кадиров интересното произведение \"Заплахата за националната сигурност\"", "date": "2019.07.21", "title": "Иля Яшин, съратник на Борис Немцов, с ултиматум: Даваме седмица на кмета на Москва да пусне опозицията на избори (ВИДЕО)"}
{"url": "https://www.faktor.bg/bg/articles/guardian-iran-hiytoru-i-brekzit-golemite-resheniya-koito-chakat-noviya-britanski-premier", "text": "На първа страница на британският вестник Guardian е статия, озаглавена „Иран, „Хийтору“ и Брекзит: големите решения чакащи новия британски премиер“ . Подзаглавието гласи „следващият министър-председател поема поста в сряда, а работата вече го чака“.  След 24 часа на неизбежни формалности, които ще приключат в сряда следобед с покана от кралицата към новия лидер на Консервативната партия да състави правителство, прехвърлянето на властта от 76-я към 77-я премиер на Великобритания ще е точна и доста брутална работа, коментира изданието, цитирано от \"Фокус\".  „Казаха ни да чакаме извън сградата, предали своите телефони и напуснали половин час след официалната церемония“, разкри един от хората на сегашния премиер Тереза Мей. „От този момент натам, сме уволнени“.  Единствените хора, които ще останат на „Даунинг Стрийнт“ номер 10 по време на краткият преходен период ще са общите служители. Политическите позиции ще бъдат овакантени без изключение.  Процесът ще започне във вторник в Уестминстър, където Дейм Черил Гилиан ще обяви победителя от надпреварата за председател на „торите“, който най-вероятно ще е Борис Джонсън, пише вестникът. Спечелилият в този момент няма да е нищо повече от лидер на партия. Цял ден ще мине преди да влезе на „Даунинг стрийт“.  В сряда Тереза Мей ще проведе последното си заседание в парламента, отговаряйки на въпроси на народните представители, след което ще се върне в централата на премиера и държи кратка реч, спускаща завесата на нейния изпълнен с проблеми тригодишен мандат. След което ще бъде откарана в Бъкингамския дворец, за да даде официално оставката си на кралицата и посъветва монарха да покани новия лидер на консерваторите да състави правителство. Кралицата в този момент ще призове новоизбраният председател в двореца и изпълни съвета – ще му предложи да формира кабинет. Всички нови премиери обичат да казват, че нямат време и работата ги притиска. Но този път, с надигащите се вълнения в Близкия изток и притискащия краен срок за Брекзит, наистина няма и една излишна секунда за губене. Според експерти, ако проблемът с Иран и задържания британски танкер в Ормузкия пролив не бъде решен, това ще вземе главата на новия премиер, коментира изданието. А какво ще стане, ако инициативата му бъде отнета? Ако Доналд Тръмп предприеме нещо, звънне и каже „с нас ли си“, това е важно решение, смятат от редакцията.  Джонсън вече обяви, че почти няма да си почива през иначе отпускарския август, което е знак за другите да направят същото. Според специалист, новият премиер ще обяви кабинетът още в сряда и той ще започне работа най-късно в петък.  Ако Джонсън спечели, той най-вероятно ще вкара някоя и друга изненада в новото правителство. И като говорим за това, твърде вероятно е да задържи главния си опонент за лидер на „торите“ Джереми Хънт на поста външен министър. Проблемите с Иран и нуждата да се преговаря за Брекзит ще изискват във „Форин офис“ да има човек, който вече познава отблизо ситуацията. А Филип Хамънд, главен противник на идеята на Джонсън за Брекзит без сделка, вероятно ще отстъпи финансовото министерство на Саджид Джавид. Пред бившият кмет на Лондон ще стои и въпроса какво да прави с Майкъл Гоув – човекът, който му заби нож в гърба през 2016 г. Дали да го остави начело на министерството на околната среда и храните, което има огромна роля в Брекзит, или да го прехвърлил във вътрешното ведомство, където мигрантите ще го държат затрупан с работа.  Освен вътрешните дела и вече споменатите криза в Персийския залив и излизане на Лондон от ЕС, новият премиер ще има пред себе си редица спънки, всяка от която е по-гадна и трудна за справяне от предишната. Например информацията за разходите на правителството за последните три години вече бе отложена за след 31 октомври, тъй като никой не знае какво ще е състоянието на обществените финанси преди да се реши проблемът около Брекзит. Други проблеми обаче не могат да се отложат.  Едно такова решение е какво да се прави с Високоскоростната ЖП линия HS2, първата част от която трябва да се построи между Лондон и Бирмингам. Джонсън не изглеждаше много впечатлен от идеята за новата линия и даде надежда на противници на проекта за неговото спиране. „Файненшъл тайм“ вече съобщи, че бюдежът на програмата се е покачил с 30 млрд. паунда над очакваните 56 млрд. Според противниците на проекта, огромните средства биха могли да бъдат използвани за обновяване и инвестиции в вече съществуващите ЖП връзки.  А какво да кажем за нуждата от разширяване на летище „Хийтроу“? Нещо, което между другото Джонсън също не харесва, отбелязва изданието. Може ли новият премиер да сложи край на два големи инфраструктурни проекта? По-рано Джонсън обеща да легне пред булдозерите, работещи по разширяването на летището, преди да смекчи позицията си и да замени животозастрашаващите действия с прост мониторинг на замърсяването и увеличаването на шума.  Новият премиер ще влезе триумфално в №10 в сряда. Но никой заемащ този пост в последно време не е имал толкова много работа за вършене за толкова малко време, едновременно във външен и вътрешен план. В този случай е трудно да се каже колко време ще продължи меденият месец на новото правителство, пише в заключение изданието.  : Цанко Цолов", "date": "2019.07.21", "title": "Guardian: Иран, „Хийтору“ и Брекзит: големите решения, които чакат новия британски премиер"}
{"url": "https://www.faktor.bg/bg/articles/ursula-fon-der-layen-1", "text": "Новоизбраната председателка на Европейската комисия Урсула фон дер Лайен заяви, че ще се застъпва за начало на присъединителни преговори между ЕС и Северна Македония и Албания веднага след като бъде оценено, че тези две страни са изпълнили критериите, съобщи Танюг, цитирана от БТА .       В интервю за \"Шпигел\" тя каза, че тези две страни са съседи на ЕС.  Трябва да започнем преговори с тези страни веднага след като Европейският съвет приеме заключение, че са изпълнени критериите.  Трябва да оставим подадена ръка на тези страни. Споделяме един континент, една история, ние сме съседи. Ако затворим вратата на този регион, ще предизвикаме вреда на себе си, каза тя в интервюто.       Преди десетина дни по време на своето представяне в Европейския парламент  Урсула фон дер Лайен похвали Северна Македония като светъл пример заради позитивните постижения, добавяйки, че Западните Балкани трябва да се възприемат по-сериозно.       Фон дер Лайен бе избрана миналия вторник за първата жена в историята на ЕС начело на Европейската комисия. По време на кампанията, в която убеждаваше европейските депутати да гласуват за нея, тя на няколко пъти посочваше като свой приоритет започването на преговори с Албания и Северна Македония.       Урсула фон Лайен следва да поеме поста председател на Европейската комисия на 1 ноември 2019 г.", "date": "2019.07.21", "title": "Фон дер Лайен: Започваме преговори със С. Македония и Албания веднага след като бъде оценено, че са изпълнили критериите"}
{"url": "https://www.faktor.bg/bg/articles/politseyski-helikopter-presledva-balgarski-gradtsi-v-italiya", "text": "Двама български обирджии на 30 и 21 г. са били преследвани през изминалата нощ от полицейски хеликоптер в Анкона, Италия, съобщава anconatoday.it Нашенците били забелязани с колата си с български номер в района на Чезанела, където поготвяли обир. Преди това, в сряда, местна жена ги изненадала в градината си. Този път двамата обаче били забелязани да оглеждат други къщи, пред които се спирали. Веднага след сигнала до полицията, дежурен екип се втурнал да ги гони с кола, докато колегите им започнали преследване с хеликоптер. Така двамата били арестувани. ", "date": "2019.07.21", "title": "Полицейски хеликоптер гони български обирджии в Италия"}
{"url": "https://www.faktor.bg/bg/articles/politsiyata-razprasva-demonstranti-sas-salzotvoren-gaz-i-gumeni-kurshumi-v-turtsiya", "text": "На 20 юли 2015 г. терорист от организацията \"Ислямска държава\" извърши самоубийствен атентат срещу активисти на Федерацията на младежките социалистически дружества, които се бяха събрали в гр. Суруч в южната област Шанлъурфа в подкрепа на сражаващите се срещу джихадистите кюрдски отряди в съседна Сирия. Жертви на атентата бяха 33 души, 104 бяха ранени.", "date": "2019.07.21", "title": "Полицията разпръсва демонстранти със сълзотворен газ и гумени куршуми  в Турция"}
{"url": "https://www.faktor.bg/bg/articles/ukraintsite-glasuvat-za-varhovna-rada-ot-vota-zavisyat-reformite-n-zelenski", "text": "Украинците гласуват днес на предсрочни парламентарни избори. Очаква се на тях Володимир Зеленски да повтори победата си от президентската надпревара през април, предаде Ройтерс. Но не е сигурно, че неговата партия може да спечели абсолютно мнозинство, допълва Франс прес, цитирана от БТА.   От вота зависи дали той ще има инструмент за реформите, които обеща, ще допълним. Зеленски, бивш комедиант без предишен политически опит, се надява партията му \"Слуга на народа\" да успее да си осигури контрола над парламента. Тя разчита на подкрепата на обществото, разгневено заради корупцията и ниския жизнен стандарт в една от най-бедните страни в Европа, отбелязва Ройтерс. Но който и да спечели изборите в Украйна, той ще наследи страна в епицентъра на противопоставянето между Запада и Москва заради анексията на Крим от Русия през 2014 г. и заради руската роля в сепаратисткия конфликт в Донбас, в който през последните пет години загинаха 13 000 души. Зеленски и новото му правителство ще трябва и да изпълнят реформите, договорени с международните дарители, за да получи Украйна нови заеми в размер за милиарди долари и за да бъде икономиката стабилна. Според последните социологически проучвания, публикувани през седмицата, партията на Зеленски \"Слуга на народа\" може да получи между 44 и 52 процента от гласовете, предаде Франс прес. На второ място с 11-13 процента е благосклонната към Русия формация \"Опозиционна платформа\", а на трето - партията \"Европейска солидарност\" на предшественика на Зеленски Петро Порошенко с 8 процента, следвана на четвърто място от партията \"Отечество\" на бившата премиерка Юлия Тимошенко с 4-7 процента. Новопоявилата се през май партия \"Глас\" на рокзвездата Святослав Вакарчук е смятана за възможен коалиционен партньор на Зеленски, в случай че той не спечели абсолютно мнозинство. Социолозите й отреждат между 4 и 7 процента. И Зеленски, и Вакарчук казват, че ще се придържат към програмата за подпомагане на Украйна, договорена с Международния валутен фонд, което е успокоителен сигнал към инвеститорите, отбелязва Ройтерс. Прогнозите на социолозите се отнасят само за 225 места в парламента, избирани на пропорционален принцип. Останалите 199 депутати се избират по мажоритарната система в един тур, допълва Франс прес. От общо 450 места в парламента на Украйна, 26 ще останат празни. Става дума за места в Крим, анексиран от Русия преди пет години, и в територии в Източна Украйна, които са под контрола на проруските сепаратисти, допълва Франс прес.", "date": "2019.07.21", "title": "Украинците гласуват за Върховна Рада, от вота зависят реформите на Зеленски"}
