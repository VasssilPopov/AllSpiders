{"url": "https://www.faktor.bg/bg/articles/zam-shef-na-ns-radev-ne-iska-da-e-gladiator-iska-da-e-tsezar", "text": "Не трябваше президентът да прави това обръщение към народа, не му подхожда. Така го беше написал Иво Христов, така ни го прочете президента. Не мисля, че това са думи на президента. Той трябва да казва нещата по друг начин и да не влиза в образа на Гладиатор, но той не иска да бъде Гладиатор - той иска да бъде Цезар! Това каза зам.-председателят на Народното събрание Емил Христов в ефира на предаването „Беновска пита” по Канал 3. В обръщението си за Нова година лъхаше гняв, нямаше нищо, което да ни вдъхва надежда за идните дни. Мисля, че нито за демокрацията е застрашена, нито застрашени медии. Не виждам нещо, което може да накара хората да се обезпокоят. Те живеят спокойно, ходят на работа., коментира още той. Властта не е само за нас, тя не е самоцелна и ние винаги сме го показвали. Ако някой в ГЕРБ сбърка, той си тръгва. Хората няколко пъти ни избират, харесват програмата, която имаме. Програмата е писана пред хората, обсъждана е с тях, на кръгли маси, каза Христов. „Плевнелиев нямаше политически апетит, така дойде и така си тръгна. Не е обявил война нито на правителството, нито на Народното събрание. Не е нормално да има война на институциите”, добави зам.-председателят на Народното събрание. Катастрофи, които се дължат на състоянието, е имало и винаги ще има. За това не може да носи отговорност правителството. Бих оставил въпроса за разследването на Елена Йончева в ръцете на прокуратурата, коментира още Христов. Не смятам, че кворума е задължение на мнозинството и на управляващите, той е задължение на всички депутати, независимо от коя политическа сила са. Вече показахме, че кворум има, дори направихме експеримент и не се регистрирахме . Кворумът не е в опасност, с повече ограничение кворум се осигурява, заключи той.", "date": "2018.11.11", "title": "Зам.-шеф на НС: Радев не иска да е Гладиатор,  иска да е Цезар"}
{"url": "https://www.faktor.bg/bg/articles/protestat-v-blagoevgrad-prerasna-v-grazhdansko-nepodchinenie", "text": ". Протестът в Благоевград прерасна в гражданско неподчинение, органите на реда ще проведат операции по възстановяване на обществения ред. Това съобщиха от ОДМВР-Благоевград. Поради невъзможност на организатора на протеста, провеждащ се днес на ПП1 Е-79 в района на град Благоевград, да контролира протестиращите, ще бъдат проведени операции по възстановяване на обществения ред.", "date": "2018.11.11", "title": "Протестът в Благоевград прерасна в гражданско неподчинение"}
{"url": "https://www.faktor.bg/bg/articles/putin-uspyah-da-si-pogovorya-s-donald-tramp", "text": "Президентът на Русия Владимир Путин съобщи, че е успял да си поговори с президента на САЩ Доналд Тръмп в Париж, предава РИА Новости. „Да“, заяви руският лидер в отговор на журналистически въпрос, дали двамата с Тръмп са успели да си поговорят. Запитан как е преминал разговорът, Путин отвърна: „Добре“.", "date": "2018.11.11", "title": "Путин: Успях да поговоря с Тръмп"}
{"url": "https://www.faktor.bg/bg/articles/novini/balgariya/radev-dovolen-snima-se-za-spomen-s-putin-v-parizh", "text": "Визитата на българския президент Румен Радев в Париж сбъдна още една негова мечта. След като снощи по време на тържествената вечеря Радев се снима и разговаря с президента на САЩ Доналд Тръмп, който го потупа по рамото, днес държавният глава успя да позира и с президента на Русия Владимир Путин. Компания му прави и съпругата му Десислава Радев. Лицето на руския президент е сякаш замръзнало, а българският му колега е усмихнат, показвайки, че е доволен от отдалата му се възможност – да се докосне до повелителя на Кремъл. Лицето на Десислава пък е напрегнато, въпреки опита да изглежда усмихната. Президентът Радев участва по покана на президента на Френската република Еманюел Макрон в церемонията по повод отбелязването на 100 години от сключване на примирието, с което се слагат край на бойните действия през Първата световна война. Пресцентърът на „Дондуков” 2 разпространи фотографията с руския държавник.", "date": "2018.11.11", "title": "Радев доволен, снима се за спомен с Путин в \tПариж"}
{"url": "https://www.faktor.bg/bg/articles/bratovched-na-bashar-asad", "text": "Първият братовчед на сирийския президент Башар Асад и негов политически противник Ривал Асад гостува на предаването \"120 минути\" по bTV. \"Искаме политическа промяна, искаме да преминем към демокрация. Днес виждаме къде сме. Държавата е напълно разрушена. Милиони са бежанците, над 5 милиона. 8 милиона в държавата са загубили домовете си. Около 1 милион са мъртви.  Още толкова са пострадалите. Аз съм много тъжен за своята страна\", обясни той. Башар Асад се опита да ме убие на летището, където се сблъскахме през 1994 г. Това стана 40 дни след смъртта на моя братовчед Паса, по-голям брат на Башар.  Той тогава беше подготвян да поеме властта.  Имах пререкание с Башар, който точно се беше върнал от Лондон и започна своето обучение , за да бъде катапултиран към това да бъде президент на Сирия. Обградиха ме войници, които трябваше да ме убият. Наложи се да ме пуснат, защото баща ми заплаши, че ,ако нещо се случи с мен те ще вдигнат война по всички улици на Дамаск. Беше шокиращо\", разказа той. \" \"Аз съм племенник на президента и син на вицепрезидента, а ми се случва това. Можете ли да си представите какво се случва с нормалните сирийски граждани\", попита той.  В момента Рибал Асад живее в Лондон, но британските власти отказват молбата му за гражданство. „Това е много тъжно и шокиращо. Държавата, в която работех, учех, където приех моите ценности относно демокрацията и правата, ми отказаха да стана техен граждани, въпреки че има много членове на семейство Асад, които са британци – жената на Башар. Причината е, че това щеше да рефлектира на международните им отношения”, заяви първият братовчед на Башар Асад.  „Ние не сме ислямистките опозиции, които могат да критикуват и да загубят позиции пред международната общност. През последните 10 години искам да преминем към демокрация и политическа промяна ”, каза Асад. Рибал коментира, че е ужасен от убийството на саудитския журналист Джамал Хашоги. Според него това не трябва да се повтаря и допълни, че Турция също има вина. „Хашоги беше много близък с турското правителство, със съветниците на Ердоган и тайните служби. Те постоянно следяха телефона му. Два частни самолета излитат от Саудитска Арабия за Турция – те знаят много добре кой е на борда на тези самолети, имената на пасажерите. Имаха четири часа да информират Хашоги да не ходи в консулството, но те избраха да не му кажат”, коментира Рибал.", "date": "2018.11.11", "title": "Братовчед и враг на Башар Асад пред bTV:  Турция знаеше, че ще убият Хашоги"}
{"url": "https://www.faktor.bg/bg/articles/yavor-notev-ne-e-lesno-s-chovek-kato-valeri-simeonov-da-se-poddarzha-dobriya-ton", "text": "Протестите са средство на демокрацията. Те всъщност са послания, които ние трябва да прочетем и трябва да ги осмислим, тогава когато решаваме как се управлява държавата, въпреки пропуснати, според нас, според Атака, тежки грешки в комуникацията с представители на българското общество и конкретно с майките, които отстояват интересите и правата на своите деца. Техният протест продължи с месеци. Сега протестът се възроди с нова сила. Това каза зам.-председателят на Народното събрание Явор в ефира на предаването „Беновска” пита по Канал 3. От Атака не променяме оценката си за публично изказаната позиция на вицепремиера Валери Симеонов по отношение протеста на майките. За нас е този език е недопустим, той не бива да бъде толериран, не бива и да бъде протежиран в порядъка на подкрепа за такъв лидер, който говори по такъв начин, категоричен бе Нотев. Не е лесно с човек като Валери Симеонов да се поддържа добрия тон, добър разговор, да се следват едни и същи цели и да се върви в една обща посока. За мен Волен Сидеров е качество, което може да се забележи в ефира на всяка една медия.Валери Симеонов не е лесен характер, в едни определени ситуации Волен Сидеров беше казал, че и двамата са остри камъни и трудно биха мелели заедно. Много се надявам тези личностни сблъсъци да не доведат до краха на коалицията, добиви той.", "date": "2018.11.11", "title": "Явор Нотев: Не е лесно с човек като Валери Симеонов да се поддържа добрия тон"}
{"url": "https://www.faktor.bg/bg/articles/merdzhanov-karti-tryabva-da-se-upravlyava-s-uma-i-talanta-na-tseliya-narod-t-s-s-kapatsiteta-na-bsp", "text": "Пленумът приключи и днес под формата на реплика успях да направя едно дръзко опровержение на всички критики и намеци, че виждате ли тези, които са не опозиция, а просто с позиция в БСП, два ли не се стремят към постове, към депутатски места. Това беше повода да направя категорична декларация, че независимо какви са промените в устава, от тук нататък, единственото ни усилие да бъде това БСП да бъде силна – не просто опозиция, а алтернатива на сега управляващите и да поеме съдбата на управление на държавата. Това каза Атанас Мерджанов от БСП в ефира на предаването „Беновска пита” по Канал 3. За тези две години и половина имаше ярки изказвания на несъгласие със стила и метода, по който г-жа Нинова си представя управлението на Националния съвет, управлението на партията, каза още той. Вътрешно партийната дискусия беше много ценна, затова защото, който се е съмнявал, че в БСП някой ще бъде уплашен, жестоко се е лъгал. И Пирински, и Овчаров, и Велислава Кръстева, и Петър Мутафчиев, и Евелин Николов направиха силни и смели изказвания… и Георги Гергов, разбира се, с които дадоха да се разбере, че 50-те с подписите не могат да се слагат като хора близки до олигарсите, хора,които се стремят към постове, хора крайни ливичари, и хора, който   търсят някакво възмездие, продължи да разказва за пленума Мерджанов. Георги Гергов трябваше за освести някои хора, които прибързано го бяха изключили от активната политическа игра. Ставаше въпрос за и.д. главен редактор на „Дума” Йордан Мичев, който вече не е такъв, разказа още той. В крайна сметка членовете на Националния съвет и бивши народни представители и бивши министри, и бивши членове на Изпълнителното бюро за този обругаван преход са давали много от себе си, участвали са в тежки политически битки, те са воювали за авторитета на партията и е твърде лековато, твърде несериозно да бъде игнориран техният опит, техните знания. Това се съдържаше и в писмото на Паскалев и Мутафчиев и в изказването на Овчаров. Има писма, в което достатъчни елегантно, но и критично – мъжкият тон в него се съдържа в това, че така не може, че тази партия трябва да се управлява с ума и таланта на целия народ т.с с капацитета на всички членове на БСП, разказа Атанас Мерджанов. Най-яркият вътрешнопартиен скандал беше с Йордан Мичев и вестник „Дума” и подписите на 50-те членове на Изпълнителното бюро, категоричен бе социалистът.", "date": "2018.11.11", "title": "Мерджанов  кърти: Трябва да се управлява с ума и таланта на целия народ, т.e. с капацитета на БСП"}
{"url": "https://www.faktor.bg/bg/articles/poroshenko-merkel-i-makron-umuvat-za-feykovite-izbori-na-rusiya-v-okupiranata-chast-na-donbas", "text": "Президентите на Украйна и Франция Петро Порошенко и Еманюел Макрон и германският канцлер Ангела Меркел ще проведат тристранни разговори за изборите, които се провеждат в самопровъзгласените републики в Донбас, пише онлайн изданието на киевския ежедневник „День“, като се позовава на информация от канцеларията на украинския държавен глава, цитира \"Фокус\". „Порошенко, Меркел и Макрон провеждат тристранни разговори в Париж за фейковите „избори“, които Русия провежда на окупираната част на Донбас“, гласи съобщението от украинското президентство.", "date": "2018.11.11", "title": "Порошенко, Меркел и Макрон умуват за фейковите „избори“ на Русия в окупираната част на Донбас"}
{"url": "https://www.faktor.bg/bg/articles/novini/balgariya/glavniyat-redaktor-na-duma-podade-ostavka", "text": "Йордан Мичев подаде оставка като временно изпълняващ длъжността главен редактор и остава на длъжността зам.-главен редактор на вестник „Дума“, съобщиха от пресцентъра на БСП. Националният съвет откри процедура за избор на главен редактор -титуляр до края на януари и избра комисия за организиране на подбора с председател Иван Токаджиев. До избора на главен редактор, НС на БСП определи длъжността да се заема от Ивелин Николов.", "date": "2018.11.11", "title": "Провал за Нинова -  главният редактор на \"Дума\" подаде оставка"}
{"url": "https://www.faktor.bg/bg/articles/nikola-gruevski-izchezna", "text": "Осъденият бивш македонски премиер Никола Груевски не се яви в затвора „Шуто Оризари“ и в неделя, за да започне да излежава двугодишната си присъда за придобиване на луксозен автомобил с бюджетни средства. Той не е отишъл и на работа в парламента, където заседаваше Комисията по конституционните въпроси, на която той е член, пише македонският „Фокус“. В понеделник представителите на съда ще имат още една възможност да връчат на Груевски решението на съда, че отхвърля иска му за отлагане на присъдата, в случай, че той се появи на съдебното заседание по делото за изборни измами срещу него и други функционери от ВМРО-ДПМНЕ. Двугодишната присъда на бившия премиер влиза в сила веднага щом получи лично съдебното решение. Изданието отбелязва, че засега няма следа от почетния председател на ВМРО-ДПМНЕ. Неговият телефон продължава да е изключен, а от партията казват, че твърденията за негово бягство са спекулации.", "date": "2018.11.11", "title": "Никола Груевски изчезна"}
{"url": "https://www.faktor.bg/bg/articles/obshtestvo/ulitsata/kamion-se-vryaza-v-grupa-protestirashti-sreshtu-tsenite-na-gorivata-na-pat-kray-blagoevgrad", "text": "Камион се вряза в група протестиращи срещу цените на горивата на път край Благоевград. По-сериозно пострадало е едно момиче, което е със счупена ръка. Инцидентът стана на обходния път на блокирания от демонстранти Е-79. Шофьорът на камиона е арестуван, съобщава Нова телевизия. След случилото се полицията разпръсна недоволните граждани и освободи пътя за движение. Главен път Е-79 остана затворен с часове, което предизвика километрично задръстване и напрежение между протестиращите и водачите на блокирани в тапата коли. Разрешението за протест на главния път изтече в 17.00 ч., след което от полицията съобщиха, че започват \"специализирана операция по възстановяване на обществения ред\".", "date": "2018.11.11", "title": "Камион се вряза в протестиращи край Благоевград"}
{"url": "https://www.faktor.bg/bg/articles/petak-13/politicheski-igri-okolo-remonta-na-su-25-no-vse-vragat-na-nato-tryabva-da-uspee", "text": "Скандалният ремонт на старите съветски самолети Су-25, който Министерство на отрабаната възнамерява да извърши, потъна в истинско тресавище от политически игри. Първо атлантическите кръгове у нас скочиха срещу поредния опит милиони на българския данъкоплатец да потънат отново в руски джобове, да продължим да кърпим стара съветска техника и да финансираме Русия. Съвсем очаквано  призовавайки от парламента министър Каракачанов да спре сделката за ремонт на бойни самолети Су-25, тя да бъде преразгледана, за да се защити българският национален интерес като българският завод \"Авионамс\" да участва в ремонта. Социалистите определиха намеренията на МО като поредния грабеж. Само дни след това неочаквано с   на министъра на отбраната от 2 ноември 2018 г. бе отменено по-старо Решение, с което се възлагаше поръчка за ремонт на Су-25. На пръв поглед изглежда социалистите са успели да вразумят МО да милее повече за българския вместо за руския интерес, но отмяната се оказа привидна. Военните експерти на Атлантически съвет на България веднага заподозряха  двойна игра и реагираха със своя позиция за случващото се: „Процедурата за ремонта на старите щурмови съветски самолети СУ-25 въобще не е прекратена. Нито ръководството на МО се е отказало от намерението си да ремонтира самолетите. Това значи, че ще се търсят начини този спорен ремонт да се осъществи. Заявеното намерение е това да стане в Беларус. Обръщаме внимание, че въпросната беларуска фирма е зависима от руския военнопромишлен комплекс и следователно от Руската федерация, която разглежда НАТО като неприятел във военната си доктрина. Друга възможност, напоследък активно предлагана от една от парламентарно представените партии у нас (БСП, б.р.), е ремонтът на СУ-25 да бъде извършен от българската \"Авионамс\". Докато в публичното пространство тече спор дали \"Авионамс\" има капацитета да извърши ремонта, от заседанието на Комисията по отбрана в Народното събрание на 1 ноември стана ясно, че от \"Авионамс\" от юни т.г. са в контакт с \"Рособоронекспорт\" по повод ремонта на самолетите. Руската фирма е в санкционния списък на САЩ. Дори и българската компания да извърши ремонта с помощта на руската фирма, това отново ни поставя в зависимост от руския военнопромишлен комплекс. Следователно, дори и да се приеме такова решение, колкото и да е опаковано като \"българско\", всъщност то ще бъде и \"руско\" и ще удължи опасната ни зависимост от Москва. Противно на поетите от нас ангажименти в НАТО да работим за намаляването и преустановяването на тази зависимост”. На 5 ноември МО публикува на сайта си новия разяснения, с които наистина потвърди съмненията на атлантиците, че ремонтът не е спрян: „Процедурата за ремонт на Су-25 е в ход, не е прекратена Министерството на отбраната намира за необходимо да предостави допълнителна информация за напредъка на процедурата за възлагане на обществена поръчка с предмет „Осигуряване на летателната годност на самолети Су-25 – рамково споразумение”, за да отговори на манипулативните информации, публикувани в някои български медии.  С решението си от 2 ноември 2018 година министърът на отбраната не прекратява горепосочената процедура, а използва правото си по чл. 22, ал. 8 от ЗОП на възложител да даде указания на комисията за провеждане на преговори с ОАО „558 Авиационен ремонтен завод”, Беларус, и да потвърди с нов протокол и доклад постигнатите намаления на цените за ремонт на щурмовите самолети Су-25.  За избягване на всякакви възможни спекулации и при спазване на заложените изисквания при откриване на процедурата, Министерството на отбраната отново припомня, че обявената прогнозна стойност от 82 510 000 лева може да бъде променена /достигната/ само с решение на Министерски съвет.  Министерството на отбраната ще продължи регулярно да информира на своята интернет страница за напредъка в предстоящите преговори с беларуската страна”. Всъщност манипулативно се раздухва един измислен конфликт между фирмата от Беларус и българската „Авионамс” и намеренията на министерството да преразгледа свои решения.   В същото време МО подозрително игнорира възможността ремонтите да бъдат извършени от Украйна, която иска да бъде член на НАТО, а Алиансът я приема като приятелска страна. Експерти нямат отговор и на въпроса – защо са ни необходими точно в момента бомбардировачи, предназначени за удари по наземни и морски цели и поддръжка на сухопътни войски? Важният въпрос пред българската отбрана е дали точно ремонтът на СУ-25 е първият приоритет на ВВС, при все че не е решен проблемът с еърполисингът и охраната на въздушното ни пространство, което е по-вероятна и важна мисия. От публикуваните документи на сайта на МО става ясно, че ще бъдат ремонтирани всичките налични 14 самолета, но експерти смятат, че би било оправдано да се ремонтират 4 или 6 машини, но не и всички налични, след като предстои да се купуват нови самолети, по натовски стандарти. По този начин едва ли рационално ще се изразходва финансовият ресурс на министерството. Но по всички тези парливи въпроси БСП мълчи подозрително. Независимо какви политически игри се разиграват около тази обществена поръчка, тя е поредното доказателство, че България реално отказва да изпълни  решенията от последната среща на върха на НАТО, проведена в началото на лятото. Едно от решенията й бе страните от Алианса да спрат да поддържат  руска и съветска техника. Абсурдно е да ремонтираш оръжията си при този, който те е обявил за враг. В последната версия на военната си доктрина Москва разглежда НАТО като неприятел, тоест - и България влиза в тази категория, като членка на Алианса.", "date": "2018.11.11", "title": "Политически игри около ремонта на Су-25, но все врагът на НАТО трябва да успее?"}
{"url": "https://www.faktor.bg/bg/articles/ikonomika/mihail-konstantinov-poveche-ot-dva-pati-sme-uvelichili-nashiya-standart-za-11-g", "text": "Преди влизането ни в ЕС стандартът та българина беше една четвърт от европейския, т.е. живеехме 4 пъти по-бедно от средния европеец, по данни на Евростат. Сега, 11 години по-късно животът ни се е подобрил значително - стандартът ни е 52 % от средновропейския, т.е. два пъти по-нисък от този на средния европеец. Ние повече от два пъти сме увеличили нашия стандарт и сме намалили изоставането, каза математикът. При положение, че те не са стояли на едно място. Т.е. България се развива изключително интензивно. Това заяви проф. Михаил Константинов по Нова тв тази сутрин. Според него не бива да обвиняваме българина , че се оплаква и постоянно и не е доволен от живота си -живее по-добре и иска повече. За съжаление, много заплати се плащат в пликове под масата, без да минават през официалната статистика, през официално облагане с данъци. По-нататък става тежко, когато човек трябва да се пенсионира, коментира той.     Прогнозите за България за следващата година ще са лоши, ако годината се окаже сушава и ако няма реколта. По-страшно от това да изчезне хлябът, няма.  Иначе според него с 3000 лв. доходи на месец едно семейство може да живее, но това според математика е границата. В България има много скрити доходи, те са от скритата икономика и са около 255. Така е, защото част от заплатите се плащат в пликове и под масата. Това е предпоставка, някои от нашите сънародници да се окажат с ниски пенсии на старини и да живеят бедно.", "date": "2018.11.11", "title": "Михаил Константинов: Повече от два пъти сме увеличили стандарта си за 11 г."}
{"url": "https://www.faktor.bg/bg/articles/protestirashti-blokiraha-gkpp-kulata", "text": ". Блокиран е ГКПП „Кулата“ заради протеста срещу високите цени на горивата. Това съобщи по време на протеста срещу високите цени на горивата председателят на Синдикалната конфедерация „Съюз на българските транспортни работници“ в Благоевград Александър Стамболийски, предаде Радио „Фокус“ - Пирин. Според Стамболийски около 150 автомобила се намират на място.", "date": "2018.11.11", "title": "Протестиращи  блокираха ГКПП „Кулата“"}
{"url": "https://www.faktor.bg/bg/articles/novini/balgariya/korneliya-ninova-vav-vaztorg-pozdravyavam-protestirashtite-za-smelostta-da-poiskat-ostavkata-na-pravitelstvoto", "text": "Подкрепяме протеста на хората срещу цените на горивата - поздравявам ги за смелостта да поискат оставката на правителството. Това каза лидерът на БСП Корнелия Нинова в изявление във връзка с протестите срещу цените на горивата в цялата страна. Тя заяви, че е упълномощена от Националния съвет на БСП да изрази това мнение. „Исканията на протестиращите са абсолютно справедливи и правилни. Те са продиктувани от несправедливите и грешни решения на правителството на ГЕРБ и Бойко Борисов и мнозинството на ГЕРБ и „Обединени патриоти“. От няколко седмици ние изразяваме същите позиции на тези хора, които са по улицата. Казахме: „Не вдигайте данъка на старите коли“. Алармирахме за повишаването на цените на горива, внесохме предложения как да бъдат компенсирани в доходите на хората. Нищо от нашите думи, нашите предложения не беше чуто от управляващите“, каза още Нинова.", "date": "2018.11.11", "title": "Корнелия Нинова във възторг: Поздравявам протестиращите за смелостта да поискат оставката на правителството"}
{"url": "https://www.faktor.bg/bg/articles/vatreshnata-opozitsiya-obvini-korneliya-ninova-v-avtoritarizam", "text": "Вътрешната опозиция обвини соцлидерката Корнелия Нинова в авторитаризъм, а тя опонира, че решенията в БСП се вземат демократично - с гласуване в Националния съвет. Непримиримите позиции на соцлидерката и съпартийците й се сблъскаха преди пленума на партията, на който се очаква опонентите й да я атакуват с ново предложение в дневния ред на конгреса да се включи промяна в устава за премахване на прекия избор на лидера от цялата партия и за връщане на старото положение той да бъде излъчван от конгреса. Вътрешните опозиционери ще повдигнат отново и въпроса за в. \"Дума\", заради който знакови имена от партията изпратиха до нея протестна подписка. Нинова се появи пред медиите минути преди горещия пленум на БСП, защото прочела страховити заглавия, и решила да успокои лично журналистите, че главата й си е на мястото. \"Предизвикахте ме с тези заглавия от сутринта, страховити - \"преврат\", \"кървав пленум\", \"вземат главата на Нинова\". Та си викам, чакай да ме видите, цяла съм, с глава\", пошегува се лидерката на БСП, цитирана от Канал 3. По повод упрека, че решава еднолично, соцлидерката коментира: \"Всеки е свободен да изразява позиция, оценка и мнение в БСП, всички са тук, да заповядат, вратата е отворена. Каквото реши мнозинството, по-голяма демокрация от това! Също толкова демократично Националният съвет реши конгресът да бъде през януари, моето мнение беше обратното\", посочи тя. Нинова показа, че очаква предложението за смяна на устава относно избора на лидер. \"Доколкото знам, ще има предложение днес да има промяна в устава, отново демократично това ще реши вътре залата, каквото реши мнозинството\", коментира соцлидерката. Самата Нинова обаче си държи на реформата, защото е била демократична и полезна промяна - три мандата за депутат и два мандата за лидера. \"За да не си помисли който и да е, че партията е негова. Дали това ще се върне назад, или не, ще решим с гласуване\", добави тя. Корнелия Нинова отрече и твърдения, че ще има сблъсък с президента на ПЕС Сергей Станишев за листата за евровота. Тя обясни, че днес само ще определят правилата за номинациите и графика за тяхното издигане, обсъждане и предлагане. Пленумът трябва да приеме и предложената от Нинова декларация в защита на депутатите от заплахите на бизнеса, след като поискаха от АПИ да разреши проверка на строежа на магистралите.", "date": "2018.11.11", "title": "Вътрешната опозиция обвини Корнелия Нинова в авторитаризъм"}
{"url": "https://www.faktor.bg/bg/articles/novini/balgariya/hilyada-dushi-s-500-avtomobila-i-blokiraha-patya-kazanlak-stara-zagora-tragnaha-kam-am-trakiya", "text": "Хиляда души с над 500 автомобила тръгнаха на автошествие по улиците на Стара Загора на обявения общонационален протест срещу високите цени на горивата, данъците и застраховките, предаде кореспондентът на БГНЕС за региона. Множеството старозагорци и хора от региона паркираха автомобилите си и потеглиха пеш към края на града в посока Казанлък, докъдето всъщност имаха разрешение за протест. Организаторите, след като видяха, че не могат да контролират множеството, обявиха край на протеста. Протестиращите обаче преминаха в гражданско неподчинение и блокираха пътя Казанлък – Стара Загора. Протестът е организиран заради високите цени на горивата, но измести фокуса си и се превърна в протест за оставка на правителството. Множеството скандираше „много сме, силни сме”, „оставка”... До напрежение с полицията не се стигна. Служителите на реда не очакваха такова струпване на хора и бяха малобройни. Минути преди 13 часа протестиращите вдигат блокадата на пътя и се върнаха по автомобилите си. Очаква се по-късно те да блокират автомагистрала „Тракия”.Днес в 50 града на страната се провеждат протестни автошествия срещу високите цени на горивата, съобщиха от Националния координационен съвет на протестиращите. Гражданите ще изразят своето недоволство и срещу увеличените данъци на старите автомобили и подготвеното поскъпване на задължителната застраховка \"Гражданска отговорност\". /БГНЕС  Прочети още на:  Хиляда души с над 500 автомобила тръгнаха на автошествие по улиците на Стара Загора на обявения общонационален протест срещу високите цени на горивата, данъците и застраховките, предаде кореспондентът на БГНЕС за региона. Множеството старозагорци и хора от региона паркираха автомобилите си и потеглиха пеш към края на града в посока Казанлък, докъдето всъщност имаха разрешение за протест. Организаторите, след като видяха, че не могат да контролират множеството, обявиха край на протеста. Протестиращите обаче преминаха в гражданско неподчинение и блокираха пътя Казанлък – Стара Загора. Протестът е организиран заради високите цени на горивата, но измести фокуса си и се превърна в протест за оставка на правителството. Множеството скандираше „много сме, силни сме”, „оставка”... До напрежение с полицията не се стигна. Служителите на реда не очакваха такова струпване на хора и бяха малобройни. Минути преди 13 часа протестиращите вдигат блокадата на пътя и се върнаха по автомобилите си. Очаква се по-късно те да блокират автомагистрала „Тракия”.Днес в 50 града на страната се провеждат протестни автошествия срещу високите цени на горивата, съобщиха от Националния координационен съвет на протестиращите. Гражданите ще изразят своето недоволство и срещу увеличените данъци на старите автомобили и подготвеното поскъпване на задължителната застраховка \"Гражданска отговорност\". /БГНЕС  Прочети още на:  Хиляда души с над 500 автомобила тръгнаха на автошествие по улиците на Стара Загора на обявения общонационален протест срещу високите цени на горивата, данъците и застраховките, предаде кореспондентът на БГНЕС за региона. Множеството старозагорци и хора от региона паркираха автомобилите си и потеглиха пеш към края на града в посока Казанлък, докъдето всъщност имаха разрешение за протест. Организаторите, след като видяха, че не могат да контролират множеството, обявиха край на протеста. Протестиращите обаче преминаха в гражданско неподчинение и блокираха пътя Казанлък – Стара Загора. Протестът е организиран заради високите цени на горивата, но измести фокуса си и се превърна в протест за оставка на правителството. Множеството скандираше „много сме, силни сме”, „оставка”... До напрежение с полицията не се стигна. Служителите на реда не очакваха такова струпване на хора и бяха малобройни. Минути преди 13 часа протестиращите вдигат блокадата на пътя и се върнаха по автомобилите си. Очаква се по-късно те да блокират автомагистрала „Тракия”.Днес в 50 града на страната се провеждат протестни автошествия срещу високите цени на горивата, съобщиха от Националния координационен съвет на протестиращите. Гражданите ще изразят своето недоволство и срещу увеличените данъци на старите автомобили и подготвеното поскъпване на задължителната застраховка \"Гражданска отговорност\". /БГНЕС  Прочети още на:  Хиляда души с над 500 автомобила тръгнаха на автошествие по улиците на Стара Загора на обявения общонационален протест срещу високите цени на горивата, данъците и застраховките, предаде кореспондентът на БГНЕС за региона. Множеството старозагорци и хора от региона паркираха автомобилите си и потеглиха пеш към края на града в посока Казанлък, докъдето всъщност имаха разрешение за протест. Организаторите, след като видяха, че не могат да контролират множеството, обявиха край на протеста. Протестиращите обаче преминаха в гражданско неподчинение и блокираха пътя Казанлък – Стара Загора. Протестът е организиран заради високите цени на горивата, но измести фокуса си и се превърна в протест за оставка на правителството. Множеството скандираше „много сме, силни сме”, „оставка”... До напрежение с полицията не се стигна. Служителите на реда не очакваха такова струпване на хора и бяха малобройни. Минути преди 13 часа протестиращите вдигат блокадата на пътя и се върнаха по автомобилите си. Очаква се по-късно те да блокират автомагистрала „Тракия”.Днес в 50 града на страната се провеждат протестни автошествия срещу високите цени на горивата, съобщиха от Националния координационен съвет на протестиращите. Гражданите ще изразят своето недоволство и срещу увеличените данъци на старите автомобили и подготвеното поскъпване на задължителната застраховка \"Гражданска отговорност\". /БГНЕС  Прочети още на:  Хиляда души с над 500 автомобила тръгнаха на автошествие по улиците на Стара Загора на обявения общонационален протест срещу високите цени на горивата, данъците и застраховките, предаде БГНЕС.  Множеството старозагорци и хора от региона паркираха автомобилите си и потеглиха пеш към края на града в посока Казанлък, докъдето всъщност имаха разрешение за протест.  Организаторите, след като видяха, че не могат да контролират множеството, обявиха край на протеста. Протестиращите обаче преминаха в гражданско неподчинение и блокираха пътя Казанлък – Стара Загора.  Протестът е организиран заради високите цени на горивата, но измести фокуса си и се превърна в протест за оставка на правителството. Множеството скандираше „много сме, силни сме”, „оставка”...  До напрежение с полицията не се стигна. Служителите на реда не очакваха такова струпване на хора и бяха малобройни.  Минути преди 13 часа протестиращите вдигат блокадата на пътя и се върнаха по автомобилите си.  Очаква се по-късно те да блокират автомагистрала „Тракия”.  Днес в 50 града на страната се провеждат протестни автошествия срещу високите цени на горивата, съобщиха от Националния координационен съвет на протестиращите. Гражданите ще изразят своето недоволство и срещу увеличените данъци на старите автомобили и подготвеното поскъпване на задължителната застраховка \"Гражданска отговорност\".", "date": "2018.11.11", "title": "1000 протестиращи с  500 автомобила и блокираха пътя Казанлък-Стара Загора, тръгнаха към АМ \"Тракия\""}
{"url": "https://www.faktor.bg/bg/articles/aktivistki-na-femen-skochiha-s-goli-gardi-sreshtu-kolata-na-tramp", "text": "Две голи до кръста активистки на Фемен пробиха охранителния кордон при преминаването на автоколоната на президента на САЩ Доналд Тръмп по булевард \"Шанз-Елизе\" в Париж  и изскочиха пред нея, предадоха Франс прес и Ройтерс. Минути по-късно те бяха задържани.  Върху голите гърди на активистките бе изписана думата \"Лицемерие\". Те прескочиха охранителните заграждения в момента, в който Кадилака на Тръмп минаваше пред публиката, и незабавно бяха задържани. Фемен е радикално феминистко движение, което протестира срещу сексизма, расизма, хомофобията и по други социални и политически въпроси. Преди това автомобилът на Тръмп  опуши френският президент Еманюел Макрон и съпругата му, както и самия Тръмп, който вече беше слязъл от него.", "date": "2018.11.11", "title": "Активистки на Фемен скочиха с голи гърди срещу Кадилака на Тръмп /ВИДЕО/"}
{"url": "https://www.faktor.bg/bg/articles/novini/balgariya/bsp-nasrochi-kongresa-si-za-26-yanuari-dogodina-oponentite-na-ninova-zamlaknaha", "text": "БСП насрочи конгреса си за 26 януари догодина, а изненадващо, опонентите на Корнелия Нинова не поискаха промени в устава, които да върнат избора на лидер от конгреса, а не от всички партийни членове чрез пряк избор, както е сега. Самата Нинова също беше с нагласата, че вътрешните й противници ще настояват в дневния ред на конгреса да бъде включена такава точка. Обратно на очакванията, никой от вътрешната опозиция не упрекна Нинова за нарушение на устава, както се канеха от вътрешната опозиция, предаде Канал 3 от кухнята на форума. Още на влизане бившият депутат Атанас Мерджанов обяви, че конгрес на партията трябва да има всяка година по устав, а 2018 се прескача и пленумът се мести в следващата. Още на предишното заседание на Националния съвет обаче по предложение на Димитър Дъбов пленумът насрочи конгреса за януари. аргументът беше, че 15 декември не е подходяща дата, тъй като хората се стягат за коледните празници. Освен това се оказа тогава, че Зала 1 на НДК е свободна само за един ден, а социалистите заседават обикновено по два конгресни дни. Противно на нагласите за кървав пленум, червените набързо отхвърлиха първите повечето точки от дневния ред на форума - приеха декларацията в защита на депутатите си, анонсирана от Нинова преди началото, бюджета и рамката за евроизборите. В момента обаче членовете на Националния съвет заседават по най-горещата тема - в. Дума\" и избора на главния му редактор.", "date": "2018.11.11", "title": "БСП насрочи конгреса си за 26 януари догодина,  опонентите на Нинова замлъкнаха"}
{"url": "https://www.faktor.bg/bg/articles/novini/balgariya/kpkonpi-davani-sa-po-25-30-000-evro-za-balgarsko-grazhdanstvo-na-hora-s-kriminalni-naklonnosti", "text": "Давани са по 25-30 000 евро за придобиване на българско гражданство от хора с криминални наклонности, разкри председателят на Комисията за противодействие на корупцията и отнемане на незаконно придобито имущество (КПКОНПИ) Пламен Георгиев по повод корупционния скандал в Държавната агенция за българите в чужбина (ДАБЧ). \"Имаме данни разбира се не сме установили в конкретика, говори се затова, не казвам, че сме събрали доказателства. Има случаи, в които са се давали 25, 30 хиляди евро за придобиване на българско гражданство. От хора, които са свързани по един или друг начин, да кажем, че тяхното минало е обременено. Такива хора, да кажем, с криминални наклонности, които са получавали българско гражданство и после отиват в чужбина и това е лицето на България“, коментира още той. \"Тук става въпрос за фалшиви документи, освен случаите, които се дават за бързина подкупи, фалшиви документи. Ние правим български граждани едни хора, които нямат нищо общо с България. Тези хора после отиват в чужбина, правят например нещо, което е укоримо от местните власти, и там казват: \"Ето, това са българите“. Вижте какъв е имиджът на България – ние търгуваме с най-святото нещо в тази държава – българското гражданство, което е нещо недопустимо“, каза още Пламен Георгиев. Той обясни, че КПКОНПИ е работила три месеца и половина по случая с ДАБЧ. \"Реално цялата работа по разкриване на това престъпление по високите етажи на властта беше свършено от нашата комисия. Действително, сигналът дойде от ОД на МВР Кюстендил\", разказа Пламен Георгиев. \"Хората са почнали проверка във връзка с получени при тях сигнали за манипулиране на документи във връзка с българско гражданство. И след като са установили, че има някакви данни за връзки на ръководството на Държавната агенция за българите в чужбина, моментално всички материали, които те бяха събрали бяха препратени при нас. И оттогава всъщност почна същинското разкриване на участието на ръководството на Държавната агенция за българите в чужбина в тази престъпна корупционна схема. Реално ние работихме 3 месеца и половина по този случай, за да можем да установим всички връзки от най-ниските до най-високите нива, след което докладвахме това, което сме събрали и установили на прокуратурата“, обясни Георгиев. \"Вече бяха привлечени и обвинени лица. Това са председателят на Държавната агенция за българите в чужбина, главният секретар, а също така и двама посредници – един сръбски гражданин, българка, които са посредници от най-високото ниво, с което са свързани с именно с предишните двама ръководители от Държавната агенция“, допълни той. \"Бяха включени специални разузнавателни средства, започнахме да издирваме свидетели, и реално работата, пак повтарям, по този случай продължи три месеца и половина. За три месеца и половина ние открихме една огромна по своите размери престъпна група, стройна организация от най-ниските до най-високите нива“, подчерта Георгиев.   По думите му за тези 7-8 месеца работа никой не се обаждал \"отгоре\" с желание да даде \"насоки\" за работата на комисията. \"Никой не се е изкушил и никога не го е правил. Може би, защото през тези години, още и като председател на предходната комисия, показах, че съм абсолютно, как да кажа, неконтролируем. Понеже ни обвиняват, едва ли не при моя избор, че сме с подкрепа на властта, вие виждате, че в голяма част от случаите пострадали от нашите акции са представители или близки до управлението в държавата\", посочи още Пламен Георгиев. Той коментира данни от изследване, според което 55% от анкетираните усещат увеличение на корупцията в последната година, въпреки че точно през този период беше приет Антикорупционния закон. \"Вероятно причината се корени във вечния песимизъм на българина. Резултатите, които постигнахме за тези няколко месеца, в който съществуваме, реално комисията се сформира в пълния състав от месец април, мисля че са показателни за една много сериозна работа срещу корупцията, но едва ли всеки гражданин, всеки който е участвал в това допитване, е наясно с това, което е свързано конкретно с нашата комисия и по принцип българинът обича да е песимист“, посочи още Пламен Георгиев.", "date": "2018.11.11", "title": "КПКОНПИ: Давани са по 25-30 000 евро за българско гражданство на хора с криминални наклонности"}
{"url": "https://www.faktor.bg/bg/articles/politolog-tozi-kabinet-mozhe-da-si-izkara-mandata-no-shte-e-mnogo-trudno", "text": "Коалиционните партньори на ГЕРБ ще са много предпазливи относно евентуалното предизвикване на нови парламентарни избори. Това коментира за Радио „Фокус“ – Велико Търново във връзка със заплахите за нов вот на недоверие, който БСП планира срещу правителството политологът проф. Тодор Галунов. Недоволството на социалистите този път е свързано със скандала с Държавна агенция за българите в чужбина. Повече за новите упреци към управляващите, гласуването на Бюджет 2018 и предстоящите избори през 2019-та, прочетете в пълния текст на интервюто.  Кризата в кабинета в момента е тежка, но преодолима на този етап. На мен ми се струва, че преди да има избори за Европарламент няма как да има преждевременни парламентарни избори. Не изключвам възможността и това управление да продължи до есента, а и след това. Крайната прогноза е, че този кабинет може да си изкара мандата, но това ще е много трудно, тъй като виждаме, че парламентарното мнозинство се крепи на около 122 гласа, плюс резервните депутати от парния ВОЛЯ. Но в крайна сметка понякога логиката в политиката е нарушена и привидно логичния вариант за предсрочни парламентарни избори може и да не се случи през 2019 година. Пак казвам тук прогнозата е доста рискова. Ако трябва да правим прогноза за изборите за Европейски парламент, в момента е ясно, че на там се целят поне три български политически партии – ГЕРБ, БСП и ДПС. Другите партии са под въпрос. Четвърти вероятно ще са патриотите, но тук можем да поставим една голяма скоба, която зависи от вида на тяхното участие. Ако те участват в сегашния си вариант ще прескочат изборната бариера. Ако обаче, по някаква причина те се разцепят, политическите комбинации стават различни. Евентуално шанс за Европарламента има и някакво кристализирано дясно – от бившето синьо пространство. Но там процесите на консолидация все още не са избистрени и на този етап не можем да твърдим със сигурност, че от там ще влезе някоя от традиционните български политически партии в дясно. Най-вероятно в кампанията за евроепдепутати ще се обещават неща, които ще са от местен интерес, а в кампанията за местните избори – ще се обещават неща, които не са по силите на местната власт. Това е една политическа традиция в България, която и този път ще се проведе по този начин. Друг е въпросът е дали тези два вида избори ще се гарнират политически с трети вид избор – евентуално предсрочни парламентарни избори. На този етап всяка прогноза е рискова", "date": "2018.11.11", "title": "Политолог: Този кабинет може да си изкара мандата, но ще е много трудно"}
{"url": "https://www.faktor.bg/bg/articles/ovcharov-obezkosti-ninova-agresivnoto-nevezhestvo-omrazata-i-samodostatachnostta-prechat-na-bsp", "text": "Румен Овчаров попитал Корнелия Нинова на днешното заседание на Националния съвет на партията къде е позицията на БСП за ТЕЦ \"Варна\" и купуването му от Ахмед Доган, както и по закона за приватизацията или на тема дървената мафия във Варна.  Той изброил и три качества, които пречат на партията: агресивното невежество, омразата и самодостатъчността. Разбираща критика на Румен Овчаров срещу соцлидерката Корнелия Нинова доведе до остър словесен сблъсък между двамата по време на заседанието на червения пленум, което се провежда в този час на \"Позитано\" 20, пише \"24 часа\". Бившият министър и ексшеф на социалистите в София взел микрофона по време на най-спорната точка днес - за вестник \"Дума\", разказва изданието. Готова ли е БСП да управлява в това си състояние, попитал Овчаров. \"Властта не се търкаля по улицата. Тя се взема. И аз се питам дали имаме сили да я вземем в това състояние\", казал той. Овчаров обяснил, че не е подписал позицията на 50-те членове на НС за \"Дума\", за да сваля Нинова и заявил категорично, че не иска нейната оставка. Подписал писмото, защото в него имало верни констатации. Изборът на Йордан Мичев за и.д. главен редактор на партийния вестник бил на грешен човек, в грешно време и на грешно място, цитирал Овчаров американски генерал от Корейската война, която била грешна война на грешно място с грешен противник. Изборът бил в грешен момент, защото Бойко Борисов се тресял, а \"Дума\" пишела статии за конопа. Според Овчаров някой от \"Позитано\" е провокирал пък да се напише статия за това, че БСП трябва да се откаже от русофилията, социализма и историята, които било недопустимо. Новият и.д. никой не го познава, не е известен, нищо не е направил за БСП, нито за вестника, казал Овчаров. И обяснил, че не може соцръководството да се оправдава с това, ме и други са правили преди така, визирайки предишните главни редактори Юрий Борисов и Таня Джаджева, които също бяха назначени за и.д., за да не се налага гласуване от пленума. Овчаров критикувал персонално Мичев, че си е позволил да дава оценки, коментирайки самия него, че \"е минало\". Не приемам, че човек, който нищо видимо не е направил, изведнъж ще стане можещ. Роденият да пълзи няма да полети, коментирал Овчаров. Той критикувал и Нинова, че в отговора си на позицията на 50-те е сложила в едно изречение олигарси и левичари и обяснил, че писмото им е диагноза за състоянието на партията.", "date": "2018.11.11", "title": "Овчаров \"обезкости\" Нинова: Агресивното невежество, омразата и самодостатъчността пречат на БСП"}
{"url": "https://www.faktor.bg/bg/articles/ima-vtori-zapodozryan-v-shpionazh-v-polza-na-rusiya-avstriets", "text": "Медиите съобщават за втори заподозрян в шпионаж в полза на Русия австрийски гражданин, съобщи kasparov.ru Служител на Федералната служба за защита на конституцията и борбата с тероризма на Австрия (подразделение на Министерството на вътрешните работи с контраразузнавателни функции) е заподозрян в предаването на тайна информация в Москва, съобщи Kronen Zeitung днес, 11 ноември. Това е второто подобно обвинение на австрийските власти срещу лица, за които се твърди, че си сътрудничат с Русия. Според вестника прокуратурата за борба с икономическата престъпност и корупцията води разследване срещу заподозрения повече от година. Предполага се, че той е предал на руснаците разузнавателна информация, която представлява държавна тайна. Името му не се съобщава. Руското посолство във Виена отказа да коментира информация.", "date": "2018.11.11", "title": "Има втори заподозрян за шпионаж в полза на Русия австриец"}
{"url": "https://www.faktor.bg/bg/articles/protestat-sreshtu-tsenite-na-gorivata-blokira-dvizhenieto-na-pl-orlov-most", "text": "Протестът срещу цените на горивата блокира движението на пл. „Орлов мост“ в София, предаде Агенция „Фокус“. Събралите се стотици протестиращи развяват български знамена и скандират „Оставка“ и „Правим го за България“. Протестът протича при засилено полицейско присъствие.", "date": "2018.11.11", "title": "Протестът срещу цените на горивата блокира движението на пл. „Орлов мост“"}
{"url": "https://www.faktor.bg/bg/articles/zapochna-grandioznata-tseremoniya-v-parizh-otbelyazvashta-edin-vek-ot-kraya-na-parvata-svetovna-voyna", "text": "Към френският президент Еманюел Макрон  се присъединиха  70 световни лидери в 11 часа (12 часа българско време) в неделя, за да отбележат един век от края на Първата световна война и да почетат паметта на милионите войници, загинали в конфликта.  Точно в 11 часа на 11 ноември 1918 година оръдията на Западния фронт заглъхнаха, отбелязвайки края на четиригодишния конфликт, който отне животите на 10 милиона войници и мирни граждани. Сто години по-късно, Макрон ще почете тези войници и техните семейства с реч в подножието на Триумфалната арка, построена от Наполеон Бонапарт през 1806 година, където е погребан незнаен войн по време на ПСВ. Президентите на Русия и САЩ Владимир Путин и Доналд Тръмп и германският канцлер Ангела Меркел са сред десетките монарси, държавни глави и премиери, които присъстват на церемонията преди да се присъединят към френския президент за обяд в Елисейския дворец.", "date": "2018.11.11", "title": "Започна грандиозната церемония в Париж, отбелязваща един век от края на Първата световна война"}
{"url": "https://www.faktor.bg/bg/articles/germanskata-politsiya-e-razkrila-konspiratsiya-ot-voenni-planirali-politicheski-ubiystva", "text": "Германската углавна полиция е разкрила конспирация от германските военни, които са планирали политически убийства. Това пише германският Focus, като се позовава на материали от разследването, цитиран от РИА Новости, цитирана от \"Фокус\" . Отбелязва се, че групата се състои от войници от Бундесвера, специалните сили и членове на асоциацията на елитните войници Унитер. Заговорниците, уверени в неизбежния колапс на държавата, са подготвяли така наречения \"X-Day\", в който биха събрали неудобни политици \"на едно място за целите на физическото им елиминиране. Пълният списък на жертвите все още не е известен, но Димар Барч, ръководител на фракцията на Лявата партия в Бундестага, е сред основните цели. Също така, според списанието, в момента не е известно какво са щели да направят нападателите след убийствата. Публикацията съобщава, че за изпълнението на плана, участниците в тайните споразумения, са били натрупали оръжия, боеприпаси и гориво. Членовете на групата, които според списанието служат в германските въоръжени сили и специалните сили, са обсъждали по-нататъшните си действия на тайни срещи. Подчертава се, че полицейското разследване е почти спряло, тъй като служителят на военното контраразузнаване се е опитвал да го подкопае, като информира конспираторите за предстоящите търсения и напредъка на разследването като цяло. Мъжът е обвинен, неговият случай ще бъде разгледан от Окръжен съд в Кьолн. Разследването разкрива признаци на конспирация в дейността на войника от Бундесвера Франко А, който планира терористични атаки срещу германските власти. Като бъдещ гражданин на Германия войникът е предоставил на Службата за миграция фалшива информация, според която е сирийски бежанец, за да постави в последствие вината за атаките срещу мигрантите.", "date": "2018.11.11", "title": "Германската полиция е разкрила конспирация от военни, планирали политически убийства"}
{"url": "https://www.faktor.bg/bg/articles/novini/balgariya/dnes-vremeto-shte-bade-slanchevo-s-razkasana-oblachnost", "text": "Днес времето ще бъде слънчево, с разкъсана облачност. Над Източна България тя временно ще намалява в следобедните часове. Сутринта на места видимостта ще е намалена. Атмосферното налягане слабо ще се повиши, ще е малко по-високо от средното за месеца. Минималните температури ще са между 1 и 6 градуса, в отделни котловини - до минус 1 градус, по Черноморието - до 7-12 градуса. Максималните температури ще са между 14 и 19 градуса. По Черноморието ще има разкъсана, често значителна облачност. Максималните температури на въздуха ще бъдат 15-16 градуса. В планините ще е предимно слънчево, с повече облаци над масивите в Източна България. Максималната температура на височина 1200 м ще е около 13 градуса, на 2000 м - около 7 градуса.", "date": "2018.11.11", "title": "Днес времето ще бъде слънчево, с разкъсана облачност"}
{"url": "https://www.faktor.bg/bg/articles/kremal-provezhda-falshivi-izbori-v-mentetata-dnr-i-lnr", "text": "В самопровъзгласените Донецка и Луганска народни републики се провеждат избори, предава Reuters. Украйна и нейните международни партньори определят гласуването като фалшификация, манипулирана от руските власти и в нарушение на споразумението за прекратяване на огъня в Минск от 2015 г. Съединените щати призоваха избирателите да бойкотират вота. Подкрепени от Москва, сепаратистките бунтовници завзеха териториите в източна Украйна, след като прозападни протести свалиха президента Виктор Янукович през февруари 2014 г. и Русия окупира Крим един месец по-късно, пише Reuters. Съединените щати нарекоха изборите „шарада“, даваща фалшива легитимност на одобрените от Москва лидери, които вече са назначени в самопровъзгласените Донецка и Луганска народни републики, пише \"Фокус\". \"Тези конкретни избори са подигравка, всъщност, на идеята за истински избори, които трябва да се проведат\", каза Кърт Волкър, пратеник на Вашингтон за конфликта в Украйна, пред репортери на пресконференция в четвъртък. \"Те се провеждат в условия на окупация, където няма свобода на изразяване, свобода на движение, свобода на кампанията и по принцип няма свобода на избор за хората при избора на кандидати за легитимни местни лидерски позиции\", каза той.", "date": "2018.11.11", "title": "Кремъл провежда фалшиви избори в ментетата ДНР и ЛНР"}
{"url": "https://www.faktor.bg/bg/articles/novini/balgariya/toma-bikov-prezidentat-mozhe-da-e-pretsenil-che-demokratsiyata-e-izpadnala-v-opasnost-sled-izbiraneto-mu", "text": "През последните две години България бележи икономически ръст, заяви депутатът от ГЕРБ Тома Биков в сутрешния блок на Нова телевизия. Демокрацията не е в опасност, посочи той. Освен, ако президентът не е преценил, че демокрацията е изпаднала в опасност след неговото избиране. Той беше избран на едни избори, които бяха организирани от правителството тогава на Бойко Борисов и ГЕРБ, заяви той.  По думите му БСП ще се сблъскат с реалността по време на евроизборите. Изборите са тези, които променят политическата ситуация, допълни той. Ние сме създали заедно с Обединените патриоти една организация, в която кворум има. Благодарим и на групата на \"Воля\", заяви още Тома Биков за ситуацията в парламента. БСП правят едно и също всеки път, заяви той. Проблемът е, че когато те поемат управлението въвличат цялата страна във вътрешно-партийните си битки и кървави пленуми, посочи депутатът от ГЕРБ. БСП и президентът обвиняват ГЕРБ, че са спечелили изборите, каза още той.", "date": "2018.11.11", "title": "Тома Биков: Президентът може да е преценил, че демокрацията е изпаднала в опасност след избирането му"}
{"url": "https://www.faktor.bg/bg/articles/prizovavat-korneliya-podayte-ostavka-dnes-vie-i-svetata-vi-troitsa", "text": "Заседание на Националния съвет на БСП започва днес от 11 ч. в София. На него социалистите ще разгледат алтернативния \"Бюджет - 2019\" на БСП. Левицата ще определи дата и дневен ред за 49-ия конгрес на партията, както и ще обсъди подготовката за участие в изборите за Европейски парламент. Сред другите теми в дневния ред на заседанието на Националното бюра е проект за стратегия за ляв медиен пул и развитието на вестник \"Дума\".  Преди заседанието шефката на БСП-Казанлък написа кърваво писмо до Националния съвет на БСП , като се обръща и към лидера на партията Корнелия Нинова: \"Подайте оставка днес - вие и \"Светата ви троица\", се казва там. \"БСП стигна дъното и затъна в тинята. Защото е в най-тежкия организационен разпад в своята история. Ръководството се тресе от интриги, манипулации, лъжи. Натиска ни с компромати... Продължават задкулисните договорености и корпоративните зависимости\" , пише в писмото.", "date": "2018.11.11", "title": "БСП-Казанлък:  Корнелия, подайте оставка днес - вие и \"Светата ви троица\""}
{"url": "https://www.faktor.bg/bg/articles/100-godini-po-kasno-merkel-i-makron-v-pregradka-na-tseremoniya-na-polyanata-na-primirieto", "text": "Френският президент Еманюел Макрон и германската канцлерка Ангела Меркел откриха заедно паметна плоча за примирието от 1918 г. на церемония на Поляната на примирието в Северна Франция, където бе отбелязан краят на Първата световна война, предадоха ДПА и Франс прес. Това е първият път от 1945 г., когато на Поляната на примирието се срещат френски президент и германски правителствен ръководител. На тази поляна в гората на Компиен на 11 ноември 1918 г. във вагон-ресторант съюзниците и Германия подписват примирието, сложило край на конфликта, който е взел 18 милиона жертви. Паметната плоча бе поставена пред съществуващия надпис, който определя поляната като мястото, където \"престъпната горделивост на Германската империя бе победена от свободните народи, които се надяваше да пороби\". Новата паметна плоча носи следния надпис на френски и немски: \"На стогодишнината от примирието от 11 ноември 1918 г. Еманюел Макрон, президент на Френската република, и Ангела Меркел, канцлер на Федерална република Германия, потвърдиха тук ценността на френско-германското помирение в служба на Европа и мира.\" Двамата лидери се прегърнаха за кратко преди да положат венец на паметника, а след това застанаха мирно за тръбния зов за загиналите и националните химни на двете страни. Церемонията завърши с детски хор, който изпълни песен в прослава на мира с мелодията на европейския химн.", "date": "2018.11.11", "title": "100 години по-късно: Меркел и Макрон в прегръдка на Поляната на примирието"}
{"url": "https://www.faktor.bg/bg/articles/novini/svyat/rumen-radev-se-pohvali-s-potupvane-po-ramoto-ot-tramp", "text": "Държавният глава Румен Радев проведе разговор с президента на САЩ Доналд Тръмп в Париж. Пона това твърди публикация в официалния профил на президента Румен Радев в социалната мрежа „Фейсбук“. Срещата между двамата президенти се състоя по време на посещението им в музей д‘Орсе.  На снимката се вижда как Тръмп дружески го потупва по рамото, един чудесен повод да се похвалиш в социалните мрежи.  А истински разговор президентът на  САЩ е провел с турския си колега Реджеп Таийп Ердоган. Двамата са обсъдили разследването на убийството на саудитския журналист Джамал Хашоги, пише  вестник Daily Mail. Срещата се е провела на организирана от френския президент Еманюел Макрон вечеря за чуждестранни гости в Париж. Прессекретарят на Белия Дом Сара Сандърс потвърди, че държавните глави са „седели на вечерята един до друг и са обсъждали трагичната ситуация около Хашоги“.", "date": "2018.11.11", "title": "Румен Радев се похвали с потупване по рамото от Доналд Тръмп"}
{"url": "https://www.faktor.bg/bg/articles/novini/svyat/ukrainskiyat-general-putin-se-dogovori-s-frau-merkel-i-ni-poprechiha-za-nato", "text": "Украинският генерал и бивш заместник-началник на Генералния щаб на Въоръжените сили на Украйна Игор Романенко обвини германския канцлер Ангела Меркел, че е осуетила плановете на Киев за влизане в НАТО, предава РИА Новости, цитирана от \"Фокус\". По неговите думи, има проблеми с използването на механизма за колективна сигурност по отношение на Киев. При това Романенко отбеляза, че перспективите за украинско членство в НАТО биха били други, ако не е била политиката не германския лидер. „Ние се стремим, но отношението е различно. Имахме най-голям шанс за сближение през 2018 година, но Путин се договори с фрау Меркел и те направиха всичко, за да не могат нито Украйна, нито Грузия да получат план за действие за членство, за съжаление“, заяви Романенко в ефира на телевизионния канал ZIK. През декември 2014 година Върховната рада на Украйна внесе поправки в два закона, с което се отказа от извънблоковия си държавен статут. Освен това, през юни 2016-а година бяха приети допълнителни изменения, които определят влизането в НАТО за цел на външната политика на страната. Бившият генерален секретар на Алианса Андерс Фог Расмусен по-рано заяви, че за влизането в организацията Украйна трябва да отговори на редица критерии, реализацията на които ще отнеме много време. Експертите предполагат, че Киев няма да може да претендира за членство в Алианса в близките 20 години, отбелязва РИА Новости.\"", "date": "2018.11.11", "title": "Украински генерал: Путин се договори с фрау Меркел и ни попречиха  за НАТО"}
{"url": "https://www.faktor.bg/bg/articles/korneliya-ninova-podpali-gerb-gi-e-strah-ot-sluzheben-kabinet-na-radev-no-tova-ne-e-osnovanie-da-osporvat-konstitutsiyata", "text": "Знаем, че ГЕРБ ги е страх от служебен кабинет на Румен Радев, но това не може да е основание да оспорват Конституцията на България. Това каза лидерът на БСП Корнелия Нинова пред журналисти преди началото на Националния съвет на партията, предаде а Агенция „Фокус“. Ни в клин, ни в ръкав. „Вчера ГЕРБ открито оспориха Конституцията на Република България, като оспориха демократичния характер на служебно правителство на президент, който е разписан в Конституцията. Г-н Цветанов си позволи да каже, че служебното правителство работи непрозрачно и едва ли не е заплаха за правовия ред в държавата. Това нещо е разписано в Конституцията. Не пипайте основополагащите темели на българската държава и българската държавност“, допълни още Нинова. Тя уточни, че свързва цялата поредица от събития, които са се случили последната седмица.  „Отново атака по делото на Светла Бъчварова. Сваляне на имунитета на двамата колеги, заплахата от едрия бизнес, че няма да ни допускат до работа, защото искаме да проверим дали има нарушения, или не. Свързвам го в цяла поредица“, каза тя и посочи, че визира и изказването на Цветан Цветанов, че служебният кабинет е нещо вредно. „Как при Плевнелиев не беше вредно, сега защото е Румен Радев е вредно?\", попита още Нинова. Във връзка с обръщението на президента Румен Радев за демокрацията, Корнелия Нинова заяви, че споделя напълно казаното от държавния глава.", "date": "2018.11.11", "title": "Корнелия Нинова  подпали: ГЕРБ ги е страх от служебен кабинет на Радев, но  това не  е основание да оспорват Конституцията"}
