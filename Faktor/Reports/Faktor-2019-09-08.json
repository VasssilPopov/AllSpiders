{"url": "https://faktor.bg/bg/articles/obshtestvo-ulitsata-kyustendil-potresen-sled-zhestoko-ubiystvo-na-45-godishen-mazh", "text": "Жестоко убийство е извършено в Кюстендил, а жертвата е 45-годишен мъж. От Областната дирекция на МВР съобщиха, че малко след 16 часа на тел. 112 е подаден сигнал за скандал в апартамент в жилищен блок в кюстендилския кв. \"Герена\". Пристигналият на място полицейски екип е намерил мъртъв 45-годишен мъж, който е бил на гости в жилището. Задържан е 75-годишният домакин. По информация на местния сайт \"Инфомрежа\" арестуваният е бивш миньор, а до скандала между двамата мъже се стигнало заради подозрение, че гостът има връзка със съпругата на домакина. Трупът е откаран за аутопсия в кюстендилската болница, а работата по случая продължават криминалистите от РПУ-Кюстендил. Уведомен е прокурор от Окръжна прокуратура.", "date": "2019.09.08", "title": "Кюстендил потресен след жестоко убийство на 45-годишен мъж"}
{"url": "https://faktor.bg/bg/articles/ekshan-na-am-struma-lekari-goniha-gol-mazh-zavit-v-charshav-kray-blagoevgrad", "text": "Полугол мъж, вървящ по Автомагистрала “Струма“ край Благоевград, гонеха тази сутрин спешните медици.  Сигналът за вървящ по АМ „Струма“ мъж е подаден от преминаващи автомобили малко преди 6 ч. тази сутрин. Мъжът излязъл на магистралата в района на базата на „Биострой“, намираща се до моста над река Логодашка. Там, на оградата има вратичка, която е полуотворена. Екипът на ЦСМП открива мъжа, наметнат само с чаршаф, на около 30-годишна възраст, да върви по платното в посока ГКПП-Кулата. Той се държал нормално, обяснявайки, че до състояние на нирвана се достига след като се отворят всичките седем чакри. Докато спешният екип очаквал пристигането на полицията, достигналият до нирвана мъж се шмугнал в тъмното и по канавката се спуснал към моста под автомагистралата и изчезнал.  Друг мъж пък е бил нападнат с брадва при инцидент и настанен е в хирургията на МБАЛ, предаде БГНЕС. Той е на около 65-годишна възраст, инцидентът станал към 23 часа снощи в махала на село Бистрица, община Благоевград.  Мъжът е нападнат от свой близък тази нощ с брадва, с рани по тялото, нанесени с тъпата част и порезна на кръста. Същият е настанен в отделението по хирургия.  Нападателят му е известен, утре пострадалият ще вади медицинско от съдебен лекар", "date": "2019.09.08", "title": "Екшън на АМ \"Струма\": Лекари гониха полугол мъж край Благоевград"}
{"url": "https://faktor.bg/bg/articles/psihichno-bolen-se-hvarlil-pred-avtobus-s-turisti-ne-iskal-da-zhivee-poveche", "text": "51-гoдишeн мъж e в тeжкo cъcтoяниe, cлeд кaтo ce хвърли прeд aвтoбуc в рaйoнa нa вилнaтa зoнa нa Руce. Инцидeнтът e cтaнaл в cъбoтa къceн cлeдoбeд и cъздaдe зaтруднeния в aвтoмoбилния трaфик. Пo рaзкaзи нa oчeвидци мъжът e изcкoчил крaй пътя и e зacтaнaл прeд aвтoбуca, кaтo нe e дaл нa шoфьoрa никaквa възмoжнocт дa избeгнe удaрa, прeдaвa Руce Мeдиa. Линeйкa нa „Cпeшнa пoмoщ“ e oткaрaлa пocтрaдaлия 51-гoдишeн руceнeц в cпeшнoтo oтдeлeниe в бoлницaтa c пoлитрaвмa и c oпacнocт зa живoтa. Пo нeoфициaлнa инфoрмaция мъжът e дoбрe пoзнaт нa мeдицитe, кoитo мнoгoкрaтнo ca гo oбcлужвaли прeди инцидeнтa. Нaй-вeрoятнo cтрaдa oт пcихичнo зaбoлявaнe, кoeтo дoвeлo и дo дeйcтвиятa му. Cъceдкa oт къщa нaблизo рaзкaзвa, чe тoй e иcкaл дa прecпи някъдe, нo тя нямaлa възмoжнocт дa гo нacтaни. Тoй пoвтaрял, чe нe иcкa дa живee, и мaлкo cлeд тoвa тя чулa удaрa oт кaтacтрoфaтa. В двуeтaжния aвтoбуc, кoйтo e нa вaрнeнcкa фирмa и пътувa пo дecтинaциятa Вaрнa-Букурeщ, e имaлo 90 румънcки туриcти, cрeд кoитo жeни и дeцa.", "date": "2019.09.08", "title": "Психично болен се хвърлил пред автобус с туристи, не искал да живее повече"}
{"url": "https://faktor.bg/bg/articles/ima-zadarzhani-za-zhestokoto-ubiystvo-v-kyustendil", "text": "Двама души - мъж на 75 години и 35-годишна жена - са задържани след извършено убийство на 45-годишен мъж в Кюстендил, съобщиха от полицията. Сигналът за убийството е получен вчера след обяд, след скандал в дома на 75-годишния мъж в кюстендилския квартал \"Герена\". След задържането на собственика на апартамента, е открито тялото на жертвата, в храсти край жилищния блок. По-късно е задържана и жената. По данни на разследващите двамата сами съобщили на полицията къде се опитали да укрият тялото. До убийството се стигнало след скандал в дома на възрастния мъж, където по-младият бил на гости. След голямо количество алкохол възникнал скандал, който завършил фатално. Смъртта е настъпила след нанесени множество удари по тялото на жертвата.", "date": "2019.09.08", "title": "Има задържани за жестокото убийство в Кюстендил"}
{"url": "https://faktor.bg/bg/articles/obshtestvo-zakon-i-red-advokat-markovski-hora-s-vampirsko-nachalo-nyamat-myasto-v-obshtestvoto", "text": "Във всички случаи, в които има умишлени убийства, не трябва да се допуска съкратено съдебно следствие. Тази позиция изрази в ефира на Би Ти Ви топ адвокатът Марин Марковски. Трябва да се премахне съкратеното съдебно следствие само за тези случаи, когато съдията може да определи наказание. Следователно това, че не се намалява с 1/3 след самопризнание не лишава съда от възможността да отмери справедливо, посочи той. \"Наказанието е да превъзпита. Разбира се, то трябва да бъде справедливо. И второто много голямо значение на наказанието е – да предпази от хората, които носят вампирското начало в себе си или сатаната или лошия дух, както искате го наречете. Да предпази този вампир да не бъде сред спокойните обикновени хора\", разви тезата си Марковски. Мога да ви разкажа за един уникален български вампир – Момата, изнасилил и убил няколко души, който ми каза: „Ако знаех, че ще ми дадат доживотна присъда, нямаше да убивам\". Следователно това е необходимо\", посочи той. Адвокат Марковски смята, че при всички случаи, когато има умишлени убийства не бива да се гледат по съкратената процедура. Според него, това обаче не бива да важи за всички престъпления. И даде пример с един шокиращ случай от практика си. Жена убила мъжа си, който я тормозил жестоко години наред. Накрая, милата, тя нямаше шанс -  опитала да хвърли тялото през балкона и да инсценира самоубийство, но то било твърде тежко и се върнало при нея, разказа Марковски. Аз не поддържам разбирането че трябва да се избегне намаляването на присъдите с една трета за другите престъпления, подчерта отново адвокатът.", "date": "2019.09.08", "title": "Адвокат Марковски: На хора с вампирско начало мястото им е зад решетките"}
{"url": "https://faktor.bg/bg/articles/obshtestvo-ulitsata-glad-za-mladi-lekari-vseki-vtori-e-na-vazrast-nad-50-godini", "text": "Криза за млади лекари, всеки втори е на възраст над 51 години. Данните са на Българския лекарски съюз.  Над 60 % от хората в бели престилки бързо и сигурно напредват към графата „трета възраст”. Една четвърт от лекарите вече са в пенсионна възраст., информира Нова ТВ. Прогнозата на Националното сдружение на общопрактикуващите лекари е, че само след 5 години 98% от семейните лекари ще са над 50-годишни. Освен криза за млади лекари, вече има и сериозен недостиг за конкретни специалисти. Търсят се над 400 педиатри, незаетите места за семейни лекари са около 450. Тези тревожни данни не убягнаха и на гостите на юбилейния международен медицински конгрес, който се провежда в София този уикенд. Доц. Станимир Сираков от УМБАЛ \"Св. Иван Рилски\" обясни, че условията на работа за младите специалисти не са добри. \"Повечето от тях търсят реализация навън. Работиш срещу една административна машина, която не помага, а пречи. Много колеги се обезверяват\", каза доц. Сираков. По думите му мярката на държавата да плаща 3 години специализация на лекарите не помага. \"Това не е достатъчно, защото ако им се даде шанс за по-голяма реализация, тогава те и ще видят причина да останат тук\", каза още младият лекар. Президентът на ЮЕМФ доц. Андрей Кехайов обясни, че този проблем трябва да бъде разгледан комплексно. \"Държавата прави някакви стъпки. В България се инвестира за високи технологии, заради които ако ги нямаше, лекарите нямаше да има за какво да работят, но и са нужни по-добри условия, за да се задържат младите специалисти\", заяви той.", "date": "2019.09.08", "title": "Носител на медицински \"Оскар\": Ежедневно се борим с една административна машина, която ни пречи"}
{"url": "https://faktor.bg/bg/articles/obshtestvo-ulitsata-komisiyata-za-zashtita-na-potrebitelite-v-aktsiya-shte-sledi-pod-lupa-tsenite-na-uchebnite-posobiya", "text": "При подготовката на новата учебна година родителите да внимават за обявяването на цените и то най-вече в случаите, когато избират различни комплекти – комбинация от пособия, стоки, раници, дрехи и пр., предупреди председателят на Комисията за защита на потребителите Димитър Маргаритов по ТВ Европа.   „Понякога търговците с цел наистина да улеснят родителите предлагат такъв тип оферти, но невинаги това е най-изгодната цена. Затова един от акцентите при нашите проверки е коректното обявяване на тези цени. А когато говорим за различен тип промоции, акции, намаления – проследяваме дали съответства на действителността този анонс“, посочи Маргаритов. Той добави, че при проверките се обръща внимание още на безопасността на стоките и верността на информацията за техните характеристики, които често биват описвани доста примамливо да родителите. „Нашият фокус ще бъде и върху онлайн пространството, тъй като в последните години, включително и по жалбите в предишни периоди, виждаме как родителите предпочитат да пазаруват и в интернет, където също се предлагат от електронните магазини доста каталози, комбиниращи необходимите стоки за старта на годината“, отбеляза председателят на КЗП. „Във форумите, които сме проследявали, хората коментират, че след първоначалната еуфория около подготовката на учениците и закупуването на тези стоки, впоследствие са ги видели на други места на по-ниски цени. Притиснати от времето, обикновено се доверяваме на някой друг вместо нас да реши проблема с целия този списък от необходими неща. Но има достатъчно време и все още да бъде направен внимателен преглед и да бъдат сравнени оферти, за да не се получава впоследствие разочарование. А ние, от своя страна, ще следим за коректността при обявяването на тези промоции и намаления“, каза още той. Димитър Маргаритов обобщи и картината на отминаващия летен туристически сезон. Извършени с над 2000 инспекции, в 7-8% от случаите има нарушения. Те са свързани със занижено качество на туристическата услуга спрямо притежаваната от дадения обект категория, опити за принуждаване на туристите да си вземат в комбинация няколко услуги и др. „Имаше един случай, който наскоро стана известен със зареждането на телефона в заведение и с таксата, която се вземаше за посещение на тоалетна, въпреки че съгласно закона клиентите категорично имат право безплатно да я посетят“, даде пример Маргаритов. „Виждаме – от една страна, все още някои недостатъци, свързани с непокриването на минималните изисквания, които наредбата залага по отношение на туристическите обекти. И от друга страна – опит за едни дребни хитринки, които целят лесна, но минимална печалба и които, според мен, проектират един проблем и ние трябва да мислим за в бъдеще за неговото решаване – отношението на търговеца към неговите клиенти, когато става въпрос за туристически продукт“, обърна внимание Маргаритов.     „Макар че в началото на сезона имаше притеснения, че той може да се окаже доста по-слаб от предишните, най-вероятно статистиката ще покаже известен отлив, дължащ се на редица обстоятелства, но като цяло качеството на туристическата услуга не е лошо в България. Има отделни случаи, в които все още отношението не е такова, каквото трябва да бъде – любезно, коректно – и този симптом, ние сме длъжни всички, най-вече хотелиерите, ресторантьорите, да го преодолеем и да поддържаме високо качеството на услугата, за да можем да разчитаме на още по-силни сезони в следващите години“, обобщи той. По думите му е извървян дълъг път към подобряване качеството на туристическия продукт – вече почти не се срещат некатегоризирани обекти, все повече собствениците на хотели и заведения се стремят не само да покриват минималните изисквания, но и да надграждат, като предлагат и допълнителни неща под формата на комплимент.", "date": "2019.09.08", "title": "Комисията за защита на потребителите в акция - ще следи под лупа цените на учебните пособия"}
{"url": "https://faktor.bg/bg/articles/ikonomika-biznes-uchenitsi-stanaha-uspeshni-predpiemachi", "text": "Международно признание за български ученици. Възпитаници на Софийската математическа гимназия създадоха интернет платформа за търсене и предлагане на работа, която за броени месеци се прочу у нас и в чужбина. Сайтът ще бъде представен в неделя в Словения. Платформата им се казва „Headstarter”, разказват в репортаж на Нова ТВ. „Платформата предлага едно централизирано място за всички ученици и студенти, които искат да си намерят стаж или да получат повече работен опит, както и на фирмите, които да готови да приемат тези млади кадри, които да допринесат за техния бизнес”, разказва Надежда Цачева. Идеята за платформата се зародила миналото лято, когато въпреки отличния си успех, не успели да си намерят работа. Сайтът им работи от месец май. Близо 600 ученици са се възползвали от 200 обяви. „В сайта можете да си изградите вашето CV и да намерите стаж, който да приляга на образованието ви”, обяснява Радостина Богословова. „Фирмата сама се представя, предоставя информация за самия стаж или работа и дава контакти за връзка с тях”, уточнява Рангел Плачков. „Очаква се ние да сме най-младите участници. На конкурса в Словения ще има участници от 7 страни”, обяснява Алекс Цветанов и уточни, че извън Европа в конкурса ще се включат представители на САЩ и Бразилия.", "date": "2019.09.08", "title": "Ученици станаха успешни предпиемачи"}
