{"url": "https://faktor.bg/bg/articles/velikobritaniya-se-opitva-da-spane-novata-ek-otkazva-da-nominira-evrokomisar-predi-izborite", "text": "Великобритания няма да номинира еврокомисар преди парламентарните избори на 12 декември. Това написа посланикът на Обединеното кралство в ЕС Тим Бароу в писмо до Европейската комисия, пише европейската редакция на Politico, като се позовава на източници от Брюксел и Лондон, пише \"Фокус\". От Комисията многократно настояха Великобритания да избере кандидат и дори направиха това условие, за да позволят нова отсрочка на Брекзит до 31 януари 2020 година, но правилата в Обединеното кралство не позволяват на правителството да издига кандидати за висши международни позиции, включително европейски инситуции, по време на изборен период. Решението на Лондон, което бе взето независимо от решителното настояване на Брюксел, поставя ЕС пред правен проблем и отваря възможността за ново забавяне на встъпването в длъжност на новата Комисия. Избраният председател на Комисията Урсула фон дер Лайен и нейният нов екип от комисарите трябваше да влязат в длъжност на 1 ноември, но началната им дата се забави, след като Европейският парламент отхвърли трима кандидати за комисар. Екипът на фон дер Лайен се надява, че новата Комисия ще може да стартира на 1 декември, като изслушванията на новопредложените членове ще бъде този четвъртък. Юристите от европейските институции се надпреварват да анализират потенциалните последствия от отказа на САЩ да представят кандидатура, с оглед да се избегне повече забавяне. Длъжностните лица не желаят да обсъждат въпроса публично, но заявиха, че някои от правните служби на ЕС са стигнали до различни заключения. Високопоставен дипломат на ЕС каза във вторник: „Досега няма сигнали, че британците ще назначат друг комисар по време на настоящата предизборна кампания. Очакваме обаче, че в резултат на това назначаването на Комисията няма да бъде забавено“. В сряда главният говорител на Комисията Мина Андреева отказа да отговаря на многократни въпроси дали новата комисия може да встъпи в длъжност без британски член. „Не отговаряме на хипотетични въпроси - това е хипотетичен въпрос“, каза Андреева.", "date": "2019.11.14", "title": "Великобритания отново се опитва да спъне новата Еврокомисия"}
{"url": "https://faktor.bg/bg/articles/nidal-algafari-s-protesti-za-i-protiv-e-bil-vazprieman-i-isus-hristos", "text": "Може би Иван Гешев е подставено лице на Хизбула, на Световния конгрес на циониститена който си щете. Тези протести сега \"за\" и \"против\" Гешев напомнят на историята. По същия начин е бил възприеман и Исус Христос - с \"Осанна\" и \"Разпни го\". Тези хора може би не знаят защо излизат на улицата. Иван Гешев е избран, ще бъде избран и втори път, ако трябва и трети път. Нека му дадат шанс да се докаже, може ли, не може ли. Когато има един-единствен кандидат в някое село за кмет какво да правим - да разтурим изборите ли, попита PR експертът в студиото на \"Тази сутрин\" по бТВ. Той показа новия си роман \"Рано или късно\" в два тома, в който разказва за три периода - преди 9 септември, след 9 септември и след 10 ноември. \"Опитвам се да разкажа много красива любовна история\", разкри Алгафари.", "date": "2019.11.14", "title": "Нидал Алгафари за Гешев: С протести \"за\" и \"против\" е бил посрещнат и Исус Христос"}
{"url": "https://faktor.bg/bg/articles/shte-prevalyava", "text": "Днес ще преобладава облачно време с превалявания от дъжд. След обяд валежите в западните райони ще спрат, а по-късно и облачността там ще се разкъса. Ще духа слаб до умерен вятър от изток-югоизток. Максималните температури ще са между 15° и 20°. Атмосферното налягане е по-ниско от средното за месеца и през деня ще започне слабо да се повишава.  Над Черноморието облачността ще е значителна, на места по южното крайбрежие с превалявания от дъжд. Ще духа слаб до умерен изток-югоизточен вятър. Максималните температури на въздуха ще са между 15° и 17°. Температурата на морската вода е 17-18°. Вълнението на морето ще е 2-3 бала. Над планините ще е облачно с валежи от дъжд, над 2200-2300 метра – от сняг. На места в Рило-Родопския масив количествата на валежа ще са значителни. Южният вятър постепенно ще отслабва и ще е умерен. Максималната температура на височина 1200 метра ще е около 12°, на 2000 – около 5°.", "date": "2019.11.14", "title": "Небето остава облачно, очакват се валежи"}
{"url": "https://faktor.bg/bg/articles/vss-shte-preglasuva-kandidaturata-na-ivan-geshev-za-glaven-prokuror", "text": "Висшият съдебен съвет ще прегласува днес кандидатурата на Иван Гешев за главен прокурор. Това се налага, след като президентът Румен Радев върна указа за избора на нов заместник на Сотир Цацаров. Заседанието е насрочено за 10 ч. и ще се излъчва на живо както на сайта на ВСС, така и по БНТ1. Очакванията са, че висшите магистрати отново ще потвърдят подкрепата си за Гешев с мнозинство. При избора на 24 октомври той бе одобрен с с 20 гласа \"за\" и 4 \"против\". Държавният глава обърна внимание на притесненията, че Иван Гешев е единствен кандидат. Ако ВСС отново прегласуват неговата кандидатура, то Румен Радев ще е длъжен да подшише указа. Друг сценарий е ВСС да охвърлят първоначалния си избор и да бъдат направени нови предложения за поста главен прокурор. Междувремнно днес се очакват нови протести, организирани от \"БОЕЦ\".", "date": "2019.11.14", "title": "ВСС ще прегласува кандидатурата на Иван Гешев за главен прокурор"}
{"url": "https://faktor.bg/bg/articles/drakonovski-merki-da-sigurnost-v-stolitsata-zaradi-protesti-sreshtu-geshev", "text": "Драконовски мерки за сигурност в центъра на София заради гласуването във ВСС и готвените протести \"за\" и \"против\" кандидатурата на Иван Гешев. Столичната полиция предупреждава за възможни затруднения в придвижването. От 7 сутринта се забранява престоят и паркирането по улиците \"Екзарх Йосиф\" и \"Княз Борис I\". Променя се и движението на трамвайни линии с номера 20 и 22 в столицата. От Центъра за градска мобилност съобщават, че пътниците ще могат да използват алтернативна автобусна линия № 22-ТМ, която ще спира на всички спирки по маршрута.", "date": "2019.11.14", "title": "Драконовски мерки за сигурност в столицата заради гласуването във ВСС"}
{"url": "https://faktor.bg/bg/articles/pozhar-nad-tryavna-vdigna-na-krak-pozharnikari-i-dobrovoltsi", "text": "Пожар над Трявна вдигна на крак пожраникари и доброволци снощи. Изгорели са около 500 декара треви и храсти. Огънят е тръгнал от землището на село Черновръх, но заради силния вятър постепенно се е разраснала към село Керените. Пожарът е окончателно потушен, съобщи БТВ. Не е стигнал до къщите в района, но е стреснал местните хора. В гасенето са се включили два екипа на пожарната в Трявна, Гражданска защита от Габрово и над 100 доброволци. Причините за възникването на пожара все още се изясняват.", "date": "2019.11.14", "title": "Пожар над Трявна вдигна на крак пожарникари и доброволци"}
{"url": "https://faktor.bg/bg/articles/lidiya-shuleva-prognozira-seriozen-problem-s-pensiite-za-sledvashtite-godini", "text": "Бившият социален министър Лидия Шулева и икономистът Лъчезар Богданов коментираха в студиото на БНТ пенсионната система и рисковете, които крие тя.  Шулева направи своята прогноза за размера на пенсиите на българите през следващите години и получаването на пари от частните пенсионни фондове. \"Проблеми и трудности, разбира се, ще има. Най-вече поради факта, че предвижданията, че 20 години ще бъдат относително достатъчни, за да се получи една добра втора пенсия, най-вероятно няма да се окажат правилни. Не случайно 40 години е срокът, в който трябва да се трупат вноски, за да може във втория стълб да има пари\", коментира тя. Шулева изтъкна още, че тепърва ще се обсъждат различни варианти какво точно да се промени в социалната система. Според икономиста Лъчезар Богданов проблемът е доста дълбок и е заложен от много време. \"В старта на капиталонатрупващия модел за допълнителното осигуряване, вноските в началото не бяха дори 5%. Минималните доходи и голяма част от заплатите, особено за хората с ниски доходи, бяха изключително ниски. И имаме случаи, в които имаме вноски по 3,4 лева на месец. Очевидно това не е достатъчно и няма как да работи модел при толкова ниски вноски за пенсии\", обясни експертът.", "date": "2019.11.14", "title": "Лидия Шулева прогнозира сериозен проблем с пенсиите за следващите години"}
{"url": "https://faktor.bg/bg/articles/do-kraya-na-godinata-obyavyavat-otnovo-kontsesiyata-za-letishte-plovdiv", "text": "Министърът на туризма Николина Ангелкова обяви в Пловдив, че до края на годината ще бъде обявена отново концесия за Летище \"Пловдив\". Според нея така летището ще успее да се развие. Тя е в града по повод откриването на 11-та международна среща на туроператорите, която се провежда в парк-хотел \"Санкт Петербург\". За първите 9 месеца от годината в страната имаме 7 800 000 туристи, което е много нисък спад на фона на драматичната картина, която мнозина очертаха и на рекордния ръст от миналата година, каза още Николина Ангелкова, цитирана от БТА. По думите й приходите от нощувки са с 4,7 на сто ръст. На срещата участват 76 туроператори от 14 държави, представители на медии и общини, които споделят своите идеи и нови проекти и презентират иновативни тенденции в сферата на туристическия сектор. Форумът ще продължи до 16 ноември 2019 г., с фокус върху \"Епископската базилика и мозаечното наследство на Филипопол \", в чест на включването им в индикативния списък на ЮНЕСКО за значими културни и природни обекти. Община Пловдив е подготвила богата съпътстваща програма, която представя новостите от туристическия потенциал на града.", "date": "2019.11.14", "title": "До края на годината обявяват отново концесията за летище \"Пловдив\""}
{"url": "https://faktor.bg/bg/articles/nsi-14-8-ot-bezrabotnite-u-nas-sa-visshisti", "text": "125 400 хиляди са безработните лица в България като по-голямата част от тях са мъже. От всички безработни лица 14.8% са с висше образование, а 17.8% никога не са работили и търсят първа работа. Това става ясно от данните на националната статистика за основните показатели за икономическата активност на населението през третото тримесечие на 2019 година. Коефициентът на безработица е 3.7%, или с 1.3 процентни пункта по-нисък в сравнение с третото тримесечие на 2018 година. От всички безработни лица 70.9 хил. (56.5%) са мъже и 54.5 хил. (43.5%) - жени. 14.8% са безработните с висше образование в страната, 44.7% са тези със средно, а 40.5% - с основно или по-ниско образование. Коефициентите на безработица по степени на образование са съответно: 1.8% за висше образование, 2.9% за средно образование и 10.8% за основно и по-ниско образование. През третото тримесечие на 2019 г. продължително безработни (от една или повече години) са 78.4 хил., или 62.5% от всички безработни лица. Коефициентът на продължителна безработица е 2.3% - 2.5% за мъжете и 2.1% за жените. От общия брой на безработните лица 22.3 хил., или 17.8%, търсят първа работа. През третото тримесечие на 2019 г. коефициентът на безработица за възрастовата група 15 - 29 навършени години е 6.1% - с 2.1 процентни пункта по-нисък в сравнение със същото тримесечие на 2018 година. За посочения период коефициентът на безработица за мъжете (15 - 29 навършени години) намалява с 1.8 процентни пункта, а за жените - с 2.3 процентни пункта, като достигат съответно 7.0 и 4.9%.", "date": "2019.11.14", "title": "НСИ: 14.8% от безработните у нас са висшисти"}
{"url": "https://faktor.bg/bg/articles/ikonomika-tsid-okolo-10-ot-balgarskata-ikonomika-se-kontrolira-ot-ruski-kapital", "text": "\"Около 10% от българската икономика се контролира от руски капитал\", твърдят от Центъра за изследване на демокрацията и посочват още политическия и културен натиск, и дори църковното влияние.  Според анализ на ЦИД въпреки свиването на руското икономическо влияние след американските и европейските санкции от 2014 година, наложени вследствие анексирането на Крим, в момента руски фирми контролират между 5 и 10% от икономиката на Югоизточна Европа, включително стратегически компании като най-големите рафинерии, мрежи за продажби и разпространение на горива, газопреносни мрежи и газохранилища и телекомуникационни дружества. \"Човек трябва да знае каква част от икономиката се контролира от руски капитал. За България той е около 10%, но през 2014 г. беше около 25%. Заедно с Латвия и Сърбия - това са страните с най-високо присъствие на руски капитали и контролирани от Русия парични потоци в страната. Оттук насетне това е само номинално присъствие. Отгоре на това трябва да сложите политическото говорене, т.е. непрекъснатия натиск от Русия, към това трябва да се прибавят дейността на службите, влиянието през политическите партии, влиянието през всичките културни и исторически връзки, които имаме, към това трябва да се добави църковното влияние\", посочи икономистът Руслан Стефанов.  Той добави още, че от 2006 г. насам в Югоизточна Европа са влезли между 5 и 75 милиарда евро руски инвестиции, включително такива, които преминават през офшорни дружества в чувствителни сектори като енергетиката, инфраструктурата, комуникациите и банките.", "date": "2019.11.14", "title": "ЦИД: Около 10% от българската икономика се контролира от руски капитал"}
{"url": "https://faktor.bg/bg/articles/grigor-dimitrov-izvezhda-parvite-raketi-na-balgariya-na-atp-cup", "text": "Вече са известни тенисистите, които ще представят България на ATP Cup. Това са Григор Димитров, Димитър Кузманов, Александър Лазаров, Александър Донски и Адриан Андреев. България попадна в група с Великобритания, Белгия и Молдова в Група C на ATP Cup. Мачовете на България са в Сидни, като в първия играем срещу Великобритания. ATP Cup се провежда в три австралийски града – Пърт, Сидни и Бризбън, в рамките на 10 дни (3 до 12 януари), като ще служи за подготовка за Australian Open. Ще участват 24 страни. Турнирът има награден фонд на стойност 15 милиона долара и ще носи 750 точки за ранглистата на победителите. При избора на участници се гледа само ранкинга на най-високо класирания състезател от всяка държав", "date": "2019.11.14", "title": "Григор Димитров извежда първите ракети на България на ATP Cup"}
{"url": "https://faktor.bg/bg/articles/levski-tsska-i-drugite-golemi-gotvyat-svalyaneto-na-vlastta-vav-voleybola", "text": "ЦСКА, \"Левски\" и голяма част от другите водещи клубове в българския волейбол започват атака за сваляне на властта в българската федерация, съобщава \"Дневник\", позовавайки се на свои източници. Основната им цел е да се свика извънредно изборно общо събрание. В петък на пресконференция инициативен комитет, съставен от представители на клубовете, ще представи исканията си за промени в българския волейбол. Уставът на федерацията (БФВ) гласи, че за свикване на извънредно общо събрание са необходими подписите на една трета от клубовете, което е около 40 клуба. По предварителна информация инициативният комитет разчита на подкрепата и на голям брой от по-малките клубове от страната. Действието идва в разгара на напрежението в ръководството на федерацията между дългогодишния президент Данчо Лазаров и вицепрезидента Любомир Ганев. Преди дни бившият волейболист заподозря, че на свикано общо събрание на 20 декември в Казанлък ще бъде направен опит Ганев да бъде изваден от управителния съвет на БФВ. Очаква се да се разбере дали клубовете ще подкрепят Ганев или друг възможен кандидат, ако се стигне до извънредно общо събрание. Според устава за председател на федерацията може да се кандидатират само членове на управителния съвет.", "date": "2019.11.14", "title": "\"Левски\", ЦСКА и другите големи готвят свалянето на властта във волейбола"}
