{"url": "http://www.faktor.bg/bg/articles/novini/balgariya/direktorat-na-lidove-novine-samnyavam-se-che-chez-shte-se-saglasi-balgarskata-darzhava-da-poluchi-dyal", "text": "\"Според договора за продажба ЧЕЗ има правото на глас при препрподажба на активите на дружеството в определен срок\", обясни пред БНТ директорът на вестник \"Лидове новости\", който всъщност разкри същността на сделката и купуването на дружеството от \"Инерком\", Веселин Вачков. Той съобщи, че поне от два месеца техният вестник публикува информация, която достатъчно добре е насочвала накъде отива сделката. \"Изненадани сем от политическия скандал, в който се первъна сделката, тук в Чехия се коментира само икономическия и аспект и дали е достатъчно изгодна за чешката държава\", каза още Вачков. \"ЧЕЗ води арбитражно дело срещу българскага държава и силно се съмнявам, че дружеството ще се съгласи акции на дружеството да бъдат препродадени или преотстъпени на държавата\", пхрогнозира Вачков. Faktor.bg припомня , че ЧЕЗ стартира международен инвестиционен арбитраж срещу България в  Международния център за уреждане на инвестиционни спорове.  По думите на говорителя на фирмата  Барбора Пулпанова. искът е за \"няколко стотици милиона евро”. Групата е решила  да предприеме тази стъпка след  редица интервенции на българските  институции,  които вредят на дейността на ЧЕЗ в България и  в дългосрочен план поради критичната ситуация на местния енергиен пазар, която не се подобрява, се казва в съобщението до медиите. През ноември 2015 г. групата е  изпратила до българското правителство т.нар. Notice of Dispute, предхождаща жалбата, като е поискала решение на спора по взаимно съгласие и запазвайки си правото за инвестиционен арбитраж. Българската страна  не се е възползвала от тази възможност до този момент, става ясно от съобщението.", "date": "2018.03.02", "title": "Директорът на \"Лидове новине\": Съмнявам се, че ЧЕЗ ще се съгласи българската държава да получи дял"}
{"url": "http://www.faktor.bg/bg/articles/novini/svyat/gazoviyat-shantazh-na-moskva-se-provali-polsha-zapochna-da-dostavya-gaz-na-ukrayna", "text": "Украинската национална газова компания \"Нафтогаз\" и полската PGNiG са подписали днес договор за доставката на 60 млн м³ газ, след като \"Газпром\" внезапно заяви, че спира доставките на газ, въпраки съществуващите договори и предплатени за месец март количества. Доставките от Полша са започнали днес в 6 часа сутринта.  \"Сегашната ситуация показва важността на диврерсификацията на доставките на енергоизточници. Поредният опит на Москва да използва газта като политическо оръжие срещу Украйна се провали\", заяви шефът на \"Нафтогаз\" Андрей Коболев, цитиран от Gordonua.com. Полската компания е заявила готовност да продължи действието на договора и след края на март 2018 година. До 6 март детските градини, училищата и университетите в Украйна няма да работят заради прекратените доставки на газ от Русия, съобщи министърът на енергетиката на Украйна Игор Насалик, цитиран от Gazeta.ua. Изданието отбелязва, че това е една то трите точки в плана на правителството за справяне със ситуацията, който беше въведен в действие след отказа на Русия да доставя газ на Украйна, въпреки съществуващия договор и платените доставки за месец март. На 28 февруари, ден преди \"Газпром\" да обяви спиране на доставките, арбитражният съд в Стокхолм осъди \"Газпром\" да плати на украинската национална компания 4,63 млрд. долара за недоставени, но договорени обеми газ.", "date": "2018.03.02", "title": "Газовият шантаж на Москва се провали, Полша започна да доставя газ на Украйна"}
{"url": "http://www.faktor.bg/bg/articles/novini/balgariya/zhelyo-boychev-darzhavata-ne-tryabva-da-uchastva-v-protsedurata-za-chez", "text": "\"Няма как да подкрепим влизане на българската държава към този момент с оглед тази процедура, това ще направи българската държава съучастник\", коментира Жельо Бойчев от БСП намерението на правителството да участват в придобиването на българския бизнес на ЧЕЗ. Според него към момента процедурата е непрозрачна и е трябвало още изначално държавата сама да се опита да купи ЧЕЗ-България.  \"Шефовете на службите казаха, че са следили намеренията на чешката страна да продава. Коментираха дори какви интереси е имало – от руски компании, от турски компании. Имало е други преговори, които не са завършили с финал. Правителството е знаело за целия процес\", смята Бойчев. По телефона се включи лидерът на \"Атака\" Волен Сидеров, който напомни, че през март 2013 г. националистите са внесли предложение за отнемането на лицензите на трите ЕРП, но тогава повечето депутати от БСП са останали извън залата:  \"БСП яхнаха една вълна, която не е тяхна\", заяви той.", "date": "2018.03.02", "title": "Жельо Бойчев: Държавата не трябва да участва в процедурата за ЧЕЗ"}
{"url": "http://www.faktor.bg/bg/articles/novini/svyat/chez-chaka-ofertata-na-inerkom", "text": "Чешката компания ЧЕЗ очаква предложение от кандидат купувача „Инерком”, след като вчера стана ясно, че и българската държава иска да се включи в сделката. Това обявиха от централата в Чехия за Би Ти Ви. Компанията все още няма получена официална информация след вчерашния обрат по сделката. А докато се чака предложение от „Инерком”, стандартната процедура по продажбата продължава, съобщават от ЧЕЗ. След спешната среща с премиера и парламентарната комисия по енергетика вчера, днес стана ясно, че Гинка Върбакова все още не е заминала за Чехия.  Нейната компания е внесла 5 млн. евро гаранция за участие в процедурата.", "date": "2018.03.02", "title": "ЧЕЗ чака офертата на \"Инерком\""}
{"url": "http://www.faktor.bg/bg/articles/sergey-lavrov-pozdravi-borisov-za-3-ti-mart", "text": "Сергей Лавров поздрави Бойко Борисов по случай националния празник на страната ни 3 март и 140-годишнината от Освобождението на България от османско иго, като подчерта, че културните ценности, обединяващи България и Русия, са основа за задълбочаване на двустранните отношения в редица сфери. Това е станало по време на проведен телефонен разговор между българския премиер Борисов и руския външен министър, съобщиха от пресцентър на Министерски съвет.  Бойко Борисов и Сергей Лавров обсъдиха приоритетната тема за Българското председателство на Съвета на ЕС - развитието на страните от Западните Балкани. Българският премиер посочи, че държавите от региона трябва да бъдат подпомогнати активно и че България полага усилия за изграждането на по-добро инфраструктурно свързване на страните от този регион с държавите от ЕС. Затова България търси подкрепата не само на държавите-членки на ЕС, но и на други партньори като Русия, отбеляза още българският министър-председател.  Премиерът Бойко Борисов благодари на руския външен министър Сергей Лавров за участието му в днешното откриване на изложбата по случай 140 години от освобождението на България. Тя беше открита днес от посланик Бойко Коцев и министъра на външните работи на Русия в руското външно министерство в тържествена обстановка. Изложбата представя архивни документи, сред които копие на Сан-Стефанския мирен договор и ратификационни османски документи от 4 март 1878 г., подготвени от МВнР на Русия и от „Неизвестни фотографии от Руско-турската война 1877-1878 г.“, предоставени от Посолството и Българския културен институт в Москва.  „Изложбата е впечатляваща и тя показва нашата обща история. Признателни сме на нашите български приятели за увековечаването на паметта на такива изтъкнати военачалници като генералите Скобелев, Тотлебен, Гурко, Драгомиров. Нашите приятели грижовно пазят паметта на руските войници и офицери, които са положили живота си върху олтара на победата“, посочи Лавров.  Руският външен министър заяви още, че общото ни културно и духовно наследство е основа за постъпателното развитие на нашето сътрудничество във всички области – политика, икономика, култура, туризъм.", "date": "2018.03.02", "title": "Сергей Лавров поздрави Борисов за 3-ти март"}
{"url": "http://www.faktor.bg/bg/articles/novini/balgariya/posolstvoto-na-ukrayna-izbuhna-sreshtu-izkazvane-na-ruskiya-patriarh-kiril", "text": "Посолство на Украйна в Република България е възмутено от антиукраински изказвания на патриарха на РПЦ Кирил в ефира на предаването «Още от деня» на Българската национална телевизия на 1 март тази година. Твърдението на патриарха за \"гражданска война\" в Донбас и изключително миротворческа роля на РПЦ МП разглеждаме като антиукраинска провокация. Това се изтъква в коментар на украинската дипломатическа мисия в българската столица. Посолството напомня, че Русия с временната окупация на АР Крим и районите от Донецка и Луганска грубо наруши основни норми и принципи на международното право, включително Устава на ООН. Това се потвърждава в Резолюцията на Общото събрание на ООН \"Териториалната цялост на Украйна\" A / RES / 68/262 от 27 март 2014 г. А с приемането през 2016 г. и 2017 г. от Общото събрание на ООН на резолюциите «Ситуацията с правата на човека в АР Крим и град Севастопол (Украйна)» Руската федерация справедливо е призната за държава-окупатор. Международната демократична общност няма никакво съмнение, че окупацията на част от Донбас бе инициирана и извършена единствено с подкрепата на Русия, която активно насърчава и всячески подкрепя незаконни терористични групировки от наемници  - с оръжия, кадрови военнослужещи без отличителни знаци, военна техника, \"хуманитарни конвои\", които имат нехуманитарно предназначение и съдържание. Поради това продължаващото кръвопролитие в източната част на Украйна може да бъде спряно само по един начин – с прекратяването на агресията от страна на РФ като и въоръжената подкрепа на терористични групировки и окупационни администрации от страна на Кремъл. Посолство подчертава, че гаранция за връщането на мира в окупираните от Русия територии е изпълнението от страна на Москва на Минските споразумения и завръщането на РФ към спазването на международното право. РФ от 2015 година насам последователно блокира инициативата на Украйна относно въвеждането на международна мироопазваща операция в окупираните територии на Украйна. Именно тя може да установи международен контрол върху украинско-руската граница, което се предвижда с Минските споразумения, и да осигури условия за мирна реинтеграция и рехабилитация на украинския Донбас. Ясно е, че такава операция не може да се реализира с участие на агресора - Русия, която от самото начало е страна и спонсор на въоръжения конфликт с цел на разрушението на Украинската държава и блокирането на пътя й към Европа. Посолство на Украйна в РБ изразява съжаление, че Българската национална телевизия е била използвана от главата на РПЦ като трибуна за обнародване на откровено антиукраински изявления, синхронизирани с официалната позиция на Кремъл, се казва още в позицията.", "date": "2018.03.02", "title": "Посолството на Украйна избухна срещу изказване на руския патриарх Кирил"}
{"url": "http://www.faktor.bg/bg/articles/aleksandar-yordanov-ako-rusi-i-balgari-sa-bili-bratya-zashto-rusiya-e-iskala-pari-za-osvobozhdenieto-ni", "text": "Датата 3-ти март включва две неща -  фактите, които се случват, и как го възприемаме. За мен 3-ти март е една дата, защото фактологически нищо сериозно не се случва. Това каза в студиото на БНТ бившият посланик и председател на парламента Александър Йорданов. 3-ти март е свързана с две империи – Руска и Османска, които водят една война, но никъде не се нарича освободителна. Които подписват един предварителен договор, но той не ни поставя на картата на света. Това става чак след Берлинския конгрес, аргументира позицията си Йорданов. 3-ти март не е свързана с независимостта на България. В Санстефанския договор се говори за пълна независимост на други три държави, но никоя от тях не обявява 3-ти март за свой национален празник. За нас е различно, защото не цялата територия, населена с българи, е освободена. От тук започва един процес, който продължава със Съединението и завършва с Независимостта, продължи с аргументите си бившият председател на парламента. Йорданов изрази и своята позиция за участието на руски генерали и редови войници, участници в Руско-турската война, загинали на българска земя. Да, имало е ибикновените мужици, които са дошли, за да воюват в тази война с мисълта, че ще освобождават свои братя. Но водачите – руските офицери и генерали, не идват да освобождават България, а идват да изпълнят руската имперска политика. И аз питам - ако българите и русите са били братя, защо тази Русия иска пари за освобождението на България, попита риторично Александър Йорданов.", "date": "2018.03.02", "title": "Александър Йорданов: Ако руси и българи са били братя, защо Русия е искала пари за освобождението ни?"}
{"url": "http://www.faktor.bg/bg/articles/novini/balgariya/i-ivanov-prodazhbata-na-aktivite-na-chez-nyama-otnoshenie-kam-tsenata-na-toka", "text": "\"Продажбата на активите на ЧЕЗ няма отношение към цената на електроенергията, затова няма никакво основание да се счита, че цената ще бъде увеличена\", коментира във Велико Търново председателят на КЕВР Иван Иванов.  По думите му подобни изявления от някои говорители и политици са чиста манипулация.  Той подчерта, че акциите са на енергийни дружества в състава на ЧЕЗ АД, които не произвеждат електроенергия, а извършват мрежови услуги по разпределение и снабдяване.   \"КЕВР може да предприеме действия при нефинализирана сделка тогава, когато продавачът предлага за пазара само обособена част от енергийно дружество като материални активи. Когато става дума за продажби на акции, те като финансов инструмент не се контролират и регулират от комисията\", уточни Иванов.    Той посочи, че от многократните изявления на Гинка Върбакова се разбира, че тя е наясно, че не може да получи разрешение за залагане на материални активи, затова е декларирала, че нейната фирма ще заложи единствено акциите на дружествата.  \"За двете възможности КЕВР нито е сезиран, нито ще се произнесе, защото няма казус по който да се вземе отношение\", подчерта председателят на КЕВР.    Той посочи, че ако бъде осъществена сделката и тогава бъдат нарушени условията на лицензиите, комисията ще пристъпи към административно-наказателни разпоредби с налагане на глоби до 3 млн. лева.", "date": "2018.03.02", "title": "И. Иванов: Продажбата на активите на ЧЕЗ няма отношение към цената на тока"}
{"url": "http://www.faktor.bg/bg/articles/novini/svyat/strelba-v-michiganskiya-universitet-dvama-ubiti", "text": "Най-малко двама души са загинали при стрелба на територията на Централния мичигански университет в американския град Маунт Плезънт.  По предварителни данни, въоръжен мъж е проникнал в сградата на учебното заведение.  Органите на реда призоват всички преподаватели и студенти да се укрият.  Над сградата кръжи хеликоптер. Заподозреният още е на свобода.  Това е 19-годишен чернокож мъж, който е въоръжен и опасен. Стрелбата е била на четвъртия етаж на университетско общежитие.", "date": "2018.03.02", "title": "Стрелба в мичиганския университет, двама убити"}
{"url": "http://www.faktor.bg/bg/articles/novini/balgariya/nimh-obyavi-kod-oranzhev-za-poleditsi", "text": "Националният институт по метеорология и хидрология обяви по-висока степен на опасност от поледици и снеговалежи за областите Монтана, Враца, Плевен, Ловеч, Габрово, Велико Търново и Русе, където кодът вече е оранжев. Това сочи справка на сайта на НИМХ .  По-рано през деня от жълт на оранжев бе променен и кодът за опасност от поледици и снеговалежи за областите София-град, София-област, Пловдив и Хасково.  Жълт остава в сила за областите Видин, Перник, Кюстендил, Пазарджик, Стара Загора, Сливен, Търговище, Разград, Шумен, Силистра, Варна и Добрич.  В тези райони се очакват валежи от сняг, които през деня, с повишението на температурите, на места ще преминават в дъжд и ще има условия за образуване на поледици.  От НИМХ призовават за повишено внимание при дейности на открито и шофиране на заледени повърхности, както и да се следят актуалните прогнози за времето.", "date": "2018.03.02", "title": "НИМХ обяви код оранжев за поледици"}
{"url": "http://www.faktor.bg/bg/articles/obshtestvo/ulitsata/prezidentat-polkovnik-drangov-e-etalon-za-rodolyubie-hrabrost-i-mazhestvo", "text": "„Блестящ стратег и пълководец, изключителен оратор и педагог, полковник Дрангов се превръща в еталон за родолюбие, за храброст и мъжество.“ Това заяви президентът и Върховен главнокомандващ на въоръжените сили Румен Радев на тържествения ритуал по откриване и освещаване на паметник на полковник Борис Дрангов. Събитието се състоя в парка на Военна академия „Г. С. Раковски“. В изказването си президентът Радев подчерта, че полковник Дрангов олицетворява силния, непреклонен дух на българите и е водач, когото българският войник следва с безрезервна отдаденост и без страх. Българската армия помни хиляди доблестни офицери, но делото на полковник Дрангов се откроява в нейната славна история и огрява със своята светлина и днес, заяви още държавният глава. \"Освен наследството, което този достоен български офицер ни оставя в сферата на военното дело, полковник Дрангов ни завеща и пламенни, нравствени напътствия“, посочи Румен Радев. Президентът припомни и  вдъхновяващите слова на великия воин \"В смъртта няма нищо страшно, защото е сладко да се мре за България\" и \"България има нужда от сърцати юнаци и честолюбиви войници, които не от смърт, а от позор се боят\". Нравствената сила и родолюбието на този велик български патриот продължава да ни вдъхновява, да бъде пример за това на какво е способен нашият народ, когато е обединен от обща идея – свободата и благото на България, подчерта президентът Радев. Стотици гости дойдоха в парка на Военната академия в студения мартенски ден, за да почетат и да се преклонят пред паметника на великия български пълководец. С падане на колене и едноминутно мълчание всички почетоха паметта на полковник Дрангов. На събитието присъстваха свещеник Борис Дрангов – внук на полковник Борис Дрангов, неговата внучка Райна Дрангова, президентът (1997 – 2002) Петър Стоянов, президентът (2002 – 2012) Георги Първанов, председателят на Народното събрание Цвета Караянчева, заместник министър-председателят по обществения ред и сигурността и министър на отбраната Красимир Каракачанов, кметът на Столична община Йорданка Фандъкова, началникът на отбраната генерал-лейтенант Андрей Боцев, началникът на Военна академия генерал-майор Груди Ангелов, офицери и възпитаници на военната Алма матер, общественици, родолюбци.", "date": "2018.03.02", "title": "Президентът: Полковник Дрангов е еталон за родолюбие, храброст и мъжество"}
{"url": "http://www.faktor.bg/bg/articles/mirolyuba-benatova-balgarki-vartyat-ulitsata-na-prostitutkite-v-bryuksel", "text": "Българки на средна възраст въртят „улицата на проститутките” в Брюксел. Над сто са „мадамките” от цялата страна. Проститутките са предимно българки и румънки. Тази улица е абсолютно легална. Те не са бивши проститутки, а нормално изглеждащи жени на средна или над средна възраст. Самите те твърдят, че са обикновени чистачки, въпреки че понякога службите се усъмняват в това. След операция в Тутракан се оказва, че българки са средното мениджърско ниво в бизнеса с жива плът. По думите на тези, които предлагат телата си срещу евро, от един бар с осем момичета, се изкарват към половин милион евро. \"Мадамките\" са преки организатори, те са продуцента на заведението.  Никой не можа да ми обясни от белгийските власти кога тази работа става незаконна.  Това е само видимата част на организацията, невидимата продължава да бъде сутеньорът, а най-високата част са около 60 души, които имат издаден лиценз, че имат право да ползват въпросните сгради за публични домове. Те са основно албанци с белгийско гражданство. От полицията и прокуратурата в Брюксел отказват да говорят пред камерите , след като първоначално са изразили такова желание. „Тези жени са щрих към профила на българите на гурбет. Знаем, че по статистика българите, които работят в чужбина, са повече от българите, които работят в България. В повечето случаи те работят като обслужващ персонал – камериери, чистачи, берачи на плодове, гледачи на възрастни хора. Този репортаж е един детайл какви чистачки всъщност могат да бъдат българките зад граница= Те са среден мениджърски персонал на публичните домове в Брюксел. Те са лицето на управлението на тези места. Момичетата на витрината са българки и румънки, жените зад щанда, както се изразявам аз – на „рецепцията” на публичния дом са предимно българки”, коментира в студиото на „Събуди се” журналистът Миролюба Бенатова. „Този материал показва, че механизмите са едни и същи, не само в България, но и в сърцето на Европа. Големите престъпни групи, лидерите, истинските босове, много рядко и по голямо изключение влизат в полезрението на органите на реда. Очевидно и в Белгия се удря по слабото звено”, коментира по рано Бенатова.", "date": "2018.03.02", "title": "Миролюба Бенатова: Българки  въртят „улицата на проститутките” в Брюксел"}
{"url": "http://www.faktor.bg/bg/articles/gdbob-vse-po-malki-detsa-stavat-zhertvi-na-pedofilite-v-internet", "text": "Зачестяват случаите на деца, които са изнудвани и склонявани да изпращат разголени снимки на хора с фалшиви профили в мрежата. В същото време се наблюдава ръст и на пълнолетните потребители от всички възрасти и професии, които стават жертва на измамници в интернет. Има ли универсална рецепта за защита? \"Това се дължи на навлизането на технологиите все повече в живота ни, както и това, че все по-малки деца използват мобилни устройства, чрез които имат достъп до интернет и прекарват свободното си време там\", посочи в студиото на \"България сутрин\" на Bulgaria ON AIR началникът на отдел \"Трансгранична организирана престъпност\" в ГДБОБ Явор Колев. По думите му популярността на социалните мрежи дават голямо предимство на педофилите, които лесно откриват своите жертви. \"За съжаление все по-малки деца стават жертви. Разлика между момчета и момичета няма. И едните, и другите са застрашени в еднакво съотношение\", коментира още той. Явор Колев обясни пред Bulgaria ON AIR, че педофилите създават фалшиви профили в социалните мрежи на момчета или момичета на възраст, сходна с тази на избраната жертва и по този начин влизат в контакт с нея.  \"Децата обикновено са доверчиви. Когато видят някой да проявява интерес към тях веднага започват комуникация. Посредством психологически методи, педофилите успяват да ги примамят да им изпращат голи снимки, чрез които след това ги изнудват да извършват пред камера сексуални действия\", обясни началникът на отдел \"Трансгранична организирана престъпност\".", "date": "2018.03.02", "title": "ГДБОБ: Все по-малки деца стават жертви на педофилите в интернет"}
{"url": "http://www.faktor.bg/bg/articles/obshtestvo/ulitsata/mazh-e-nameren-martav-varhu-kapak-na-kola-kray-oblastnata-uprava-v-plovdiv", "text": "Мъж е намерен мъртъв върху капак на кола в района край областната управа в Пловдив. Сигналът е от тази сутрин на тел. 112. В момента тече оглед в присъствието на съдебен лекар. Изясняват се обстоятелствата около инцидента и самоличността на мъжа, който е на видима възраст около 40 години, съобщи Би Ти Ви.", "date": "2018.03.02", "title": "Мъж е намерен мъртъв върху капак на кола край областната управа в Пловдив"}
{"url": "http://www.faktor.bg/bg/articles/obshtestvo/ulitsata/ministar-ananiev-obeshta-novi-lineyki-do-kraya-na-godinata", "text": "До края на годината част от новите линейки, предвидени по програмата за реформа в Спешната помощ, ще бъдат доставени. Това се разбра от отговор на въпрос на здравния министър Кирил Ананиев по време на парламентарния контрол. Ще бъдат купени общо 400 линейки. Ананиев обаче не уточни колко от тях ще бъдат доставени още тази година. По план линейките трябваше да пристигнат в България през 2019 г. Здравният министър уточни, че към момента спешните центрове в страната разполагат с достатъчно оборудвани линейки. Той призна, че част от тях са амортизирани, но в министерството не са постъпвали сигнали това да пречи на работата на лекарите. Кирил Ананиев добави, че се работи по оздравяване на болницата във Враца, като министерството ще направи всичко възможно тя да не бъде затворена. По думите му очакванията са до 6 месеца да има реални резултати по оздравителната програма на болницата.", "date": "2018.03.02", "title": "Министър Ананиев обеща нови линейки до края на годината"}
{"url": "http://www.faktor.bg/bg/articles/obshtestvo/ulitsata/zadarzhaha-41-nezakonni-imigranti-na-gkpp-kulata", "text": "Днес към 10 часа на ГКПП Кулата пристигнал за влизане в страната ни товарен автомобил с румънска регистрация. Граничните полицаи поискали извършването на проверка с рентген, при която било установено, че в товарното помещение има хора. Последвала физическа проверка на камиона от екипът за противодействие на контрабандата и нелегалната миграция. В товарния отсек, зад кабината, граничните полицаи установили 41 нелегални имигранти - 29 мъже, 5 жени и 7 непълнолетни лица. Те заявяват различни националности, които ще бъдат уточнени допълнително в процеса на разследването. Уведомена е районната прокуратура. Шофьорът - 50-годишен румънски гражданин, и незаконните имигранти са задържани в Гранично полицейско управление - Петрич. Срещу пълнолетните ще бъдат образувани досъдебни производства. Децата и жените са настанени в специализирано помещение.", "date": "2018.03.02", "title": "Задържаха 41 незаконни имигранти на ГКПП Кулата"}
{"url": "http://www.faktor.bg/bg/articles/petak-13/samoletat-na-prezidenta-i-polkovnik-ot-spetssluzhbite-zameseni-v-skandala-s-kokaina-v-ruskoto-posolstvo", "text": "Министерството на вътрешните работи на Уругвай е започнало разследване на скандала с посолството на Русия в Аржентина, което, както стана известно, е било база за наркотрафик. В Монтевидео не изключват, че наркотиците са бири препращани в други страни с дипломатически самолети излитащи от Уругвай. У правоохранителните органи са възникнали подозрения, след като, според данните от подслушването, един от участниците в наркокартела Иван Близнюк в разговор със свой съучастник Александър Чикало през октомври 2017 година е споменал, че транспортирането на наркотиците преминава през Уругвай. Близнюк разказал на Чикало, че в разговор с мистър \"К\", ръководител на групата за наркотрафик, е обсъдил с него транспортирането на куфарите с кокаин от посолството в Буенос Айрес. На което Чикало отговорил: \"Те докараха всичко в Аржентина, след това го препратиха в Уругвай, и готово\".  В друг от записаните от аржентинските служби разговор, Чикало казва, че в чантата си има кокаин, който е купен в Уругвай за 1 500 долара и планира да го продаде в Русия за 10 хиляди долара или в Германия за 25 хиляди. Именно в тези страни, заедно с Холандия, престъпниците са имали съучастници. Междувременно стана известно, че организаторите на доставките на пратки с кокаин от Буенос Айрес \"православни меценати\" Чикало и Близнюк са говорили за участие на руския посланик в трафика. За това свидетелства разшифровка на разговор помежду им.  Организаторите на доставките на кокаин от руското посолство в Буенос Айрес в Москва  Чикало и Близнюк са говорили помежду си, че посланикът е участвал в трафика, свидетелстват разшифровки на разговори между тях, публикувани от аржентинския вестник Clarin.  Вестникът публикува и името на ръководителя на престъпната група, който преди беше споменаван само с инициала К. - 50 годишният Андрей Ковалчук. \"Преди няколко години високопоставен служител на \"Газпром\" доведе при мен в Германия  Ковалчук и ми го представи като полковник, ръководител на спецслужба, която отговаря за посолствата и консулствата на територията на Европа, Азия и Латинска Америка\", съобщава в интервю за телевизия OstWest собственикът на компанията Golden Mile Константин Лоскутников. Според аржентинските спецслужби Андрей Ковалчук, който официално живее в Германия, е планирал  Местните медии съобщават, че Ковалчук свободно е влизал в посолството, макар че не е работил в него, ползвал е автомобили на руското посолство, бил е посрещан изпращан от шофьори и служители в посолството, както и е общувал с посланика, включително е заплашвал, че ще го смени, когато се скарали, по думите на неговите съучастници. Clarin, позовавайки се на разшифровките твърди, че посланикът на Русия Виктор Коронелли може да е свързан с предишни доставки на кокаин. От диалога между Александър Чикало и Иван Близнюк през октомври 2017 година следва, че проблемите с доставката на  389 кг кокаин в Москва са възникнали след като Андрей Ковалчук се скарал с посланика Коронелли. Чикало казва на записания разговор: К. се скара с посланика, а преди това му даваха машина и дипломатически лични документи. Става дума за това, че пристигналият с частен самолет в Аржентина К. поискал от посланика да му предостави автомобил на посолството, за да избегне формалностите на границата и митницата. Чикало е убеден, че схемата е използвана за транспортирането на наркотика: \"Те го правеха постоянно, постоянно прекарваха нещо в неговите куфари, постоянно. Престави си какъв е бил трафикът преди\". В друг разговор, двамата обсъждат възможността Коронели да бде сменен с друг човек, който имал добри отношения с К. Според официалната версия именно посланик Коронели дава ход на разследването, като съобщава на аржентинските власти за своите подозрения към дипломатическия багаж, откирт в училището към посолството. В 12 куфара, принадлежащи на бившия домакин на посолството Али Абянов, са открити почти 400 кг. кокаин,   Именно заради неговото уволнение възникват проблемите с транспортирането на кокаина от Аржентина в Русия. Пратката от 389 килограма коакин, разпределен в 12 куфара бяха открити в жилищния комплекс на руското посолство, по точно в помещения на училището, разположено в същата сграда и, според руското външно министерство, е била собственост на бивш служител от техническия персонал. Обаче професорът от IE Business school Максим Миронов, чиито деца учат в същото училище нарича \"лъжа\" тази версия. Миронов разказва, че училището към посолството е строго и денонощно охранявано от офицери от Федералната служба за сигурност. По думите му, вариант, при който някой пренася незабелязано от охраната 12 куфара  е изключен. Той смята, че при създаването и функционирането на канала за трафик на наркотици имат отношение висши чинове от  Ако преди анексирането на Крим родителите можеха относително спокойно да влизат в училището, то след украинската криза режимът на сигурност беше много затегнат заради опасност от терористични атаки. Всички входове, изходи и места, на които се събират повече хора се наблюдават денонощно, а информацията се записва. Охраната се сменя постоянно, и, ако предположем, че може да бъде корумпиран един от тях, то за всичките това е невъзможно. Така че ако някой иска да пренесе 12 куфара с кокаин на територията на посолското училище и да осигури съхранението му, трябва да се договори с началника на охраната на посолството Олег Воробьов. И, както става ясно, от разговорите на задържаните наркотърговци, той е бил техен основен \"партньор\" в посолството. Неговото име фигурира в разговорите между арестуваният от аржентинската полиция Иван Близнюк и главният в групата - \"К\" - Андрей Ковалчук. От публикуваните от аржентинското следствие разговори, става ясно, че на 15 октомври миналата година Ковалчук се обажда на шефа на охраната, за да уговори с него как да прибере \"багажа си\": 12 кутии с коняк и две големи кутии с пури. Той поискал пикап или микроавтобус от посолството, но Воробьов отказал, защото се опасявал, че може да има проблеми. По-късно \"К\" го кани на обяд, за да изясни \"кой има ключ от помещението с неговите куфари\". Излиза, че някакъв технически работник е оставил 12 куфара в посолството, заминал си е за Русия и никой не подозира, че в тях има не гащи и чорапи, а нещо друго. И изведнъж пристига някакъв могъщ бизнесмен, на самолет, с който се обслужва президентската администрация и първите хора в държавата и казва: Я ми дайте тези 12 куфара, аз пътувам за Москва и ще ги доставя. Но, както по-късно ще видим, Ковалучк си тръгва с прази ръце - и не случайно. Според професор Максим Миронов, каналът за доставка на кокаин чрез руското посолство е действал отдавна и редовно. Но в някакъв момент възникват препятствия от страна на посланика Виктор Коронели. Нежеланието на посланика да покрива наркоканала съвпада със смяната на правителството в Аржентина.  През декември 2015 година президент става Маурисио Макри, а реформите му довеждат до съществено намаляване на нивото на корупцията в полицията.  През ноември 2016 година аржентинската полиция започва Явно, полицията е проследила голямата партида кокаин до вратите на руското посолство. След това министърът на вътрешната сигурност Патриция Булрич се свързва с руския посланик и той няма друг изход, освен да допусне аржентинската полиция в посолството, за да конфискува кокаина и да го замени с брашно. Пак посланикът взема решение да закрие канала за доставка на кокаин. Според Миронов, версията, че посланикът е открил кокаина на 13 декември 2016 година и сам е позвънил в полицията е лъжа.  \"Просто са го помолили \"да открие\" кокаина иначе би предизвикал голям скандал. Той не е имал друг изход, защото да тръгнеш срещу офицерите от аржентинската държавна сигурност е риск от съвсем друго ниво\", коментира той. \"Този \"К\" - Ковалчук, е свързан с руското правителство по някакъв начин, първо в един от разговорите той споменава, че ще пристигне в Аржентина не за своя сметка, а в командировка, второ - той има повече от близки контакти с висшите служители в посолството, трето - той многократно е идвал в Аржентина и е изкарвал от посолството някакви куфари. Освен това, от записаните разговнори става ясно, че той може да влияе на назначенията на посланиците (а посланиците ги назначава президентът)\", посочва професор Миронов. Аржентинските служби не успяват да арестуват и обвинят в наркотрафик Ковалчук - през октомври 2017 година той си тръгва за Москва без \"товар\", просто от посолството не са можели да допуснат той да бъдае задържан с доказателства.  \"Измъкването\" на Ковалчук предизвикало гнева на аржентинските спецслужби и в Буенос Айрес спешно пристига секретарят на Съвета за национална сигурност на Кремъл Николай Патрушев. След неговото посещение брашното, заменило кокаина, е откарано в Русия, за да бъде проследено, кой ще го прибере. Сред пристигането на куфарите в Москва е арестуван бившият счетоводител на посолство Али Абянов, който, според официалната руска версия, е организирал всичко това. Разбира се, аржентинските власти не вярват в тази версия, защото след официалното изявление на руското МВнР започнаха да дват на медиите записи от разговорите между руските трафиканти, така че да стане ясно, че в трафика на кокаин са замесени висши представители в посолството и, съдейки по всичко, руската държава, а историята е придължавала дълги години. Междувременно аржентинските власти дадоха още едно доказателство, че в трафика на конаин са замесени високопоставени лица от руското правителство и президентство. Те публикуваха и потвърдиха автентичността на фотографии на самолет ИЛ-96 от \"Специалния авиотряд на Русия\", собственост на Управлението по делата на президента, специализиран в превоз на първите хора в държавата. \"Публикуваните фотоматериали са официални, те присъстват в материалите на следствието\", гласи съобщението на аржентинските специални служби. Говорителят на Кремъл Дмитрий Песков обяви фотографиите за монтаж, без да обърне внимание, че става дума за принтскрийн от видео на аржентинските служби. Информацията, че самолет Ил-96 с бордови номер 96023 действително се е намирал в началото на декември на летището на Буенос Айрес се потвърждава и от автора на блога Aviones en Ezeiza. Именно по това време той пише в блога си, че за пръв път от 2014 година, когато в Аржентина пристига президентът Владимир Путин, на летище Есейса за пръв път каца руски \"официален\" самолет и публикува двете снимки една до друга като и на двете ясно се вижда номерът 96023. На 22 февруари аржентинската полиция публикува снимките на самолета, на който са натоварени куфарите, в които, както предполагали престъпниците, се намирали 400 кг. кокаин. На една от снимките се вижда отново  Във вторник, 27 февруари информацията на аржентинските правоорханителни органи, че престъпниците са транспортирали наркотиците на борда на самолет от спуциалния авиотряд на Русия на Управлението по делата на президента, беше потвърдена и от сайта Flightradar24.com, който проследява движението на самолетите онлайн в реално време. Според данните на сайта, самолетът на специалния отряд на Русия  Ил-96-300 е бил в началото на декември 2017 година в Буенос Айрес, където е пристигнал от столицата Аржентина. До момента руските власти са обвинили бившия домакин, в момента безработен, Али Абянов, Ищимир Хаджамов, бивш мениджър в компания за търговия на едро, който посрещнал куфарите в Москва, Владимир Калмиков, директор на фирма за почистващи препарати, който също трябвало да посрещне куфарите с кокаин, а за издирване е обявен Ондрей Ковалчук. Говорителката на руското министрество на външните работи Марпия Захарова отрича всички факти публикувани от медиите по официални или неофициални източници с аргумента, че това се прави с цел \"очернянето на Русия\".", "date": "2018.03.02", "title": "Самолетът на президента и полковник от спецслужбите замесени в скандала с кокаина в руското посолство"}
{"url": "http://www.faktor.bg/bg/articles/obshtestvo/ulitsata/chast-ot-bul-vitosha-stava-peshehodna-zona", "text": "Булевард \"Витоша\" в участъка между улица \"Алабин\" и булевард \"Ал. Стамболийски\" се затваря за автомобили. Това заяви зам.-кметът на Столичната община по направление \"Транспорт и транспортни комуникации\" Евгени Крусев. \"Паркоместата няма да заемат тротоарите и те ще останат изцяло за пешеходците\", обясни Крусев. Забраната за движение на автомобили в този район на \"Витошка\" е от 3 март, събота. Трамваите ще продължат да се движат по настоящите си маршрути. Според анализа на специалистите не се очаква в района да възникнат проблеми. Броят на паркоместата, които ще бъдат закрити в този район е 11. Стана ясно и че ще се промени схемата на паркиране около площад \"Народно събрание\". Там ще има повече озеленяване, а броят на паркоместата ще бъде намален с 14. По думите на Крусев предстои и цялостна реконструкция на площад \"Света Неделя\". Според проектите за промяна на движението в центъра на София се променя посоката на движение на автомобилите по три улици - \"Позитано\", \"Лавале\" и \"Княз Борис Първи\".", "date": "2018.03.02", "title": "Част от бул.\"Витоша\" става пешеходна зона"}
{"url": "http://www.faktor.bg/bg/articles/pisatel-gospozho-ninova-s-intrigi-ne-se-pravi-darzhava-s-intrigi-se-pravi-bardak", "text": "Госпожо Нинова, с интриги не се прави Държава. С интриги се прави бардак. А бардак с лява идеология е равносилно на това, да се направи бардак с пенсионирани проститутки... За нищо не стават, ама ги държат по милост да не измръзнат на кръстовището... Моля Ви, госпожо, напуснете политиката. Обиждате с присъствието си дори това Народно събрание... Вече някъде бях писах, че родените в Северозападнала България освен неуспешни Септемврийски въстания друго не могат да направят... Е, оказа се, че са направили и Вас...(В Септемврийското въстание поне участват хора, вярващи в някаква идея, а не в някаква интрига...) Толкоз...", "date": "2018.03.02", "title": "Писател: Госпожо Нинова, напуснете политиката! С интриги не се прави Държава, а бардак"}
{"url": "http://www.faktor.bg/bg/articles/sasht-putin-potvardi-rusiya-e-razrabotvala-orazheyni-sistemi-narushila-e-mezhdunarodnite-dogovori", "text": "В отговор на руският президент Владимир Путин, който обяви, че Русия разполага с ново поколение оръжейни системи за масово унищожение, които правят американската противоракетна отбрана „безполезна”, от Белият дом заявиха, че отбранителните способности на САЩ „нямат равни и ще остане така и занапред”. „Руският президент Владимир Путин потвърди това, което правителството на САЩ знаеше през цялото време - Русия в пряко нарушение на задълженията си по международни договори е разработвала в продължение на повече от десетилетие оръжейни системи, които водят до дестабилизация”, заяви говорителят на Белия дом Сара Сандърс, пише \"Фокус\". „Министерството на отбраната на САЩ не е изненадано от твърденията на руския президент Владимир Путин, че Русия има нови ядрени оръжия”, коментира говорителят на Пентагона Дейна Уайт. Тя подчерта, че американските въоръжени сили са готови да отбраняват страната си. Според Уайт оръжията, за които говори Путин, се разработват отдавна и са взети предвид като фактор от американските военни. От Пентагона подчертаха, че противоракетната отбрана на САЩ не е изграждана заради Русия и разположените в Европа системи не са насочени против Москва, а за да отблъскват заплахи от Иран, Северна Корея и други злонамерени държави. Русия е „притеснена” от американските планове за разработване на две нови тактически ядрени оръжия. Речта на Путин преди изборите е отговорът на плана на администрацията на Тръмп за разширяване на ядрения арсенал на САЩ, коментираха от Пентагона за „Фокс” (Fox News). Според Си Ен Ен (CNN) думите на Путин са изпратили „охлаждащо послание към всички, набутвайки военни части в лицата на другите нации”. „Путин иска модерни оръжия, а не съвременна Русия”, смятат в „Блумбърг” (Bloomberg), въпреки че в „ядрената си реч” руският президент също така обеща да намали бедността в страната му наполовина. Според икономическата медия: „без последователна визия за бъдещето или атрактивен модел, които другите да следват, без каквато и да е мека сила за преговори, без икономически модел, осигуряващ устойчив растеж и намаляване на бедността, дрънкането на ракети е страшен, но кух звук”. От Би Би Си (BBC) отчитат, че Путин е отправил двойно послание. Първо е казал на Запада: „Не ни притискайте”. А след това е заявил на руския народ преди изборите в Русия: „Гласувайте за Путин и ще гласувате за националната си сигурност”.", "date": "2018.03.02", "title": "САЩ: Путин потвърди,  Русия е разработвала оръжейни системи,  нарушила е международните договори"}
{"url": "http://www.faktor.bg/bg/articles/v-radev-prestapnitsite-da-svikvat-rano-ili-kasno-shte-gi-hvanem", "text": "Министър Валентин Радев  официално заяви, че са заловени извършителите на поредното посегателство над банкомат. в столичния квартал \"Илиенци\". \"Нямат връзка с другите групи\", информира той медиите. Извършителите са познати на службите. Задържани са след преследване. \"Търсим парите\", посочи МВР шефът. Иначе и по задържаните има следи от взривения банкомат. По думите на Радев арестуваните не били от най-големите престъпници, но имат криминално минало. \"Добре, че ги хванахме, да свикват така и всички останали, че рано или късно ще ги хванем\", закани се той.", "date": "2018.03.02", "title": "В. Радев: По задържаните има следи от взривения банкомат"}
{"url": "http://www.faktor.bg/bg/articles/novini/svyat/-gazppom-sprya-doctav-ite-na-ppipoden-gaz-za-u-payna", "text": "Pycĸaтa ĸoмпaния \"Гaзпpoм\" oтĸaзa дa възoбнoви дocтaвĸитe нa пpиpoдeн гaз зa Уĸpaйнa oт 1 мapт. Πpичинaтa e липcaтa нa дoпълнитeлнo cпopaзyмeниe ĸъм дeйcтвaщия дoгoвop, ĸoeтo e нyжнo зa нaчaлo нa дocтaвĸитe, cъoбщaвa БГHEC. Гaзoвият гигaнт вeчe e въpнaл нa yĸpaинcĸия oпepaтop \"Haфтoгaз\" пoлyчeнaтa пpeдплaтa и нямa дa й дocтaви зaявeнитe oбeми.  \"Oчeвиднo e , чe дocтaвĸитe нa гaз oт 1 мapт зa \"Haфтoгaз Уĸpaйнa\" нямa дa ce ocъщecтвявaт\", зaяви зaм.-пpeдceдaтeлят нa yпpaвитeлния cъвeт нa \"Гaзпpoм\" Aлeĸcaндъp Meдвeдeв. \"Haфтoгaз\" cмятa oтĸaзa нa \"Гaзпpoм\" зa нapyшeниe нa дoгoвopa мeждy ĸoмпaниитe, ĸaĸтo и зa нeизпълнeниe нa peшeниeтo нa Cтoĸxoлмcĸия apбитpaж oт дeĸeмвpи 2017 г. пo иcĸa нa yĸpaинcĸaтa ĸъм pycĸия гaзoв ĸoнцepн. \"Учyдвa ни пoзициятa нa \"Гaзпpoм\". Koмпaниятa пoиcĸa cмeтĸaтa в paмĸитe нa дoгoвopa, пpoмeнeн oт apбитpaжa, cмeтĸaтa бe плaтeнa. Oцeнявaмe oтĸaзa нa \"Гaзпpoм\" oт дocтaвĸaтa ĸaтo нapyшeниe нa дoгoвopa и нeизпълнeниe нa peшeниeтo нa apбитpaжa\", зaяви пpeдceдaтeлят нa yпpaвитeлния cъвeт нa \"Haфтoгaз\" Aндpий Koбoльoв. Зapaди oтcъcтвиeтo нa дocтaвĸи oт Pycия Уĸpaйнa щe тpябвa зa няĸoлĸo дни дa въвeдe иĸoнoмичeн peжим нa пoтpeблeниe нa гaз в пpoмишлeнитe cи пpeдпpиятия и дa нaмaли пoтpeблeниeтo нa тoплoцeнтpaлитe c 5-10%. Apбитpaжът пocтaнoви Уĸpaйнa дa ĸyпyвa нe пo-мaлĸo oт 4 млpд. ĸyб. м гaз гoдишнo дo ĸpaя нa 2019 г., ĸoгaтo изтичa 10-гoдишният дoгoвop мeждy двeтe ĸoмпaнии. Cтpaнaтa тpябвa дa ĸyпyвa 80% oт тoзи нoв oбeм пo ycлoвиeтo \"взимaй или плaщaй\". Toecт \"Haфтoгaз\" тpябвa дa плaщa дoгoвopeния eжeгoдeн oбeм дocтaвĸи нeзaвиcимo oт тoвa ĸoлĸo гaз ĸyпyвa в дeйcтвитeлнocт. Cпopeд пpeдишни инфopмaции yĸpaинcĸaтa ĸoмпaния e пoиcĸaлa oт apбитpaжa дa пoлyчи 16 млpд. дoлapa oт pycĸия гигaнт, цeнитe нa гaзa дa бъдaт пpepaзглeдaни, виpтyaлният peвepc paзблoĸиpaн и възмoжнocт тpaнзитният дoгoвop дa бъдe пpeoфopмeн c дpyг oпepaтop.", "date": "2018.03.02", "title": "\"Гaзпpoм\" спря дocтaвĸитe нa пpиpoдeн гaз зa Уĸpaйнa"}
{"url": "http://www.faktor.bg/bg/articles/novini/balgariya/cherveni-deputati-vnesoha-v-konstitutsionniya-sad-iskane-da-obyavi-za-protivokonstitutsionno-otstranyavaneto-na-zhablyanov", "text": "Днес от 14.00 часа депутати от ПГ на \"БСП за България\" внасят в Конституционния съд искане за обявяване за противоконституционно отстраняването на Валери Жаблянов като заместник-председател на НС. Това съобщиха от пресцентъра на НС на БСП. На 21 февруари с гласовете на мнозинството в парламента Валери Жаблянов бе предсрочно от поста зам.-председател на НС.", "date": "2018.03.02", "title": "Червени депутати внесоха в Конституционния съд  искане да обяви за противоконституционно  отстраняването на Жаблянов"}
{"url": "http://www.faktor.bg/bg/articles/parlamentat-pak-se-zaigrava-s-bezumieto-aets-belene-b", "text": "Парламентът включи в дневния си ред разискванията за политиката в областта на ядрената енергетика. „За“ това гласуваха 124 народни представители, „против“ – 0 и „въздържали се“ – 7, с което разискванията бяха включени в днешния дневен ред, предаде Агенция „Фокус“. Депутатите пак се заиграват с безумието АЕЦ \"Белене\", бихме вметнали ние.   Гласуването се наложи, тъй като дебатите бяха отложени за другата седмица в началото на пленарното заседание. Искането за официално включване на разискванията по политиката в областта на ядрената енергетика с участието на Теменужка Петкова в дневния ред на парламента направи депутатът от БСП Таско Ерменков. Кой друг", "date": "2018.03.02", "title": "Парламентът пак се заиграва с  АЕЦ \"Белене\""}
{"url": "http://www.faktor.bg/bg/articles/ekspert-raketnite-zaplahi-na-putin-sa-samo-samohvalstvo", "text": "Ракетните заплахи на руския президент Владимир Путин са абсолютно неправдоподобни, заяви германският експерт по ракетна техника Роберт Шмукер. Той е професор по авиационна и космическа техника в Техническия университет в Мюнхен, предаде Дойче веле. В обозримо бъдеще Русия не е способна да разработи ядрена енергетична крилата ракета, заяви експертът пред агенция dpa. \"Такава ракета би била твърде тежка. Не си представям те да създадат малък летящ термоядрен реактор\", поясни той. По думите му, още преди няколко десетилетия учените са проучвали тази възможност. Предимство при такива ракети би била продължителността на полета. Идеята е, че реакторът произвежда голямо количество енергия, която позволява на ракетата да преодолее голямо разстояние с много висока скорост, при траектория под нивото на засичане от радио-локационните системи. Това прави много трудна защитата от подобна ракета. Изявлението на Путин не е нищо повече от самохвалство, коментира ученият. Друго изявление на руския президент - за създаването на свръхзвуково оръжие, той определи като химера. По думите му, Русия и Китай, редовно пускат съобщения, че са се постигнали голям успех в тази област, но те са недостоверни. \"Свръхзвуковата сфера е сред белите петна, там засега няма създадени оръжия.\" - каза още Шмукер. Той поясни, че огромната скорост води до екстремни натоварвания на материалите. Припомняме, днес Путин обяви, че Русия е създала свръхзвуков ракетен комплекс \"Кинжал\", както и че Москва разполага с други нови видове оръжия.", "date": "2018.03.02", "title": "Експерт: Ракетните заплахи на Путин са само самохвалство"}
{"url": "http://www.faktor.bg/bg/articles/novini/balgariya/boyko-borisov-se-sreshtna-s-protestirashtite-koito-iskat-magistrala-do-vidin", "text": "Премиерът Бойко Борисов и министърът на регионалното развитие и благоустройството Николай Нанков провеждат среща с протестиращите, които искат магистрала до Видин, предаде репортер на Агенция \"Фокус\". Срещата се провежда в Министерски съвет.", "date": "2018.03.02", "title": "Бойко Борисов се срещна с протестиращите, искащи магистрала до Видин"}
{"url": "http://www.faktor.bg/bg/articles/novini/balgariya/cheshkiyat-premier-dogovorite-s-inerkom-za-chez-za-priklyucheni", "text": "Чешкият премиер Андрей Бабиш обяви договорите с \"Инерком\" за българския бизнес на ЧЕЗ за приключени. Това става ясно от съобщение на официалния сайт на чешкото правителство, обяви bТВ.  \"Българският министър-председател прояви интерес към възможността българската държава да придобие мрежата на ЧЕЗ вместо \"Инерком\". По този въпрос го насочих към ръководството на компанията и подчертах факта, че договорите с \"Инерком\" вече са приключени\", се казва в съобщението. \"Получих уверения от съвета на директорите на ЧЕЗ, че са взети всички законови мерки по отношение на \"Инерком\" и източниците на финансиране. Не са открити никакви причини, поради които сделката да не бъде завършена\", заявява още чешкият премиер. Вчера от българското правителство съобщиха, че в телефонен разговор премиерът Бойко Борисов е помолил чешкия си колега за съдействие за осъществяване на разговори с ръководството на „ЧЕЗ Груп“, в случай че българската държава реши да предприеме действия за закупуване на дейността на електроразпределителното дружество в страната ни. От своя страна чешкият премиер е обърнал внимание на това, че договори вече са били подписани, допълниха от МС. В разговора Борисов е поискал и допълнителни разяснения за позицията на чешкото правителство по темата с продажбата.", "date": "2018.03.02", "title": "Чешкият премиер: Договорите с \"Инерком\" за ЧЕЗ са приключени"}
{"url": "http://www.faktor.bg/bg/articles/novini/balgariya/ninova-v-zashtita-tehnoimpeks-ne-vliza-v-doma-na-3-mln-balgari-kakto-vliza-ginka", "text": "„Техноимпекс“ не влиза в дома на 3 млн. българи, както влиза Гинка, не им бърка в джоба и да им изважда парите за сметките за ток. Нито е националната електрическа мрежа и националната сигурност. Това е голямата разлика – каза Нинова. – Ако някой до вчера се е съмнявал кой стои зад Гинка от Пазарджик, мисля че след това изказване вече няма съмнение – тя повтори едно към едно изказвания от пресконференции на ГЕРБ. Буквално. Написани. Дори не ги беше запомнила, милата, просто ги прочете“.Това заяви лидерът на БСП Корнелия Нинова, отговаряйки да думите на Врбакова, която вчера попита:Как може млада дама, от село Крушовица, на 28 години, да си купи „Техноимпекс?, визирайки лидера на социалистите. От БСП категорично отрекоха да са имали интерес към сделката за ЧЕЗ.", "date": "2018.03.02", "title": "Нинова в защита: „Техноимпекс“ не влиза в дома на 3 млн. българи, както влиза Гинка"}
{"url": "http://www.faktor.bg/bg/articles/parvan-simeonov-1-1", "text": "\"Въпреки, че към момента няма обективни предпоставки за резки движения в управлението, тази сделка безспорно променя политическата ситуация в страната\". Така коментира актуалната тема, свързана със сделката за ЧЕЗ политологът Първан Симеонов в ефира на \"България он Еър\". По думите му правителството ще се опита да превърне \"дефекта в ефект\".  \"Борисов направи две много прости неща. Първо горещо се разграничи от сделката, след което заяви, че държавата трябва да вземе участие в нея. С ясната представа, че това ще се хареса на обществото\", посочи Симеонов. Експресно телефонно проучване на \"Галъп интернешънъл\" показа, че едва 7 на 100 от запитаните българи не са чули за сделката. 72% от анкетираните определят сделката като неприемлива. А едва 16 на 100 смятат случващото се за нормално. Според политолога Мария Пиргова това е една от най-мащабните сделки, с които правителството ни се е заемало, тъй като без неговото участие тя на практика не може да бъде осъществена. Гинка Върбакова от своя страна показала високо ниво на интелигентност по време на вчерашното изслушване пред депутатите от комисиите по енергетиката и за контрол на службите за сигурност. Вчера собственикът на \"Инерком България\" Гинка Върбакова обясни скандала около сделката ѝ за покупка на бизнеса на ЧЕЗ в България с интересите на отпаднали в конкурса кандидати. Тя заяви още, че се прави опит сделката да бъде осуетена \"чрез оказване на политически натиск в България и Чехия заради икономически интереси на вече отпаднали кандидати\" върху купувача и продавача. Пиргова посочи също, че българинът реагира най-вече, когато се посяга към собствеността му. А сътресението от своя страна е голямо, тъй като правителството на практика не може да обясни кой купува. Налице са и огромни противоречия в твърденията на премиера Борисов, което означава, че държавата има участие в сделката, убедена е Мария Пиргова.", "date": "2018.03.02", "title": "Първан Симеонов: Правителството ще се опита да превърне \"дефекта\" в сделката за ЧЕЗ в \"ефект\""}
{"url": "http://www.faktor.bg/bg/articles/tramp-e-na-pat-da-razpali-svetovna-targovska-voyna", "text": "Азия е изправена пред заплахата от търговска война след изявлението на Доналд Тръмп в Twitter за налагане на вносни мита върху алуминия и стоманата, предава Reuters. Написаното от Тръмп в Twitter - за 25% мито върху стоманата и 10% върху алуминия, моментално предизвика реакцията на пазарите и снощи индустриалният индекс Dow Jones загуби 600 пункта в един момент от търговията, но при затварянето успя да минимизира малко загубите и беше отстъпил с 400 пункта, пише \"Фокус\".  Тръмп предизвикаха реакция от Китай, като Пекин заплаши да ограничи и дори забрани вноса на стомана в САЩ, което би било огромен проблем за американската икономика. Въпреки, че Китай осигурява само 2% от вноса на стомана в САЩ, индустриалната експанзия на страната увеличи общото производство на стомана и понижи цената ѝ. От Южна Корея, която е третият по количество износител на стомана след Канада и Бразилия, заявяват, че разговорите с официални представители на САЩ ще продължат до финализиране на тарифите, информира Агенция \"Фокус\". Това, което притеснява най-много азиатските производители, е, че митата, наложени от САЩ, ще доведат до реципрочен отговор на други страни, което ще доведе до глобална търговска война. Реакция има и от Европейския съюз, тъй като там производителите на стомана и алуминий също ще бъдат засегнати. Лично Жан-Клод Юнкер говори пред Reuters и каза следното: \"Силно съжаляваме за този ход, който изглежда представлява въпиеща намеса за защита на американското вътрешно производство и не е основан на какъвто и да било аргумент, свързан с националната сигурност. Няма да стоим безучастно, когато нашата индустрия е ударена с несправедливи мерки, излагащи на опасност хиляди работни места в Европа. ЕС ще реагира твърдо и съразмерно в следващите дни, за да защити интересите си с контрамерки срещу САЩ, съобразени с правилата на Световната търговска организация\". Бразилия пък вече заплаши да наложи високи мита за всички американски стоки. Недоволство показа и Канада, като канадският министър на търговията Франсоа Филип-Шампан определи намеренията на САЩ за \"неприемливи\".", "date": "2018.03.02", "title": "Доналд Тръмп е на път да разпали световна търговска война"}
{"url": "http://www.faktor.bg/bg/articles/aleksandar-yordanov-sastavno-ime-za-makedoniya-koeto-da-ya-otlichava-geografski", "text": "\"Република Нова Македония\" е най-подходящ вариант за ново име на държавата. Тази позиция изрази в студиото на \"България он Еър\" бившият посланик на България в Скопие Александър Йорданов, който коментира протестите и споровете за името на западните ни съседи.  Той обясни, че е изненадан от предложените варианти, които се обсъждат. По думите му всичко се върти около име, което съдържа географски понятия и точно това е проблем, защото държавите избягват да поставят географски имена на своите страни. \"Едно такова име би казало да, в историята някъде има Македония, но тя сега се намира в три държави, а сега е създадена една нова държава от четвърт век и тази нова държава е върху част от територията на областта Македония, но тя е нова\", аргументира позицията си Йорданов. Йорданов обясни, че една географска област не може да бъде част от територията само на една страна. Затова и гърците мислят, че в името на Македония има иредентизъм, тоест опасност, че в един момент в тази държава ще се появят политици, които ще предявят претенции към съседна държава на базата на това географско име\", поясни бившият наш посланик в Македония. Ако ще се казва \"Горна Македония\", гърците си решават проблема, но трябва да знаем, че в тази част влизат Благоевград и Кюстендил. Същото се случва, ако името е \"Северна Македония, предупреди Александър Йорданов.", "date": "2018.03.02", "title": "Александър Йорданов: Ако новото име на Македония я отличава географски, може да се окаже проблем"}
{"url": "http://www.faktor.bg/bg/articles/novini/balgariya/tsetska-tsacheva-novonaznacheni-nadzirateli-v-zatvorite-napuskat-sled-mesets-dva-rabota-zaradi-tezhkite-usloviya", "text": "\"Очакванията, които имахме като парламентарна група и партия, е че зад тази сделка не стои Гинка. Стана ясно от изслушването в комисията, че държавата е била наясно с продажбата на ЧЕЗ. Ясно е, че ДАНС повече от две, три години са работили по случая\". Това заяви в ефира на bTV депутатът от БСП Георги Свиленски по повод скандала с ЧЕЗ и срещата с Гинка Върбакова вчера в парламента. \"БСП започнаха с едни балони. Сделка, която е извършена в Чехия, не може да е криминална\", отвърна представителят на ГЕРБ в студиото Валентин Николов. \"Няма спукани балони, на нас ни се обясняваше, че не се знае, че Гинка Върбакова купува ЧЕЗ. Борисов казва, че институциите са задействани, а вчера стана ясно, че нищо не е задействано\", контрира го Свиленски. \"Всичко това са сценарии, драми. Това от началото е една чалга и се пее \"Шушана\", \"Шушана\", \"Шушана\". Превърнахме държавата в чалготека. Трябва промяна в закона за енергетиката и тя ще стане. Когато държавата се намеси, тя ще вземе част от процентите, няма да има национализация\", намеси се депутатът от Патриотите Валентин Касабов.  Прочети повече в Blitz.bg:  Новоназначени надзиратели в затворите напускали след месец-два работа заради тежките условия на труд, обясни правосъдният министър Цецка Цачева.     За целта МП е заявило допълнителни щатове, в това число заплати за тях за близките години, за да се постигне по-добър баланс между надзорен състав и осъдени.     Има несъответствие в заплащането, защото с години парите на надзирателите са били изоставащи по отношение на актуализация, посочи още Цачева, цитирана от БТА.      На този етап не може да бъде отговорено на искането на синдикатите за увеличение с 20 процента на заплатите, посочи Цачева и уточни, че бюджетът не позволява това.     Тя припомни, че МП работи по няколко европроекта за подобряване на условията в затворите, а също и за въвеждането на електронни гривни на осъдени или такива под домашен арест.", "date": "2018.03.02", "title": "Цецка Цачева: Новоназначени надзиратели в затворите напускат след месец-два работа заради тежките условия"}
{"url": "http://www.faktor.bg/bg/articles/antikoruptsiya-shte-proveryava-peevski-za-konflikt-na-interesi", "text": "Правната дирекция в Народното събрание е отказала да се произнесе по питането на депутата Делян Пеевски дали е в конфликт на интереси като издател на медии, който прави предложения за изменения в медиен закон. Причината е, че не й е работа - според парламентарния правилник въпросите за наличие на конфликт на интереси се адресират до ресорната държавна комисия. Тъй като обаче Комисията за предотвратяване и установяване на конфликт на интереси (КПУКИ) се сля в новия мегаорган Комисия \"Антикорупция\", искането на Пеевски ще бъде прехвърлено към нея. От Комисията за противодействие на корупцията и за отнемане на незаконно придобитото имущество (КПКОНПИ), както е пълното наименование на органа, казаха за Клуб Z, че искане за тълкуване все още не е достигнало до тях. Когато това се случи, КПКОНПИ има двумесечен срок за произнасяне с опция за удължаване с още един месец, ако казусът е сложен.  В началото на февруари Пеевски и колегите му Велислава Кръстева, Хамид Хамид и Йордан Цонев внесоха изменения в Закона за задължителното депозиране на печатни и други произведения. Самият Пеевски отрича да има нещо общо, още повече да е монополист на пазара на разпространение на вестници и списания. Въпреки това от \"Да, България\" сезираха и ресорната парламентарна комисия. Тя обаче не е разгледала казуса по същество като председателят й Борис Ячев заяви, че ще изчака становището на правната дирекция, а вероятно ще поиска такова и от \"Антикорупция\".", "date": "2018.03.02", "title": "Парламентът прехвърли на \"Антикорупция\" да проверява Пеевски за конфликт на интереси"}
{"url": "http://www.faktor.bg/bg/articles/novini/balgariya/bsp-obezumya-izgonete-savetnik-na-obrazovatelniya-ministar-zaema-antikomunisticheska-pozitsiya", "text": "Съветникът на образователния министър Лиляна Друмева няма място в политическия му кабинет - заема антикомунистическа позиция и влияе на съдържането на учебниците. Това каза заместник-председателят на ПГ на „БСП за България“ по време на петъчния парламентарен контрол, предаде Агенция „Фокус“.   Изявлението на Драгомир Стойнев е крайно нелепо и граничи с безумието, бихме допълнили. Законът за обявяване комунистическия режим в България за престъпен е действащ закон на Република България, приет от 38-то народно събрание на 26 април 2000 г. и обнародван в Държавен вестник, брой № 37 от 5 май 2000 г..  Нали БСП са социалисти, а не комунисти. Или не са?  Заместник-председателят на ПГ на „БСП за България“ обърна внимание, че Друмева е била кандидат за народен представител от ГЕРБ и че е член на Съюза на репресираните от комунизма. По думите му новата история на България не е еднозначна. Стойнев призова министър Красимир Вълчев да се съобразява с това.  Думите на Стойнев граничат с безумието и са крайно скандални. Нищо, че после се опита да ги замаже: „Да, съгласяваме се, че след 1944 г. не е имало свобода на словото, демокрация и конкуренция в икономиката. В същото време до 1944 г. 40 % от населението е неграмотно и държавата е била земеделска, но след това най-малкото изпращаме човек в космоса. Да не говорим за олимпийските медали“, поясни Стойнев. По думите му тази жена влияе на написването на новите учебници.  „Тази жена няма място във вашия политически отбор и екип. Това си е изцяло ваше право, но вие сте млад и енергичен човек и трябва да чувате едната и другата страна“, коментира Стойнев. Той обърна внимание, че министърът няма право да оказва влияние да се пишат крайности в учебниците по история.  „Тази жена, ако представлява Съюза на репресираните, няма да имаме нищо против, но Съюзът се явява организацията на ПП ГЕРБ, защото тази жена е на пряко повикване в парламента. Едва ли не тя говори от името на абсолютно всички“, заяви той. Според Стойнев е време да се даде шанс на млад и енергичен човек да заеме нейното място. Стойнев посъветва министър Вълчев да не праща Лиляна Друмева в област Шумен, тъй като в Деня на будителите през 2017 г. я е пратил да поздрави директорите учителите от негово име и е станало огромен скандал. \"Преди четвърт век тя е изгонена от там. Това говори за нейните професионални качества и то с решение на Общинския съвет. Всички директори и учители са се подписали за нейното отстраняване. Тази жена е доста противоречива личност. Още повече, че заемайки тази твърда антикомунистическа позиция влияе и на новите учебници“, коментира Стойнев.", "date": "2018.03.02", "title": "БСП обезумя: Изгонете съветник на образователния министър- заема антикомунистическа позиция !"}
{"url": "http://www.faktor.bg/bg/articles/slavi-vaprosite-za-pokupkite-na-mladata-dama-ot-krushovitsa-i-ginka-ot-pazardzhik-sa-rezonni-no", "text": "„От лидера на една политическа сила беше зададен въпросът как може Гинка от Пазарджик на 43 години да си купи ЧЕЗ. А как може млада дама от село Крушовица на 28 години да си купи „Техноимпекс“?\" - това попита в Народното събрание Гинка Върбакова, която иска да купи ЧЕЗ. Всъщност и двата въпроса са резонни - и на лидера на политическата сила, и на Гинка Върбакова, написа телевизионният водещ Слави Трифонов във \"Фейсбук\". \"И като е започнала тая игра, защо пък ние да не зададем още няколко резонни въпроса: Как може току-що завършил студент от Белене на 26 години да си купи „Кремиковци“? Как може третокурсник по право от Пазарджик на 21 години да оглави пристанище „Варна?“ Как може трима младежи от Стара Загора – на 20, 21 и 24 години да си купят Дипломатическия клуб в Бояна? Как може младеж от Разград на 28 години да си купи „Каолин“? Как може младеж с рода от Сирищник на 27 години да си купи петзвезден СПА хотел? Как може бедняк от преградията на Никозия на 42 години да си купи ски съоръженията в Банско и на Витоша? Да, в България всичко това може! Докога? Докато търпим!\"", "date": "2018.03.02", "title": "Слави Трифонов: Въпросите за покупките на младата дама от Крушовица и Гинка от Пазарджик са резонни, но..."}
{"url": "http://www.faktor.bg/bg/articles/geniyat-tasko-ermenkov-zove-za-natsionalizatsiya-na-aktivite-na-chez", "text": "\"Тя трябва да изземе бизнеса, не да влезе, а да вземе целия контрол върху това, което се продава, 67%, без участието на съмнителни финансови схеми\", обяви в ефира на \"България сутрин\" на Bulgaria ON AIR  депутатът от БСП Таско Ерменков, коментирайки сделката с активите на ЧЕЗ у нас. По думите му в противен случай държавата ще стане съучастник в една мътна сделка, която със всеки въпрос и отговор става все по-мътна. Това е национализация, Таско, насилствена, бихме допълнили. И би струвала милиарди на страната ни. Таско обаче си знае по ленински. Димитър Лазаров от ГЕРБ пък обяви, че едно подобно изземване го притеснява.  \"Българската държава започва разговори за изясняване на възможностите да придобие контролиращия пакет от акции\", подчерта той пред Bulgaria ON AIR. Лазаров обясни още, че продавач е собственикът на тези 67%, а именно чешката държава и затова приказки за изземване и даване на сделката на прокуратурата, не са добър вариант.  Народният представител от ГЕРБ беше категоричен, че няма яснота от къде ще дойде финансирането за сделката. Таско Ерменков от опозицията също се съгласи с този извод. \"Ние така и не разбрахме кой, по какъв начин, какво ще финансира, от къде ще има свободни средства, как ще се изплащат в бъдеще дълговете, които ще имат\", заяви депутатът от БСП. Ерменков обяви също така, че КЕВР има пълномощията да се намесва в сделки, като тази за продажбата на ЧЕЗ и помоли регулаторът да си свърши работата.", "date": "2018.03.02", "title": "\"Геният\" Таско Ерменков зове за национализация на активите на ЧЕЗ"}
{"url": "http://www.faktor.bg/bg/articles/novini/svyat/berluskoni-gotvi-antonio-tayani-za-premier-na-italiya", "text": "Председателят на Европейския парламент готов да напусне Брюксел и да се върне в родината си. Антонио Таяни заяви, че приема предложението на Силвио Берлускони да оглави евентуалното следващо правителство на Италия. Водената от бившия милиардер дясноцентристка коалиция се очаква да спечели най-много гласове на парламентарните избори тази неделя, но според социолозите резултатът ѝ няма да е достатъчен за самостоятелно правителство. Берлускони няма право да заема изборна длъжност до 2019 г., затова посочи Таяни като свои предпочитан кандидат за премиер.  Настоящият председател на ЕП е сред най-доверените му хора още от 90-те години насам. Коалиционните партньори на Берлускони вероятно няма да са очаровани от избора. Причината е, че и двете крайно десни формации са скептично настроени относно ЕС.", "date": "2018.03.02", "title": "Берлускони готви Антонио Таяни за премиер на Италия"}
{"url": "http://www.faktor.bg/bg/articles/daniel-smilov-bsp-se-patriotizira-vazmozhno-e-da-bade-sglobeno-novo-mnozinstvo", "text": "Политическата отговорност за това, което става със стратегическа компания, е на правителството. Няма как да си измие ръцете с това, че става въпрос за сделка между частни лица. Тази теза застъпи в студиото на Би Ти Ви анализаторът Даниел Смилов, който заедно с финансиста Емил Хърсев коментираха скандала около продажбата активите на ЧЕЗ на фирма, собственост на неизвестната Гинка Върбакова.  Правителството си промени позициите няколко пъти – първо, че е частна сделка, после, че е опит за сваляне на кабинета, а последно – държавата да се намеси в сделката. Това показва, че няма генерална стратегия и тук поставя въпроса за отговорността на управляващите, подчерта отново той.  Мисля, че става дума за проспиване на ситуацията. Защото стана ясно, че Българската банка за развитие е знаела за тази сделка, службите са следели как върви наддаването на фирмите по тази сделка, аргументира позицията си Смилов. Според него от тази ситуация се вижда, че има опит за преформатиране на политическото пространство. БСП се патриотизира, лесно е да се сглоби ново мнозинство. И в този смисъл Борисов е прав да вижда паралели със зимата през 2013 година и е разбираемо неговото говорене, коментира анализаторът думите на премиера, че някакви „гадове се опитват отново да повторят ситуацията от март 2013 година“.  Що се отнася до това, че ще има променя в цената на тока - това е закачка. Смилов смята, че големият проблем е, че няма стратегически инвеститор. Не е добър знак обаче след всяка криза да променяме закона. Стратегическото мислене предполага да променяме закона преди да се случи кризата, убеден е Даниел Смилов.", "date": "2018.03.02", "title": "Даниел Смилов: БСП се патриотизира, възможно е да бъде сглобено ново мнозинство"}
{"url": "http://www.faktor.bg/bg/articles/petima-zadarzhani-sled-vzriv-na-bankomat-v-stolichniya-kvartal-iliyantsi", "text": "По непотвърдена информация петима души са задържани след преследване от полицията. Сред арестуваните има известни автокрадци.  Успешната операцията на МВР е започнала веднага след взрива. В акцията е бил мобилизиран сериозен ресурс на МВР, като е бил включен и спец отряда \"Кобра\". По информация на хора от района банкоматът отдавна не е бил зареждан. Затова много е възможно, парите които са прибрали бандите, да са много.", "date": "2018.03.02", "title": "Петима задържани след взрив на банкомат в столичния квартал „Илиянци"}
{"url": "http://www.faktor.bg/bg/articles/novini/balgariya/bivsh-direktor-na-direktsiya-veroizpovedenie-kam-ms-se-skasa-da-hvali-ruskiya-patriarh", "text": "България се подготвя за Националния празник 3-ти март. Тази година събитието е специално, защото отбелязваме кръгла годишнина - 140 години от Освобождението от османска власт, а специален гост на тържествата тази година ще бъде руският патриарх Кирил.  Ден преди да кацне у нас, руският владика говори пред български медии и подкрепи  позицията на Българската православна църква по отношение на Истанбулската конвенция, коментира Bulgaria ON AIR..  И нищо чудно, след като истерията около нея беше разпалена именно, за да се угоди на Москва.  Богословът и бивш директор на дирекция \"Вероизповедение\" към Министерски съвет проф. Иван Желев  се скъса да хвали руския патриарх пред телевизията, като и с думичка не намекна, че руската църква изцяло се контролира от държавата на Путин. А тя е агресор. Желев е обявен за агент на ДС с псевдоним \"Ангелов\". \"Визатата е знак на добрите отношения между България и Русия, а посещението въобще не бива да се подценява и омаловажава\", обясни \"компетентно\" той. Не обели и дума дали не е продължение на хибридната война, водена срещу страната ни. Явно тя не го притеснява ни най-малко. \"Патриарх Кирил е вторият по влияние и рейтинг в Русия след Путин и определено не е никак незначителна личност. Той същевременно е глава на най-голямата църква в света. След като стана патриарх, задвижи някои процеси за осъвременяване на мисиите на църквата\", уточни богословът в студиото на \"България сутрин\". Никой не се съмнява в това. Но дали не е инструмент на Путин, г-н богослов? По думите му патриарх Кирил е идвал многократно в България, а визитите му са започнали още през 60-те години на миналия век - докато е бил още млад духовник. Което би трябвало да го тревожи.... \"Той беше много контактен човек с добро отношение към всички. Това посещение може да се приеме като резервен вариант затова, че руският президент няма да дойде за тържествата на 3-ти март. Определено може да се смята, че той представлява цяла Русия\", отбеляза Желев пред Bulgaria ON AIR. Бившият директор на дирекция \"Вероизповедание\" към МС е на мнение, че във визитата няма да има нищо неочаквано и тя ще мине без изненади, но най-вече връзките между българската и руската църква ще се укрепят.", "date": "2018.03.02", "title": "Бивш директор на дирекция \"Вероизповедение\" към МС и агент на ДС се скъса да хвали руския патриарх"}
{"url": "http://www.faktor.bg/bg/articles/kitayskite-medii-plashat-s-voyna-zaradi-amerikanski-zakonoproekt-za-tayvan", "text": "Китайските държавни медии заплашиха, че страната им може да влезе във война заради Тайван, ако в САЩ бъде приет законопроектът за по-тесни отношения между Вашингтон и самоуправляващия се остров. Китай не признава Тайван за независима държава и го смята за част от своята територия, предаде Ройтерс, цитиран от \"Дарик\".   Законопроектът, който се нуждае единствено от подписа на президента Доналд Тръмп, за да влезе в сила, предвижда да стане официална политика на САЩ американски представители на всички равнища да могат да посещават Тайван и да се срещат със свои тайвански колеги и съответно на реципрочна основа тайвански представители да могат да посещават САЩ и да се срещат със свои колеги.   Пекин смята демократичния Тайван за размирна провинция и неразривна част от \"единен Китай\", с която не може да има междудържавни отношения, и никога не се е отказвал от варианта да използва сила, за да върне острова под контрола си, отбелязва Ройтерс. В редакционна статия, в която са използвани силни думи, официозът \"Чайна дейли\" написа, че ако законопроектът придобие силата на закон, това само ще насърчи тайванския президент Цай Ингвен да предявява още по-силни претенции за суверенитет на острова. \"Което, ако тя упорства, ще доведе до неизбежната последица да бъде задействан Законът срещу отделянето, позволяващ на Пекин да използва сила, за да не допусне островът да се отдели\", пише вестникът. Става дума за китайски закон, приет през 2005 г. \"И понеже САЩ са обвързани от вътрешното си законодателство в такъв случай да действат от името на острова, това единствено ще затвърди още повече мнението, че спускането към ада никак не е трудно\", допълва изданието.   Откакто Цай, която е представител на подкрепящата независимостта Демократична прогресивна партия, беше избрана през 2016 г. за президент, враждебността на Китай към Тайван се засили. Китайските власти подозират, че Цай иска да направи опит за официално обявяване на независимост, червена линия за управляващите в Пекин от Китайската комунистическа партия. Тя твърди, че иска да запази статуквото и че е ангажирана с мира.   Тайван приветства американския законопроект.   В друга редакционна статия високотиражният държавен таблоид \"Глобал таймс\" написа, че Китай може \"да предприеме целенасочени мерки срещу силите в Тайван, подкрепящи независимостта\". \"От военна гледна точка силата на Народноосвободителната армия промени из основи военно-политическата обстановка в целия район на протока\", се казва в статията. Под проток се има предвид тесния Тайвански проток, отделящ Тайван от огромния му китайски съсед. \"Благодарение на стремителния си растеж континентален Китай пое безпрецедентна стратегическа инициатива в района на целия Тайвански проток\".   Китай драстично увеличи военното си присъствие около Тайван. За около година китайските военновъздушни сили са провели 16 военни учения близо до острова, заяви тайванското министерство на отбраната, предупреждавайки, че заплахата от Китай расте с всеки изминал ден. САЩ нямат официални отношения с Тайван, но са задължени от закон да му помогнат да се защитава и са основният източник на въоръжение за острова. Китай редовно казва, че Тайван е най-проблемният въпрос в отношенията му с Вашингтон.   \"Чайна дейли\" също така съобщи днес, че Китай е готов да строи по-големи самолетоносачи, след като е усвоил техническите способности за целта. Новината бива публикувана, преди да бъде обявен годишният военен бюджет.   Китай притежава един самолетоносач - \"Ляонин\", авионосец от съветско време втора употреба, закупен от Украйна през 1998 г., и в момента провежда изпитания на първия си самолетоносач родно производство. Новият съд беше пуснат на вода миналата година и се очаква да бъде приет на въоръжение през 2020 г.", "date": "2018.03.02", "title": "Китайските медии плашат с война заради американски законопроект за Тайван"}
{"url": "http://www.faktor.bg/bg/articles/novini/svyat/pravitelstvoto-na-tramp-odobri-prodazhbata-na-ukrayna-na-protivotankovi-raketni-kompleksi-dzhevlin", "text": "Правителството на президента на САЩ Доналд Тръмп даде одобрението си да бъдат продадени на Украйна противотанкови ракетни комплекси \"Джевлин\", предадоха агенциите, като се позоваха на Пентагона. Цената на възможната продажба ще възлезе на 47 милиона долара, пише БТА. \"Системата \"Джевлин\" ще помогне на Украйна при изграждането на нейния дългосрочен отбранителен капацитет да защитава суверенитета и териториалната си цялост и така да задоволи изискванията на своята национална сигурност\", заяви министерството на отбраната на САЩ. То допълва, че предложената продажба няма да промени военното равновесие в региона. Този ход е сериозна ескалация по отношение на така наречената \"смъртоносна\" военна помощ (както наричат този тип военна помощ в САЩ) за Украйна. Държавният департамент на САЩ - органът, от който зависи разрешаването на подобни продажби, е уведомил Конгреса, че възнамерява да одобри продажбата. Сега Конгресът разполага със срок от 30 дни да я блокира, но не се очаква да го направи. Конгресмени и от двете партии отдавна лобират пред правителството да осигури тези оръжия. Решението беше оповестено същия ден, в който руският президент Владимир Путин обяви, че страната му е разработила нови ядрени оръжия, за които твърди, че не могат да бъдат прехванати от никой враг. В уведомлението си до Конгреса Държавният департамент посочва, че възнамерява да продаде общо 37 комплекса с 210 ракети \"Джевлин\" американско производство. Ракетите ще дойдат от съществуващите запаси на армията на САЩ./НН/", "date": "2018.03.02", "title": "Правителството на Тръмп одобри продажбата на Украйна на противотанкови ракетни комплекси \"Джевлин\""}
{"url": "http://www.faktor.bg/bg/articles/novini/balgariya/valentin-nikolov-sas-sdelkata-za-chez-bsp-naduvat-spukan-balon", "text": "БСП надуват спукан балон. Борисов няма как да знае кой ще е победител предварително за купувач на ЧЕЗ. Това обяви по bТВ депутатът от ГЕРБ Валентин Николов. Според него чешкият премиер Бабич няма как да е разисквал за победителя, защото той не може да се меси в работата на чешката комисия, която избира победителя. Николов посочи, че е имало доклад на службите, но те са казали кои са участниците, какви са капиталите им, но няма как да посочат кой ще е победител.   Като балон надут от БСП Николов определи твърдението, че цената на тока зависи от тази приватизация.  Тези твърдения на БСП са спекулация. КЕВР определя цената на тока. Потребителите трябва да бъдат спокойни. Балон е и, че Българската банка за развитие се е обвързала финансово с тази сделка, допълни Николов.", "date": "2018.03.02", "title": "Валентин Николов: Със сделката за ЧЕЗ БСП надуват спукан балон"}
{"url": "http://www.faktor.bg/bg/articles/valentin-kasabov-na-bsp-vse-neshto-y-prechi-prevarna-darzhavata-v-chalga", "text": "Това е една чалга. Пее се за една жена – Шушана, Шушана. Една жена каза…На БСП все нещо й пречи. Превърнахме държавата в чалготека. Така коментира в студиото на Би Ти Ви поведението на БСП във вчерашните дебати за спорната сделка за ЧЕЗ, която събра депутати, експерти и институции в парламента, депутатът от Обединени патриоти Валентин Касабов. По думите му сделката не е финализирана. ДАНС и КЕВР ще имат последната дума, посочи депутатът от Обединени патриоти. Говорим за стратегически отрасъл. Ще има промяна в закона за енергетиката. Когато говорим за пари от държавата – ще бъдат минимални и това ще стане ясно на хората, уточни Касабов.", "date": "2018.03.02", "title": "Валентин Касабов: На БСП все нещо й пречи, превърна държавата в чалготека"}
{"url": "http://www.faktor.bg/bg/articles/cheshkiyat-premier-ne-sa-nalitse-osnovatelni-prichini-poradi-koito-sdelkata-s-aktivite-na-chez-da-ne-bade-sklyuchena", "text": "На сайта на чешкото правителство бе публикувана официална информация от името на премиера  на страната Андрей Бабиш, който обяснява позицията си и тази на чешките власти по отношение на сделката за ЧЕЗ.    „Българският министър-председател Бойко Борисов се обърна към мен за изясняване на позициите ни по отношение на продажбата на българските активи на ЧЕЗ Груп”, се казва в съобщението.   „По време на нашия разговор, повторих, че поради съмненията, които се появиха по отношение на процеса на продажбата - на „Инерком”, аз бях помолен да ги разсея. Получих уверения от Борда на директорите на ЧЕЗ, че са взети всички мерки съгласно закона, както по отношение на „Инерком”, така и по отношение на източниците на финансиране, и, че не са налице основателни причини, поради които сделката да не бъде сключена. Надзорният съвет на ЧЕЗ многократно е уверяван в същото от Борда на директорите на ЧЕЗ.   Премиерът Борисов изрази загриженост за бъдещето на значителна част от електропреносната мрежа в България и призна, че информацията, с която разполага, включително информацията, появила се и в българските и чешките медии, само е засилила съмненията му относно надеждността на новия собственик. Българският премиер също беше заинтересуван като цяло от възможността българската държава да придобие ЧЕЗ вместо „Инерком”. По този въпрос го насочих към ръководството на компанията и подчертах факта, че договорите с „Инерком” вече са приключени”.", "date": "2018.03.02", "title": "Чешкият премиер: Няма основателни причини, поради които сделката с активите на ЧЕЗ  да не бъде сключена"}
{"url": "http://www.faktor.bg/bg/articles/tomislav-donchev-variantat-na-korneliya-ninova-za-chez-mozhe-da-ni-struva-nad-miliard", "text": "Ще бъдем безкрайно внимателни с изразходване на публичен ресурс за активите на ЧЕЗ, които българската държава евентуално ще придобие, можете да бъдете сигурни. Това заяви вицепремиерът Томислав Дончев в студиото на Нова телевизия. Не един доклад, не една справка на Финансовото разузнаване съм прочел, но не може да очаквате да ви споделя какво съм прочел в годините назад. \"Всички водещи политици трябва да декларират имат ли отношение към сделката с ЧЕЗ, с кандидатите, които искаха да закупят тази компания - и спечелили, и загубили, срещали ли са се с някой от тях\", каза Дончев. \"Корнелия Нинова по начало е емоционална, не само вчера на изслушването. Не съм сигурен, че разбирам като правна и формална логика този сценарий, който тя и БСП предлагат, звучи добре като политическа логика. Боя се, че този механизъм трудно ще сработи. Какво ще последва, ако се заведе колективен иск? Чисто правен инструментариум държавата да спре сделката не е наличен. Нека да напомня, че говорим за сфера, където непремерените действия могат да ни струват много скъпо в глобалния смисъл на думата. Едно незаконно действие, още повече, че тук не работим само с българското законодателство, в един момент може да ни излезе доста над милиард\", обясни Дончев.   Той нарече оставката на колежката си Теменужка Петкова \"морален акт\", като уточни, че по ирония на съдбата тя нямала никакво отношение към сделката с ЧЕЗ, независимо, че е била енергиен министър.", "date": "2018.03.02", "title": "Томислав Дончев: Вариантът на Корнелия Нинова за колективен иск срещу ЧЕЗ може да ни струва доста над милиард"}
{"url": "http://www.faktor.bg/bg/articles/oblachno-sas-slabi-prevalyavaniya-ot-dazhd", "text": "Днес ще бъде облачно. С повишението на температурите преваляванията от сняг в Западна и Северна България ще преминат в дъжд. В останалата част от страната също ще превали слаб дъжд. На много места ще се образуват поледици. В Източна България и по долината на Струма ще духа до умерен южен вятър, а в Дунавската равнина слаб от изток-североизток. Максимални температури между 3 и 8 градуса, в Северна България и Горнотракийската низина по-ниски – между минус 3 и 2 градуса, в София около 5 градуса. Жълт код е в сила в почти цялата страна, с изключение на най-южните райони заради опасност от поледици.  След пътните блокади, заради снега и навяванията през последните дни, тази сутрин всички главни пътища са отворени. Остава обаче ограничението от 90 километра в час в участъка между Карнобат и Бургас на магистрала „Тракия” заради заледени участъци от пътя. В Добричко все още има затворени пътища, част от третокласната пътна мрежа. Остава в сила и ограничението за камиони над 3 и половина тона на отсечките Варна – Дуранкулак и Варна – Балчик.", "date": "2018.03.02", "title": "Облачно, със слаби превалявания от дъжд"}
