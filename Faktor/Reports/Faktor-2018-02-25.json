{"url": "http://www.faktor.bg/bg/articles/novini/svyat/v-harvatiya-natrupa-nad-metar-i-polovina-snyag", "text": "От няколко дни жителите на хърватския град Делнице се борят с обилния снеговалеж, образувал метър и половина снежна покривка.  В почистването на снега се включи и армията, а хърватският премиер Андрей Пленкович заяви, че правителството ще помогне на жителите на града, който се намира в планинския район Горски Котар.  Най-ниската температура, която беше измерена днес в Хърватия, е минус 17,2 в Завижан, в Националния парк Велебит, съобщава БНР.", "date": "2018.02.25", "title": "В Хърватия  натрупа над метър и половина сняг"}
{"url": "http://www.faktor.bg/bg/articles/novini/svyat/nay-uzhasnite-sanktsii-za-ruskiya-elit-e-da-mu-sprat-dostavkite-na-kokain", "text": "Аз съм много загрижен за „ареста“ на стотиците килограми кока в  . Ако кокаинът не бъде доставен в Москва навреме, цялата система на Путин ще се разпадне като къща от карти.  Телевизионната пропагандна машина без кокаин е като кола без гориво. Кой на трезва глава ще сътвори всички тези глупости, ще се влачи, ще врещи и ще ръмжи като куче? Министерството на отбраната без коката също не може, защото отрезняващите воини много скоро ще разберат къде са попаднали и веднага ще драснат от Сирия и Донбас. Да, и на хората в Министерство на външните работи наркотикът е необходим, тъй като без него не биха могли толкова  Докато служителите са под въздействието на кокаина, те не се страхуват от санкции. За заблуда на врага го заливат с булдозени домати и ябълки.  На какво ви прилича това? В медицинските справочници пише: \" Кокаинът дава самочувствие. Човек винаги се смята за прав, всичко, което прави, е единствено правилното действие. Положителното в тази ситуация е, че надрусаните с кока не са в състояние да докарат до логически край започнатото, а неразумните им идеи и действия, подкрепени от манията за величие и предопределена мисия, могат да имат катастрофални последици.\"  Такъв е психологическият портрет на руския елит, начело с Путин. Имате усещане, че всички най-важни решения, взети от него през последните години са взети под въздействието на кока. Най-ужасните санкции за руския елит са да му спрат доставките на кокаин.", "date": "2018.02.25", "title": "Най-ужасните санкции за руския елит са да му спрат доставките на кокаин"}
{"url": "http://www.faktor.bg/bg/articles/novini/svyat/poslanikat-na-ukrayna-zakonat-za-donbas-ne-e-voynstven", "text": "„Законът за реинтеграцията на Донбас, приет от върховната Рада и подписан от президента Порошенко е изключително важен, но в никакъв случай не е войнствен. Той е насочен към мирното урегулиране в Донбас. Ние държим на мирно урегулиране. Този закон съответства на нашите задължения по Минските споразумения, а не както се говори и спекулира, че той ги нарушава. Целта е да се създадат максимални условия - юридически и други за реинтеграция на Донбас\", коментира посланикът на Украйна у нас Микола Балтажи, цитиран от телевизия \"Европа\". През седмицата президентът на Украйна Петро Порошенко се подписа под закон за реинтеграция на Донбас, в който този район е определен като окупиран, а Русия – като „агресор“. Целта на закона е да върне под контрола на Киев източните Донецка и Луганска области, които граничат с Русия и са под влиянието на подкрепяните от Москва сепаратисти. Конфликтът в Украйна продължава вече 4 години и въпреки действието на Минските споразумения, въоръжените сблъсъци и жертвите са ежедневие.  Освен това в закона се предвижда защита на имотите на украинците, които са били принудени да напуснат района заради военния конфликт. „Много е важно, че там се предвиждат редица проблеми,тоест хората, които са временно напуснали окупираните територии и се намират в Украйна, т.нар. временно преместени лица, те трябва да имат сигурност, че като се върнат ще им бъдат осигурени правата, имоти и т.н. Законът също подчертава, че Украйна си спазва нейното право за отбрана, правото на отбрана предвидено от статута на ООН“, съобщи дипломатът. Балтажи е категоричен, че с прилагането на закона ще бъдат създадени всички предпоставки за мирното разрешаване на конфликта.", "date": "2018.02.25", "title": "Посланикът на Украйна: Законът за Донбас не е войнствен"}
{"url": "http://www.faktor.bg/bg/articles/novini/svyat/merkel-i-makron-poiskaha-ot-putin-da-okazhe-maksimalen-natisk-varhu-asad", "text": "Тримата обсъдшиха ситуацията в Сирия след резолюцията на ООН Лидерите на Германия и Франция Ангела Меркел и Еманюел Макрон призоваха Русия да упражни „максимален натиск” върху Сирия за „незабавно” прилагане на одобреното от ООН примирие в опустошената от война арабска държава, информира \"Франс прес\", цитирана от БГНЕС. В телефонен разговор с руския президент Владимир Путин Меркел и Макрон са подчертали, че „че е от решаващо значение резолюцията на ООН да бъде изпълнена бързо и изчерпателно”, съобщиха от канцеларията на канцлера. „Те призовават Русия в този контекст да упражни максимален натиск върху сирийския режим, за да се постигне незабавно прекратяване на въздушните удари и сраженията”, каза говорителят на Меркел Щефен Зайберт.  \"Обсъдена бе сирийската проблематика в контекста на развитието на обстановката в Източна Гута и осигуряването на хуманитарен достъп в този и други региони на Сирия. Изразено бе удовлетворение от това, че благодарение на съвместната конструктивна работа на 24 февруари бе успешно съгласувана и приета резолюция 2401 на Съвета за сигурност на ООН. Отбелязана бе важността от продължаване на общите усилия в интерес на пълното и най-бързо изпълнение на предвиденото в резолюцията\", се казва в съобщението на Кремъл.  Путин информирал събеседниците си за практическите стъпки, предприети от руската страна, за евакуацията на мирните жители, доставката на хуманитарни стоки и оказването на медицинска помощ на пострадалото население в Сирия. При това било обърнато особено внимание, че спирането на военните действия не включва операциите срещу терористичните групировки.  Според пресслужбата на Кремъл между трите страни \"е постигната договореност да се активизира обменът на информация по различни канали за ситуацията в Сирия\".", "date": "2018.02.25", "title": "Меркел и Макрон поискаха от Путин да окаже \"максимален натиск\" върху Асад"}
{"url": "http://www.faktor.bg/bg/articles/novini/balgariya/dobrev-balgarskata-banka-za-razvitie-ne-e-finansirala-sdelkata-s-chez-ninova-lazhe", "text": "\"Знае се, че Българска банка за развитие не е финансирала сделката с ЧЕЗ, Нинова лъже\",  заяви депутатът от ГЕРБ Делян Добрев на извънреден брифинг в централата на партията по повод твърдението на лидера на БСП Корнелия Нинова от днес пред медиите. \"Нещо, което ни възмути е една лъжа - ББР по някакъв начин щяла да финансира сделката с ЧЕЗ. Това не е вярно, тази банка не участва в сделката за ЧЕЗ и това е публикувано на 15 февруари т.г. в една електронна медия. Няма как лидерът на БСП да не е знаела тази информация\", смята той. \"Днес се наложи Българска банка за развитие отново на своята страница да публикува съобщение по случая. За нас е необяснимо защо се пускат такива плоски лъжи\", каза Добрев. \"Разтревожи ни тезата на Нинова, че институциите в България трябва да се подчиняват на изпълнителната власт. Питаме се, когато Нинова е била зам.-министър използвала ли е институциите за определени цели. Защото тя каза, че институциите в България ги знаем и те ще направят това, което смята премиерът. Скандално е това нейно твърдение и е обида за самите институции\", отбеляза Добрев. \"Тревожи ни това и вярваме в институциите като във времето сме се стремили да ги направим независими\", посочи той и даде пример с КЕВР, където ГЕРБ има само двама представители, а никоя друга партия няма мнозинство", "date": "2018.02.25", "title": "Добрев: Българската банка за развитие не е финансирала сделката с ЧЕЗ, Нинова лъже"}
{"url": "http://www.faktor.bg/bg/articles/novini/svyat/yunker-do-nyakolko-mesetsa-makedoniya-mozhe-da-poluchi-pokana-za-pregovori", "text": "Македония върви по верния път и ако продължава по него, до няколко месеца може да получи препоръка от ЕК\". Това заяви председателят на Европейската комисия Жан-Клод Юнкер, цитиран от БГНЕС. Той е на посещение в македонската столица Скопие.  Юнкер посочи, че не е дошъл в Скопие, за да съобщи точната дата за започване на преговорите за членство на Македония с ЕС, но заяви, че страната е постигнала напредък и ако продължи да се движи в същата посока, до няколко месеца може да получи очакваната препоръка за започване на преговори. Бъдещето на Западните Балкани: Шансът на всяка страна-кандидат за ЕС зависи от усилията й \"През изминалия период Македония е извършила реформи, които изненадаха света, а договорът с България увеличи репутацията на държавата в ЕС. Става дума за помирение на историята и географията, за решаване на дългогодишни проблеми. Направихме това с други държави, ще то направим и с вас\", увери Юнкер. Председателят на ЕК посочи отново, че резултатите за всяка държава от Западните Балкани ще се преценяват въз основа на индивидуалните й постижения. Той поръча на македонските власти да разрешат спора за името с гръцките си приятели. Демонтират надписа с името на летището в Скопие (ВИДЕО) На срещата си с Юнкер Заев, той изтъкна, че Македония полага усилия за насърчаване на добросъседските отношения. \"Македония поставя акцент върху изграждането на нови мостове на сътрудничество, на открит диалог, основан на взаимно уважение. Насърчени от Договора за добросъседство с България, продължаваме със сериозен ангажимент да работим за решаване на проблема, който Гърция има с нашето конституционно име\", каза Заев. Преговорите за името на Македония продължават в София Македонският премиер подчерта, че за правителството в Скопие е приемливо име с географски определител, който да разграничава Македония и едноименния регион в Гърция. \"Настояваме за решение, което да е трайно, да зачита достойнството и да защитава идентичността и на двете държави\", подчерта Заев.", "date": "2018.02.25", "title": "Юнкер: До няколко месеца Македония може да получи покана за преговори"}
{"url": "http://www.faktor.bg/bg/articles/novini/svyat/clarin-ruskiyat-poslanik-e-bil-zamesen-v-trafika-na-kokain-ot-arzhentina-v-rusiya", "text": "Организаторите на доставките на кокаин от руското посолство в Буенос Айрес в Москва  Чикало и Близнюк са говорили помежду си, че посланикът е участвал в трафика, свидетелстват разшифровки на разговори между тях, публикувани от вестник Clarin.  Вестникът публикува и името на ръководителя на престъпната група, който преди беше споменаван само с инициала К.- 50 годишният Андрей Ковалчук. Clarin, подовавайки се на разшифровките твърди, че посланикът на Русия Виктор Коронелли може да е свързан с предишни доставки на кокаин. От диалога между Александър Чикало и Иван Близнюк през октомври 2017 година следва, че проблемите с доставката на  389 кг кокаин в Москва са възникнали след като Андрей Ковалчук се скарала с посланика Коронелли.  Чикало казва на записания разговор: К. се скара с посланика, а преди това му даваха машина и дипломатически лични документи. Става дума за това, че пристигналият с частен самолет в Аржентина К. хпоискал от посланика да му предостави автомобил на посолството, за да избегне формалностите на границата и митницата. Чикало е убеден, че схемата е използвана за транспортирането на наркотика: \"Те го правеха постоянно, постоянно прекарваха нещо в неговите куфари, постоянно. Престави си какъв е бил трафикът преди\". В друг разговор, двамата обсъждат възможността Коронели да бде сменен с друг човек, който имал добри отношения с К. Според официалната версия именно посланик Коронели дава ход на разследването, като съобщава на аржентинските власти за своите подозрения към дипломатическия багаж, откирт в училището към посолството. В 12 куфара, принадлежащи на бившия служител на посолството Али Абянов, са открити почти 400 кг. кокаин, на стойност около 50 милиона долара. Именно заради неговото уволнение възникват проблемите с транспортирането на кокаина от Аржентина в Русия.", "date": "2018.02.25", "title": "Clarin:  Руският посланик е бил замесен в трафика на кокаин от Аржентина в Русия"}
{"url": "http://www.faktor.bg/bg/articles/novini/svyat/trima-arestuvani-na-shestvie-v-pamet-na-ubitiya-opozitsioner-boris-nemtsov", "text": "В Москве са арестувани три участници в демонстрация в памет на убития руски опозиционер Борис Немцов.  Още при рамката на металодетекторите на входа на мястото на провеждане е задържан активиста Данаил Двински. Полицаите се аргументирали с това, че паспортът му е смачкан. Той бил задържан в арестантска камионетка. Основателят на \"Комитет на нацията и свободата\" Владимир Басманов сообщава пред kasparov.ru за задържането на още един от организаторите Владимир Ратников и неговия помощник.   Полицията забранила и внасянето на лозунги с опозиционни призиви. Според организаторите в москва в марша в памет на Немцов са участвали 7.6 хиляди души, а според руското МВР те са били едва 3.6 хиляди; Шествия в памет на Немцов са се провели в Санкт Петербург, Казан, Новосибирск, Перм, Уфа, Нижни Новгород, Уляновск, Чебоксари, Ростов на Дон и редица други.", "date": "2018.02.25", "title": "Трима арестувани на шествие в памет на убития опозиционер Борис Немцов"}
{"url": "http://www.faktor.bg/bg/articles/novini/balgariya/ninova-obvini-borisov-che-stoi-zad-sdelkata-s-chez-shte-pita-cheshkiya-premier-taka-li-e", "text": "„Върви неофициална информация, според която зад сделката за ЧЕЗ стои премиерът Бойко Борисов, както и че една държавна банка щяла да я финансира”, коментира лидерът на БСП Корнелия Нинова. Утре от БСП канят на среща посланика на Чехия у нас, на когото ще връчат писмо до чешкото правителство. В него от левицата ще питат официално дали по време на посещението на чешкия премиер Андрей Бабиш у нас са водени разговори и поеман ли е ангажимент от страна на Борисов по тази сделка. „Държавата ще финансира ли през Банката за развитие нечий частен интерес? Не на Гинка, разбира се, не сме толкова наивни да не разбираме, че отзад стои друг”, подчерта Нинова. БСП праща и запитване до всички европейски компетентни институции, в което настояват за проверка дали са спазени европейските директиви, касаещи енергетиката, при сключването на сделката. Социалистите ще искат и изслушване на премиера Бойко Борисов в парламента, като ще очакват той да обясни водил ли е разговори с премиера на Чехия за сделката и поемал ли е ангажименти, както и кои банки ще се ангажират по сделката. „Правителството ангажира ли държавната Банка за развитие с финансиране на тази сделка”, пита още лидерът на БСП, като по думите ѝ от изслушването на Борисов ще последва изслушване на КЕВР, КФН и КЗК. „Борисов си представи за пореден път, че ако даде една жертва, този път в лицето на Теменужка Петкова, проблемът ще бъде забравен. Не, няма, към него водят нещата, там е главният бушон”, заяви Нинова по повод оставката на енергийния министър. Нинова призна, че няма представа кой ще наследи Теменужка Петкова на поста.", "date": "2018.02.25", "title": "Нинова обвини Борисов, че стои зад сделката с  ЧЕЗ, ще пита чешкия премиер така ли е"}
{"url": "http://www.faktor.bg/bg/articles/novini/balgariya/politsay-ot-sdvr-s-nagrada-za-prinos-kam-muzeynoto-delo", "text": "Традиционното официално връчване на завършващите различните бакалавърски и магистърски програми в Университета по библиотекознание и информационни технологии отново се превърна в празник на знанието. С отлична диплома и грамота за „изключителен принос в развитието и обогатяването на музейната сбирка на УНИБИТ“ беше награден и полицая от СДВР Аспарух Васев, който в свободното си време решава да повиши квалификацията си и завърши  бакалавърска програма по „Архивистика и документалистика“. Дипломата и грамотата бяха връчени лично от ръководителя на Катедра „Архивно-документално наследство и културономия” проф. д.ик.н. Евгений Сачев, който поздрави отличника на курса и изрази задоволство, че същия ще продължи обучението си в магистърската програма по „Опазване на културно историческото наследство.", "date": "2018.02.25", "title": "Полицай от СДВР с награда за принос към музейното дело"}
{"url": "http://www.faktor.bg/bg/articles/politika/hlyab-i-pasti/moskva-se-e-zaela-da-destabilizira-balkanite-zadalbochava-konfliktite-v-regiona", "text": "Още преди година редица експерти отбелязаха, че Русия може да използва традиционното противопоставяне между сърби и албанци, преднамерено създавайки допълнителни сблъсъци. Особено тревожно изглежда тази тенденция на фона на позицията на сепаратизма на Република Сръбска, подклаждан от Кремъл. Противопоставянето между сърби и албанци ще бъде особено изгодно за Москва, тъй като ще създаде   в който воюващите против сърбите албанци могат да бъдат обявени за \"терористи от ИД\". Такъв пропаганден продукт очевидно ще предизвика у руското население по-силно съчувствие отколкото войната в Украйна или Сирия. От началото на миналата година руските медии активно се заеха с подготовката на тази легенда, съобщавайки за радикални екстремисти с опит в Сирия и Ирак, които \"наводняват\" Босна и Херцеговина. Различни руски медии директно предсказват бъдеща война на Балканите, като предварително обвиняват \"ислямските терористи\" (сред които, по мнението на експерти, Русия има немалко \"свои хора\"). Кремълските телевизии също \"анонсират\" терористични атаки на Балканите. Съдейки по някои признаци, към настоящия момент тази операция вече навлиза в совята активна фаза. Във вестник \"Известия\" се появи статия, според която \"православното население на Балканите е заплашено от завръщащите се от Сирия терористи\". Според автора, автономната част на Босна и Херцеговина, република Сръбска, е засилила мерките за сигурност, а ръководителят на представителството на Република Сръбска в Москва Душко Перович твърди пред изданието, че съществува \"голяма вероятност за извършване на терористимни атаки срещу сръбските политици\". При това, в статията, Косово и Босна и Херцеговина са наричани \"лидери в износа на бойци за терористични организации\". Проблемът с радикалните ислямистки и всякакви други групи на чуждестранни бойци не трябва да бъде минимизиран, но въпреки това, подобни статии са  Въпреки че не мога да отрека или да игнорирам факта, че конфликтите на Балканите са предимно на етнически и религиозен признак, ми е трудно да си представя как радикалните ислямисти с опит в Сирия и Ирак наводняват Босна и Херцеговина или която и да било друга държава на Балканите, включително Косово или Албания. Нагнетяването на напрежението между сърби и албанци е типична тактика на Кремъл, доколкото Москва е известна със своята \"любов\" към замразените конфликти. Традиционно конфликтът между сърби и албанци носи етнически характер с определена религиозна компонента (например, част от албанците са православни или католици, но етническата самоидентификация за тях е първична), докато конфликтът между събри  и босненци в Босна е междурелигиозен конфликт с елементи на етническо противопоставяне. Но и в двата случая, религиозната компонента на конфликта (християнство против ислям) не трябва и не може да се разглежда в контекста на радикалния ислям. Тези конфликти са много по-стари, отколкото сегашните проблеми с радикалния ислям. Радикални групи има навсякъде, включително в Сърбия, Черна гора, Косово, Босна и Херцеговина, но те са малобройни. Можем да говорим за няколкостотин неорганизирани лица, без потенциал за осъществяването на сериозна терористична атака. Нещо повече, полицията и спецслужбите, внимателно следят всяка тяхна крачка. Тези организации (мнозинството от техните членове са мюсюлмани-уахабити) се създават за пропаганда на салафитския ислям, а в някои от случаите, те наистина изпращат хора в Сирия. Балканските мюсюлмани са използвани като пушечно месо, изпращано за сирийската война. Да, някои от тях се завръщат. Някои създават сериозни проблеми.  От друга страна, мнозинството от жителите на Балканите, завърнали се от войната в Сирия и Ирак, се сблъскват в родината си със съдебно преследване и дългогодишни присъди.  Но, говорейки за ислямските бойци, справедливо би било да си поставим и въпроса,   Не е тайна, че сърби воюваха и продължават да воюват на страната на руснаците в Украйна. Русия използва тази ситуация в свой интерес. На Балканите тя уж се сражава заедно със сърбите (те са добрите, православните) против албанците (лошите, мюсюлманите) или босненците (също от лошите-мюсюлмани, поддържани от Турция и държавите от Персийския залив). В същото време Москва прекрасно се разбира с Анкара и се опитва да се утвърди като основен играч в тази част на света.", "date": "2018.02.25", "title": "Москва се е заела да дестабилизира Балканите, задълбочава конфликтите в региона"}
{"url": "http://www.faktor.bg/bg/articles/ikonomika/biznes/balgarskata-banka-za-razvitie-oproverga-medii-i-ninova-nyamame-uchastie-v-sdelkata-po-prodazhbata-na-chez", "text": "Ръководството на Българската банка за развитие обяви официално, че банката не е одобрявала кредитиране и не е издавала банкова гаранция в сделката по продажбата на активите на електроразпределителното дружество ЧЕЗ и покупката им от страна на българската компания „Инерком“. Това е заявено и в официално писмо до електронното издание Mediapool по-рано миналата седмица във връзка с публикации по темата, отбелязват от банката. С настоящото припомняме, че разпространяването на непотвърдена информация, свързана с кредитните институции, е в противоречие с българското и европейското законодателство, и може да бъде наказуемо, добавят от Българската банка за развитие. Лидерът на БСП Корнелия Нинова също направи неверни внушения в тази посока.", "date": "2018.02.25", "title": "Българската банка за развитие опроверга медии и Нинова: Нямаме участие в сделката по продажбата на ЧЕЗ"}
{"url": "http://www.faktor.bg/bg/articles/kultura/pisateli-iskat-otchisleniya-za-knigite-si-v-biblioteki", "text": "Над 30 известни български писатели в отворено писмо до парламента и Министерството на културата настояха законово да се регулира да получават отчисления от книгите си, отдавани под наем от библиотеките. Писателите бяха подкрепени от Съюза на народните читалища, от Столичната библиотека, Библиотекарския университет и Съюзите на художниците и на журналистите. Антон Дончев, Алек Попов, Георги Господинов, Бойко Ламбовски, Амелия Личева, Георги Константинов, Деян Енев са сред писателите, подписали писмото.Те настояват да получават отчисления като носители на авторски права, когато тяхна книга се заема и чете в библиотеките в страната. Столичната библиотека е с най-много заети книги в страната - 430 хиляди за миналата година.  Още от 1992 година в Европейския съюз се прилага директива за защита на авторските права в обществените библиотеки и 29 европейски страни вече я прилагат. От Министерството на културата засега не коментират. А писатели, художници и журналисти са обединиха - да се запише нов член в Закона за авторското право, който да гарантира искането на писателите и Министерството на културата да предвиди в бюджета си създаването на Център на българската литература.", "date": "2018.02.25", "title": "Писатели искат отчисления за книгите си в библиотеки"}
{"url": "http://www.faktor.bg/bg/articles/sport/norvegiya-specheli-nay-mnogo-medali-ot-igrite-v-pyongchang", "text": "Норвегия завърши на първи място в класирането по спечелени медали на Зимните олимпийски игри в Пьонгчанг. Скандинавските състезатели завоюваха общо 39 отличия - 14 златни, 14 сребърни и 11 бронзови. Вчера (24 февруари) Норвегия подобри рекорда на САЩ по брой медали от една зимна Олимпиада. Във Ванкувър 2010 американците завоюваха 37 медала (9 златни,15 сребърни и 13 бронзови). В последния ден Марит Бьорген спечели титлата в масовия старт на 30 км класически стил в ски бягането и така Норвегия изравни и рекорда на Канада от Ванкувър 2010 от 14 златни отличия.  Германия завърши на второ място също с 14 златни отличия, но с по-малък брой от общо с 31 медала. Канада зае третата позиция с 29 медала, от които 11 златни. Домакините от Република Корея поставиха нов рекорд по спечелени медали за страната на Зимни олимпийски игри. Те завоюваха 17 отличия - 5 златни, 8 сребърни и 4 бронзови. Предишното постижение на тима беше 14 медала от игрите във Ванкувър 2010. България остана без отличие на олимпийските игри в Пьонгчанг. Най-добрите класирания на българските състезатели са шестото място на Александра Жекова в сноуборда и 14-а позиция на Владимир Зографски в ски скока от малка шанца.", "date": "2018.02.25", "title": "Норвегия спечели най-много медали от игрите в Пьонгчанг"}
{"url": "http://www.faktor.bg/bg/articles/sport/tri-darzhavi-shte-boykotirat-svetovnoto-po-biatlon-v-rusiya", "text": "Федерациите по биатлон на САЩ и Чехия съобщиха, че ще бойкотират заключителния етап от Световната купа по биатлон, който ще се проведе в Тюмен през март. В Съобщението на Федерацията по биатлон на САЩ се казва, че решението на Международния съюз на биатлонистите да проведе етап от световното в Тюмен е \"напълно неприемливо\". \"Заради \"чистия\" спорт и от съображения за физическата безопасност на спортистите, ние не можем да участваме\", казват от федерацията. Както съобщава чешкото издание Sport.cz, ръководството на Съюза на биатлонистите в Чехия също са взели решение за бойкот в името на \"запазване на достойнството на спорта, дори с цената на по-малка квота заради пропуснатото състезание\". Междувременно и националният отбор на Канада по биатлон съобщи, че също ще бойкотира този етап от световното по биатлон.", "date": "2018.02.25", "title": "Три държави ще бойкотират световното по биатлон в Русия"}
{"url": "http://www.faktor.bg/bg/articles/ikonomika/biznes/ginka-varbakova-az-sam-krayniyat-sobstvenik-na-chez-ne-sam-fasada-na-drug", "text": "Фирмата, която купува ЧЕЗ е 100% собственост на Гинка Върбакова.  Пред Nова телевизия тя категорично заяви, че не е фасада, даваща път на офшорка да придобие най-голямото ЕРП в България.  „Аз съм крайният собственик. Това се вижда от Търговския регистър. Крайният собственик в Търговския регистър съм аз”, заяви Гинка Върбакова. На въпрос защо чешката държава е избрала именно нейната компания, тя отговори:  „Не мога да кажа защо са избрали нас. Това беше една дълга и много сложна процедура, в която се изискваха много финансови документи, които да гарантират кои сме ние, какъв е нашият опит и какво можем да направим. По принцип при такъв вид финансиране, защото покупката на активите на ЧЕЗ ще стане с привлечено финансиране с банков кредит от международна банкова институция, която към момента, за съжаление, не мога да разкрия”. Запитана как банката си гарантира, че обезпечава парите, Гинка Върбакова отвърна: „Практиката е при такъв вид финансиране, да бъдат залагани акциите на дружеството, тоест това е напълно позната във финансовите среди практика”. Гинка Върбакова призна, че от 20 години познава Теменужка Петкова, която подаде оставката си като енергиен министър, след като сделката беше обявена публично. На въпрос дали Петкова е помогнала по някакъв начин в осъществяването на сделката за продажбата на ЧЕЗ, Гинка Върбакова беше категорична: „Цялата сделка се проведе под чешкото законодателство. Цялата сделка и разговори бяха в Прага и българското правителство, български министри или български политически лица не са имали абсолютно никаква информация за нея. Това е една частна сделка”.", "date": "2018.02.25", "title": "Гинка Върбакова: Аз съм крайният собственик на ЧЕЗ, не съм фасада на друг"}
{"url": "http://www.faktor.bg/bg/articles/politika/hlyab-i-pasti/bsp-gotvi-skandalna-pozitsiya-za-3-mart-ms-da-obyavi-plan-za-palna-otmyana-sanktsiite-na-rusiya-1", "text": "БСП настоява МС да изготви поетапен план за пълна отмяна на санкциите наложени от ЕС на Русия и това да се превърне в акцент на българското европредседателство. Освен това червената партия иска депутати от руската Дума да пътуват свободно в страни от ЕС, като БСП предлагала на Русия да извади от забранителните си списъци европейски политици. Националният съвет на червената партия настоява и правителството да предприеме конкретни мерки за подобряване на двустранното сътрудничество с Русия - политическо и икономическо.  Тези претенции столетницата е формулирала в специална Позиция ( виж в галерия, б.р.), във връзка със 140-годишнината от Руско-турската война и отношенията България-Русия.  Вчера на проведения Национален съвет на БСП в столицата е бил разглеждан проект за Позиция, която предстои да бъде приета. Faktor.bg получи от свои източници копие от този скандален документ. Много от членовете на партийния форум вътрешно не били съгласни със скандалните формулировки и тези, но  в партията витае страх при несъгласие с политиката на Корнелия Нинова. Обсъжданата Позиция е поредното красноречиво доказателство, че наследниците на комунистическата партия искат без основание и да дестабилизират страната в този важен етап от европейската й перспектива. В Позицията социалистите отново твърдят, че от санкциите на ЕС срещу Русия страната ни търпи огромни загуби. Правителството е обвинено, че е удължило санкциите срещу Кремъл до юли 2018 г. и води политика само с ЕС.  А БСП била последователна и искала тяхното категорично отпадане. Според социалистите  имало политици, които се  опитвали да омаловажават или подменят историческите факти около Руско-Турската война, но Плевен и Шипка били в сърцата на всички българи. Скандалната Позиция, с която БСП възнамерява да облъчи обществото в навечерието на 3 март, е поредната смесица от полуистини, откровени лъжи, манипулации и огромна доза лицемерие. Няма съмнение, че родните социалисти, достойни наследници на комунистите, са отново активирани от Кремъл, а целта е компрометиране на България и изваждането и от ЕС. Тактиката явно ще бъде същата, както след юни 1941 г. – подривна дейност и клатене на държавата с всички средства. Първо, хората на другарката Нинова в Позицията не обелват и дума, че тези санкции срещу Русия са следствие от окупирането и анексирането на Крим, от терористичните действия срещу райони на Украйна, заради неспазване на Минските споразумени и агресивната им политика и хибридна война срещу независими съседни държави, Балканите и Стария континент. Русия отказва да се съобразява с международното право и иска да налага  силово свои правила и зони на влияние. Това е разбирането на българското правителство, подкрепяйки санкциите на ЕС. За тези истини обаче наричащите се български социалисти не обелват и дума, представяйки Русия като невинна жертва на някакъв международен заговор, който е осъществен и с българско участие.  Днес БСП и ръководството й се представят за най-верните и ревностни бранители на Русия, водили последователна политика за отпадане на санкциите – а  мълчат пред електората си и подминават факта, че правителството на Пламен Орешарски през март и юли 2014 година също прие и потвърди санкциите срещу Кремъл. Нима позитанци са забравили, че това правителство беше тяхно и сляпо изпълняваше политиките на БСП. Защо тогава не се противопоставиха на санкциите и не ги осъдиха - имаха и власт и гласове да вземат решение удобно за Москва? Политическото лицемерие в БСП винаги е било гръбнак на партията им. Както днес екипът на Нинова мълчи за дадената от БСП през 2001 г. оценка, че работническо-мениджърската приватизация е разбойническа, така се правят и на „дебили” за политиката на Орешарски. В проекта за Позиция БСП цинчно прокарва и пореден  опит за разделяне на нацията и дори за противопоставянето й и то на връх националния празник 3 март. Хората на Нинова смятат, че той е само техен и могат да го ползват манипулативно за нечестните си политики и домогвания.  Никой не омаловажава и не подменя историческите факти, довели до освобождението на България. Проблемът е, че съвременният българин иска обективна история за своята свобода, без митове и лъжи, с каквито са пълни учебниците ни. И Шипка, и Плевен са част от нашата идентичност, но обществото няма нужда БСП да му бъде посредник, когато говори за съдбовни моменти от миналото. В проекта за Позиция, претендиращата за българска, БСП казва, че 2018 г. ще мине под знака на Руско-Турската война, но и дума не обелват, че това е войната за освобождението на българите.  По тази логика  БСП да признаят – на 3 март годишнина от поредната руско-турската война ли ще честват или Освобождението на България? Коментарът е излишен, а безродието не се лекува!", "date": "2018.02.25", "title": "БСП готви скандална Позиция за 3 март - МС да обяви план за пълна отмяна санкциите на Русия"}
{"url": "http://www.faktor.bg/bg/articles/novini/balgariya/izsledvane-porachano-ot-bsp-pravitelstvoto-e-odobryavano-ot-53-ot-balgarite", "text": "Ако изборите бяха днес, ГЕРБ щеше да спечели със 150 хил. гласа преднина. Управляващите получават над 20%, социалистите - близо 17 на сто. Това показват данни от социологическо проучване, направено по поръчка на левицата, съобщава БНР.  То е част от дискусията за идейните и организационните предизвикателства пред БСП, в която участва и лидерът Корнелия Нинова.    Според социолога Живко Георгиев БСП се опитва да се променя, но тази промяна още не се възприема от младите и протестно настроени хора, които са основни поддръжници на левите в  Европа.    Данните показват, че правителството има 53% одобрение.", "date": "2018.02.25", "title": "Изследване поръчано от БСП: Правителството е одобрявано от 53% от българите"}
{"url": "http://www.faktor.bg/bg/articles/novini/balgariya/b-borisov-mozhem-da-pomognem-na-skopie-i-atina-za-reshavane-na-spora-za-makedoniya-no-samo-ako-ni-pomolyat", "text": "\"Сделката е направена в Чехия. Сделката е идентична с тази за покупката на Нова телевизия. Дори и сумите са горе долу еднакви, по тази логика ние защо не одържавим, както настоява Нинова, и Нова телевизия, че да си имаме още една държавна телевизия\", коментира продажбата на ЧЕЗ премиерът Бойко Борисов и добави, че по тази логика трябва да се приватизират и банки, ТЕЦ-ове, ВЕЦ-ове и други.  \"Голяма беля направихме в света. Това десетилетия няма оправяне\", така премиерът Бойко Борисов описа случващото се в Сирия. \"Само помислете. Ние тук санираме сградите, а в Сирия и Африка няма една цяла сграда. Всичко е разрушено – жилищни сгради, училища, болници. Няма как младо хора като вас да се върнат там да живеят и да раждат деца. Десетилетия няма да могат да се оправят\", коментира премиерът. \"Важно е да имаме ефективен орган за борба с корупцията. Не трябва на разни места да се случват безобразия, а после да се приписват на нас, затова този орган трябва да има и широк обхват\", заяви лидерът на ГЕРБ по повод новия закон за антикорупция и прилежащите към него звена.  По думите му \"няма как да защитим интересите на ЕС на Балканите, ако не защитим добрите отношения между Турция и Русия\".  \"Неформалните срещи на лидерите от ЕС са като контролните футболни срещи. Ако си слаб, никой не те кани\", каза още Борисов по повод визитата си в Брюксел.  \"Ние можем да помогнем на Скопие и Атина за решаване на спора за Македония, но само ако ни помолят. Всички в ЕС оцениха това, което направихме с македонския премиер Зоран Заев. Всички колеги казват, че българското председателство върви добре. Опозицията няма реално за какво да се хване. Ние сме управлявали и в по-лоши времена. Тогава безработицата беше 12-13%. Сега работодателите търсят работници. Ние помагаме на бизнеса да намери работници. Икономиката върви добре. Опозицията търси скандал, за да го раздуе през медиите\", посочи още Борисов.  \"На опозицията им криво, че имаме успешно председателство. За пръв път от години на първи юли (тогава свършва председателството на ЕС) ще посрещаме Джулай морнинг на морето. Може би и нас щеше да ни е яд, ако бяхме опозиция\", заяви лидерът на ГЕРБ, който е на 9 зимен университет на МГЕРБ в Сандански.", "date": "2018.02.25", "title": "Борисов: Можем да помогнем на Скопие и Атина за решаване на спора за Македония, но само ако ни помолят"}
{"url": "http://www.faktor.bg/bg/articles/novini/balgariya/yordanka-fandakova-ne-obmislyame-poskapvane-na-sinyata-zona-v-stolitsata", "text": "„Не обмисляме поскъпване на синята зона в столицата, съсредоточени сме в разширяването ѝ”, заяви в предаването „Тази неделя” столичният кмет Йорданка Фандъкова. Този коментар тя направи по повод призив на премиера Бойко Борисов от преди дни да се повиши цената на „Синята зона”. По думите ѝ въвеждането на по-висока цена за паркиране в центъра в дните с повишено замърсяване на въздуха е много трудно към този момент, поради което общинският съвет на столицата се е отказал от мярката. Друго предложение за справяне със замърсяването в столицата беше да се ограничи движението на автомобили в идеалния център на града, както и да се забрани въобще влизането им. „Всички европейски градове, които го правят, го правят постепенно с въвеждане на пешеходните зони. Постепенно разширяваме зоните, като това ще се случва все по-често с подобряването на градския транспорт”, коментира Фандъкова. „Много сме далеч от проблемите на Пекин, по-скоро страховете ни са големи и с основание”, коментира наболялата за столичани тема кметът Фандъкова. Тя е категорична, че това е предизвикателство, с което всички трябва да се борим. Кметът дава и личен пример и в дните, в които замърсяването е над допустимите норми, тя пътува с градския транспорт. „Това е важно, защото няма как хората да повярват на призивите ми, ако не го правя”, категорична е Фандъкова. В момента Столична община подготвя и мобилно приложение, в което граждани ще могат да следят в реално време замърсяването на въздуха. Фандъкова коментира, че благодарение на пилотен проект постепенно ще се подменят печки на твърдо гориво с такива на екопелети, които са по-щадящи за околната среда. По повод новата мярка „зелен билет”, която беше въведена веднъж в столицата, Фандъкова добави, че трябва да има инвестиции и разходи в борбата за по-чист въздух. „Заложили сме в проекта за новата наредба и безплатен градски транспорт, разбира се това е при положение, че се промени нормативната уредба на национално ниво”, допълни Фандъкова. От друга страна кметът е категоричен, че мерките зелен и бял билет ще бъдат съпроводени с рестриктивни мерки и за автомобилите – „само със стимули не може, ще трябва и с ограничения”. Столичният кмет е категорична, че с новите мерки за прием в детските градини процесът ще се олекоти и ще бъде по-честен спрямо всички. По повод скандалът с детската градина в Горна Баня, Фандъкова коментира, че проверката на Ботьо Ботев е приключила. „Случаят е препратен към компетентните органи в лицето на МВР и прокуратурата, защото там бяха открити изключително сериозни финансови нарушения. Ние не допускаме нарушения нито на записванията, нито на финансови”, категорична е Фандъкова.", "date": "2018.02.25", "title": "Йорданка Фандъкова: Не обмисляме поскъпване на синята зона в столицата"}
{"url": "http://www.faktor.bg/bg/articles/novini/balgariya/mon-mitat-che-balgarskata-obrazovatelna-sistema-ne-dava-svoboda-se-dalzhi-na-lipsata-na-informatsiya", "text": "\"Има ясна стратегия за развитие на иновативните образователни методи, като вече има одобрен списък с иновативни училища\", заяви пред бТВ заместник-министърът на образованието Деница Славчева.  \"Към 31 януари 155 училища от почти цялата страна са кандидатствали. Иновативно може да бъде училището, което разчупва традиционните методи\", поясни Славчева. По думите ѝ в тези училища учителите са свободни да експериментират.  Тя е категорична, че иновациите са нещо, което министерството насърчава. \"Просветното министерство има ясна позиция, защото ние подкрепяме иновативните училища. Иновативно училище е такова, където учителите могат да експериментират. Иновативното училище разчупва традиционните методи на образованите. Българската образователна система дава много примери, че е свободна и митът, че българската образователна система не дава свобода се дължи на липсата на информация\", каза Сачева.", "date": "2018.02.25", "title": "МОН: Митът, че българската образователна система не дава свобода се дължи на липсата на информация"}
{"url": "http://www.faktor.bg/bg/articles/novini/balgariya/t-bikov-kak-petkova-mozhe-da-nakara-chehiya-da-prodade-chez-na-neyna-priyatelka", "text": "„Как Теменужка Петкова може да заповяда на чешката държава да продаде своите активи – в случая ЧЕЗ, на нейна приятелка?”, коментира депутатът от ГЕРБ Тома Биков сделката с най-голямото ЕРП у нас.  Заради дългогодишното си приятелство с Гинка Върбакова, собственик на фирмата-купувач на ЧЕЗ, министърът на енергетиката подаде оставка.   Биков заяви още, че българската държава е длъжна да провери сделката и ще го направи. В събота премиерът Бойко Борисов разпореди ДАНС и НАП да предприемат необходимите действия в тази насока. „Проверките няма какво да открият, защото от гледна точна на формалностите, сделката ще бъде обявена за законна”, каза депутатът от БСП проф. Георги Михайлов. Той подчерта, че когато става дума за енергетика, държавата трябва да бъде особено внимателна. „Това е тежко регулиран пазар. Дали сделката е скандална или не не може да се каже, защото никой не е запознат с детайлите, но държавата ще гарантира както работата на ЧЕЗ, така и изпълнението на нейния лиценз”, коментира Биков. „За нас оставката на Петкова не обяснява цялата ситуация. Тя е сериозен човек, но в случая се явява един бушон. Същността на скандала не се корени във връзките между Петкова и Върбакова, а в това, че ЧЕЗ се купува от една мъничка фирма”, заяви проф. Михайлов. Според Биков пък, който и да е следващият енергиен министър, той трябва да продължи да води ефективно досегашната политика.", "date": "2018.02.25", "title": "Биков: Как Петкова може да накара Чехия да продаде ЧЕЗ на нейна приятелка?"}
{"url": "http://www.faktor.bg/bg/articles/novini/balgariya/v-siderov-za-op-ako-iskame-da-badem-faktor-v-politikata-tryabva-da-ostanem-zaedno", "text": "\"Ако ГЕРБ ми се довери, мога да намеря човек за поста - енергиен министър\", заяви пред Bulgaria ON AIR лидерът на Атака Волен Сидеров. \"Не бих подкрепил единствено кандидатура на Делян Добрев. Аз се чудя, каква е тази негова амбиция да е в парламента? Бих попитал, дали неговите думи, че Марешки може да ме замести са съгласували с ръководството на ГЕРБ? Аз съм направил най-големите компромиси за коалицията на ОП\", смята Сидеров. \"Ако искаме да бъдем фактор в политиката, трябва да останем заедно. Самостоятелно няма как да успеем. Мисля, че и Каракачанов, и Симеонов го осъзнават. Ако няма големи трусове, няма причина правителството да не изкара пълен мандат\". \"С Цветан Цветанов се видяхме, пихме чай и се разбрахме в бъдеще по-често да се виждаме и говорим. Високият тон беше породен, заради липсата на комуникация\", обясни Сидеров.", "date": "2018.02.25", "title": "Сидеров за ОП: Ако ГЕРБ ми се довери, мога да намеря човек за енергиен министър"}
{"url": "http://www.faktor.bg/bg/articles/novini/balgariya/v-mareshki-tryabva-da-se-vidi-chisti-li-sa-kapitalite-na-kupuvacha-na-chez", "text": "\"Партия \"Воля\" не е парцал, за да го размахват за заместване на този или онзи. Имаме роля, но да не се преекспонира - мнозинството е стабилно\", заяви пред БНТ лидерът на партията Веселин Марешки. Той заяви, че няма лична вражда с Волен Сидеров, нито с друг в парламента, а само с \"партиите, ограбили българския народ\". Марешки коментира и отношенията между лидерите в Обединени патриоти: \"Големи лидери, но на практика нито един от тях, ако се разпаднат, не може да има даже парламентарна група - те ще имат по 9 депутати. Няма да имат парламентарна група и ще станат свободни електрони. Това го държи Волен Сидеров в парламента в тази конфигурация, защото, ако те го \"отлюспят\", той ще стане един свободен електрон, от който нищо не зависи. Вижда се, че между Валери Симеонов и Волен Сидеров няма нищо, което да ги крепи, освен далаверата\", коментира той. Марешки коментира и подадената от Теменужка Петкова оставка като министър на енергетиката, като заяви, че \"ако съмненията са верни, оставката е най-малкото нещо, което трябва да последва\". \"Има два момента - ако има само съмнения и те се окажат неверни, Теменужка Петкова трябва да се върне на мястото си и това е нормално, ако никога не е участвала в някакво задкулисие, в някаква далавера. Но пък обратното - ако съмненията се окажат верни - само с една оставка няма да стане, защото тук говорим за сделка за много милиони, стотици милиони левове и за предприятие от значение за националната сигурност на България\", коментира Марешки. По отношение на сделката, свързана с ЧЕЗ, той коментира, че държавата не може да се меси в сделки между частни субекти, но може да се намеси, ако има натиск, нечисти капитали и лобиране. По думите му трябва да се види дали капиталите са \"чисти\".", "date": "2018.02.25", "title": "Марешки:  Трябва да се види \"чисти\" ли са капиталите на купувача на ЧЕЗ"}
{"url": "http://www.faktor.bg/bg/articles/novini/balgariya/m-mikov-ninova-razgoni-malkite-koalitsionni-partnyori-na-bsp", "text": "\"Хубаво е да заявяваме, че държавата трябваше да придобие ЧЕЗ, но тази процедура върви от една година. Известно е, че има състезание за покупка на акциите на ЧЕЗ - продават се. През тази една година най-нормалното беше да се настоява, да се иска от правителството или мнозинството за връщане на държавата в енергоразпределителните дружества\", коментира позицията на БСП по отношение на продажбата на ЧЕЗ бившият лидер на БСП Михаил Миков. \"Сега, когато се появява \"Гинка\", когато става скандалът, оставката на министъра, сме изправени в ситуацията, в която фактът е свършен. Продължава същото - ЧЕЗ ще бъде собственост на Гинка, Иванка или Пенка, но няма ясната политика, че българската държава е хубаво да си върне собствеността в енергоразпределителните дружества\", каза още той и добави, че големият въпрос е държавата ще може ли да се върне в енергоразпределителните дружества. \"Трябваше преди няколко месеца още да се поиска от правителството да се заделят средства в бюджета и да се участва в процедурата по закупуването акциите на ЧЕЗ. И тогава нямаше да стои въпросът нито за Гинка, нито за втория, нито за третия, защото всички сме наясно, че тук става въпрос за състезание между икономически играчи\", смята той. Миков критикува новото ръководство на БСПв лицето на Корнелия Нинова, че е \"разгонила\" малките коалиционни партньори на \"БСП - лява България\".", "date": "2018.02.25", "title": "М. Миков: Нинова разгони малките коалиционни партньори на БСП"}
{"url": "http://www.faktor.bg/bg/articles/novini/svyat/damask-prodalzhi-bombardirovkite-v-iztochna-guta-vapreki-rezolyutsiyata-na-oon", "text": "Сирийският режим продължи днес въздушните си удари в Източна Гута, въпреки че Съветът за сигурност на ООН прие резолюция, изискваща незабавно спиране на огъня в обсадения бунтовнически анклав, съобщиха правозащитници, цитирани от Франс прес. Атаките бяха подновени тази сутрин с два удара срещу сектора Шифуния в околностите на Дума, главния град в Източна Гута, уточни Сирийският център за наблюдение на правата на човека. За 7 дни въздушни удари и артилерийски обстрел в Гута са убити 519 цивилни, сред които стотина деца, допълни СЦНПЧ.  Тази зона е последната крепост на бунтовниците край Дамаск и на 18 февруари режимът започна мащабна военна операция в района. Директорът на СЦНПЧ Рами Абдел Рахман съобщи, че най-малко три селища в Източна Гута, включително Дума, са били обстреляни с ракети и артилерия. Местният кореспондент на АФП чуваше звуците от въздушните нападения и артилерийски изстрели.  Според Рахман в южната част от Източна Гута е имало \"сблъсъци между силите на режима и бунтовническата група \"Джайш ал Ислам\". Битки от този род избухват на фронта всеки ден, добави той. Мохамед Алуш, член на опозиционния Върховен комитет за преговори и ръководен кадър на \"Джайш ал ислам\", съобщи чрез Туитър за въздушни атаки срещу Шифуния и \"опити за щурм\" от страна на режима, срещнали според него отпор от страна на бунтовниците. В Сирия вече неведнъж е обявявано временно примирие. Понякога минава време, докато спирането на огъня влезе в сила и страните започнат да го спазват; често пъти примирието се проваля, напомня АФП.", "date": "2018.02.25", "title": "Дамаск продължи бомбардировките в Източна Гута въпреки резолюцията на ООН"}
{"url": "http://www.faktor.bg/bg/articles/novini/svyat/vleze-v-sila-zakonat-za-reintegratsiya-na-donbas", "text": "Законът \"Особености на държавната политика за гарантиране на държавния суверенитет на Украйна в временно заети територии в районите на Донецк и Луганск\", приет от украинската Рада на 18 февруари и подписан от президента на 20 февруари, влезе в сила, съобщават украински медии. С това украинската Рада прие решението на президента да използва въоръжени сили и други военни формации, за да възпрепятства и отблъсква агресията на Русия в Донбас, и да осигури държавния суверенитет над окупираните територии. Правното основание за решението на Порошенко се определя от украинското законодателство и чл. 51 от Устава на Организацията на обединените нации, според които държавата има право на самозащита, ако е извършено въоръжено нападение над нея, докато Съветът за сигурност на ООН не предприеме необходимите мерки за поддържането на мира и сигурността в страната. В границите на временно заетите Донецк и Луганск, които са признати за украинска територия, са се установили руски военни части и администрация, която е взела властта и поддържа изцяло контрола там: над сухопътната територия, водите и природни ресурси, както и над въздушното пространство над тези територии. Границите и списъкът на тези територии са определени от президента по предложение на Министерството на отбраната, изготвен възоснова на информация на Генералния щаб на въоръжените сили. Според Закона временната окупация на Донбас от Русия, независимо от продължителността й, е незаконна, не дава на Руската федерация никакви териториални права, а действията на руските въоръжени сили и администрацията са противозаконни, като всякакви техни решения действия са невалидни и нямат никакви правни последици. Украйна, съгласно закона, не носи отговорност за незаконните действия на Русия и нейната окупационна администрация във временно завоюваните територии на Донбас, а отговорността за вредите, причинена на Украйна, носят от Руската федерация. В съответствие със закона министрите ще трябва да предприемат необходимите мерки, за да се създаде междуведомствен координационен орган за изготвянето на обосновани претенции към Русия относно поемането на международна правна отговорност във връзка с въоръжената агресия на Москва срещу Украйна. Законът предвижда създаването на съвместен оперативен щаб на въоръжените сили, като решенията на началникът на въоръжените сили, който ще се назначава от президента, ще бъдат задължителни за всички, които участват в гарантирането на сигурност и противотействие на  агресора. Командирът ще има право да ограничи влизането / излизането на лица на окупираната територия в случай на заплаха за техния живот, а редът за влизане / излизане и движение на стоки ще бъде определен от правителството на Украйна. Крайният резултат и дали руските въоръжени сили окончателно са напуснали Донбас, това трябва да установят министрите на отбраната и вътрешните работи след  съвместно обсъждане с президента, който едва тогава ще може реално да предприеме съответните действия.", "date": "2018.02.25", "title": "Влезе в сила Законът за реинтеграция на Донбас, Украйна започва да прочиства руските терористи"}
{"url": "http://www.faktor.bg/bg/articles/novini/balgariya/terminat-sistemen-narushitel-da-se-vavede-v-zakona-za-dvizhenie-po-patishtata", "text": "\"Терминът \"системен нарушител\" трябва да се въведе в Закона за движение по пътищата, защото участниците в движението, които повтарят ежедневно нарушенията си, се разглеждат еднакво с онези, които извършват по-незначителни или инцидентни нарушения\", заяви Георги Гълъбов, член на Института за пътна безопасност, цитиран от Дарик.    По данни на МВР само за изминалия месец януари е имало 476 тежки катастрофи и 17 000 нарушения. Това е в пъти повече от януари миналата година.  Едно от предложенията за промяна на действащия закон за движение е той да бъде разделен на три отделни: за движение по пътищата, за пътните превозни средства и закон за водачите на моторни превозни средства.    Над 11 български институции отговарят за спазването на Закона за движение по пътищата.  \"Ежегодно губим близо 700 души, между тях и деца, това е по двама души на ден. Губим ги без да сме във война. На всеки се случва да наруши закона или правилника, всеки може да се озове в такава ситуация. Ако държавата хвърля всичките си усилия в това да спре всяко нарушение и да обхване целия този сектор, това ще бъде тотален провал\", коментира Гроздан Караджов.", "date": "2018.02.25", "title": "Терминът \"системен нарушител\" да се въведе в Закона за движение по пътищата"}
{"url": "http://www.faktor.bg/bg/articles/novini/balgariya/temperaturite-padat-do-minus-10-gradusa", "text": "Зимата вече е тук. Синоптиците предупреждаваха, че тя ще се връща в края на февруари и се оказаха прави. Те също така предупредиха да се готвим за голям студ и сняг.  Влошаване на времето ще започне от днес.  В неделя ни очаква застудяване и превалявания от сняг над по-голямата част от страната, които ще се усилват в нощта срещу понеделник.  Следващата седмица до четвъртък ни очаква истинска зима.  В понеделник ще вали сняг почти над цялата страна, ще бъде студено. Във вторник валежите ще отслабват, като във вторник по-късно през деня отчасти през нощта срещу сряда отново ще се усилват, но главно на юг и на изток.  На места в Северна България, по високите полета на Западна България и Предбалкана ще се натрупа снежна покривка.   Температурите в първите дни на следващата седмица ще продължават да се понижават.  Средните температури ще бъдат отрицателни дори и в дневните часове, като на юг ще бъде по-топло, отколкото в северната част на страната.  Сутрин ще е доста студено, особено в Северна  България и високите полета на Западна България, след като премине валежната обстановка и при изясняване, се очакват минимални температури на места до минус 10 градуса.    Зимният пристъп ще продължи с прекъсвания до сряда-четвъртък, след което доста бързо ще започне повишаване на температурите и в края на идващата седмица - събота и най-вече неделя, те ще са значително по-високи. Затоплянето ще продължи и след това.", "date": "2018.02.25", "title": "Температурите падат до минус 10 градуса"}
{"url": "http://www.faktor.bg/bg/articles/novini/svyat/savetat-za-sigurnost-na-oon-nastoya-s-rezolyutsiya-za-30-dnevno-spirane-na-oganya-v-siriya", "text": "Съветът за сигурност на ООН единодушно одобри резолюция, настояваща за 30-дневно прекратяване на огъня в цяла Сирия с цел доставянето на хуманитарна помощ и евакуация на болни и ранени, предадоха Асошиейтед прес и Франс прес. Приетият текст \"изисква всички страни да спрат незабавно военните действия в Сирия за срок от най-малко тридесет поредни дни\", след като през последната седмица при въздушни удари в бунтовническия анклав Източна Гута загинаха над 500 души. Целта е да се осигури възможност за \"доставка на хуманитарна помощ\" на населението и за \"евакуация на тежко болните и ранените\". Американската постоянна представителка в ООН Ники Хейли разкритикува Русия, че е забавила приемането на резолюцията, и заяви, че е можело да бъдат спасени човешки животи, ако тя е била приета по-рано. \"Всяка минута, в която Съветът чакаше Русия, човешкото страдание ставаше все по-голямо\", каза тя. \"Докато те протакаха преговорите, бомбите от военните самолети на Асад продължаваха да падат. През тези три дни, които ни отне да приемем резолюцията, колко майки загубиха децата си заради бомбардировките и артилерийския огън\", добави Хейли.  Русия няма да позволи произволна интерпретация на резолюцията за установяване на примирие в Сирия и настоява САЩ да спрат заплахите срещу Дамаск, заяви руският постоянен представител в ООН Василий Небензя, цитиран от ТАСС. Той изрази \"дълбока тревога във връзка с публични изявления на отделни официални лица на САЩ, заплашили с агресия срещу суверенна Сирия\". \"Незабавно предупреждаваме: няма да допуснем произволна интерпретация на току-що приетата резолюция, настояваме тази безотговорна реторика да спре и вместо това да обединим усилия за уреждане на конфликта въз основа на резолюция 2254 на Съвета за сигурност на ООН\", каза дипломатът.  Документът \"не е мирен договор за Сирия и текстът му е изцяло с хуманитарен характер\", подчерта шведският посланик Олоф Скоог, който внесе проекторезолюцията, заедно с кувейтския си колега. В преговорите западняците отхвърлиха руското искане всеки конвой с хуманитарна помощ да получава зелена светлина от Дамаск. Джихадистките групировки \"Ислямска държава\" и \"Ал Каида\" не са защитени от резолюцията. По искане на Москва в режима на спиране на огъня не влизат и \"други лица, групировки и формирования, свързани с \"Ал Каида\" и \"Ислямска държава\", както и терористични групировки, определени като такива от Съвета за сигурност\". Тези изключения могат да доведат до противоречиви интерпретации, тъй като Дамаск определя като \"терористи\" подкрепяните от Запада бунтовници, отбелязаха наблюдатели. Резолюцията призовава и за \"незабавно вдигане на обсадите на населени зони, включително Източна Гута, Ярмук, Фуа и Кефрая.", "date": "2018.02.25", "title": "Съветът за сигурност на ООН настоя с резолюция за 30-дневно спиране на огъня в Сирия"}
{"url": "http://www.faktor.bg/bg/articles/novini/svyat/snyag-i-buri-na-balkanite", "text": "Продължава да е усложнена зимната обстановка на Балканите.  На много места минусовите температури са съчетани с ураганен вятър и много сняг.  Българското министерство на външните работи препоръчва на всички, които ще пътуват за Хърватия, Словения, Македония, Румъния, Босна и Херцеговина, Черна гора и Сърбия да отложат пътуванията си, или да тръгват на път подготвени.  В Хърватия армията се включи в борбата със снежната стихия. В Румъния, Словения и Босна и Херцеговина също се натрупа дебела снежна покривка, пътищата са заледени. Снежната стихия обхвана и Македония.", "date": "2018.02.25", "title": "Сняг и бури на Балканите"}
{"url": "http://www.faktor.bg/bg/articles/novini/svyat/sled-ostar-razgovor-s-tramp-meksikanskiyat-prezident-otkaza-vizita-v-sasht", "text": "Посещението на мексиканския президент Енрике Пеня Нието в САЩ, което се очакваше да се осъществи най-късно през март, е отложено. Причината – остър разговор между Пеня Нието и американския му колега Доналд Тръмп, съобщава вестник „Вашингтон Пост”, цитиран от БТА. По време на 50-минутния разговор Тръмп не могъл да приеме позицията на Мексико по изграждането на стената между двете държави. Анонимен източник твърди, че американският президент изгубил търпение, ядосал се и се разстроил. Освен изграждането на стената, за която, според Тръмп, трябва да плати Мексико, между двете страни има и други сериозни разногласия. Едно от тях е свързано с актуализирането на Северноамериканското споразумение за свободна търговия (НАФТА). А изграждането на стената беше едно от ключовите предизборни обещания на Тръмп.", "date": "2018.02.25", "title": "След остър разговор с Тръмп мексиканският президент отказа визита в САЩ"}
{"url": "http://www.faktor.bg/bg/articles/novini/balgariya/nad-120-snegopochistvashti-mashini-obrabotvat-nastilkite-v-sofiya", "text": "Над 120 снегопочистващи машини обработват настилките в София срещу заледяване, съобщиха от Столична община. Работата е започнала още през нощта. Обработени са улици и булеварди, по които се движи градския транспорт, основни улици в районите, опасни и стръмни участъци, както и общинските пътища и Южната дъга на Околовръстния път на София. Екипите на фирмите извършват опесъчаване и на планинските пътища на Витоша: „Драгалевци – Алеко” и „Бояна – Златни мостове”. Изпълнява се и почистване на прилежащите пространства към спирките на градския транспорт. Най-усложнена ще е обстановката в понеделник – тогава снеговалежите в страната ще са най-обилни и ще се натрупа снежна покривка= От общината припомнят на шофьорите да карат внимателно.", "date": "2018.02.25", "title": "Над 120 снегопочистващи машини обработват настилките в София"}
{"url": "http://www.faktor.bg/bg/articles/novini/svyat/makron-i-merkel-shte-govoryat-s-putin-za-primireto-v-siriya", "text": "Френският президент Еманюел Макрон и германският канцлер Ангела Меркел ще разговарят днес с руския държавен глава Владимир Путин за приетата вчера от Съвета за сигурност на ООН резолюция за спиране на огъня в Сирия.  Според съобщение от френското президентство двамата западноевропейски лидери \"ще разговарят с президента Путин за прилагането на тази резолюция и за политическата пътна карта, необходима за установяването на траен мир в Сирия\".  Турското външно министерство приветства резолюцията, призоваваща за спиране на огъня на територията на цяла Сирия, предаде ДПА.  Анкара обаче ще продължи да води битка с \"терористичните организации\", които застрашават териториалната цялост на Сирия, добави говорител на министерството.  Турският президент Реждеп Ердоган обяви на 20 януари началото на операция \"Маслинова клонка\" в района на сирийския град Африн срещу сирийските кюрдски Сили за защита на народа и Партията на демократичния съюз, които Анкара смята за терористични организации.", "date": "2018.02.25", "title": "Макрон и Меркел ще искат от Путин гаранции за примирието в Сирия"}
