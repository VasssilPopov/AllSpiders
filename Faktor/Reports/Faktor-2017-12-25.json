{"url": "http://www.faktor.bg/bg/articles/novini/svyat/eksperti-dokazaha-obektivna-li-e-tsenata-na-1-bitkoyn", "text": "Анализатори на банката Morgan Staneley проведоха изследване, което показа колко оправдана е цената от 14 000 USD за 1 биткойн.  Криптовалутата значително се различава от златото и ценните книжа, тъй като по никакъв начин не е свързана с лихвените нива. Тя повече напомня на платежен документ, където не се взема комисионна за транзакция.  В доклада на банката се подчертава фактът, че цената на биткойн трудно може да се определи с класическите средства на икономическия анализ. Нещо повече, самият биткойн може да струва 0 USD, а реалната му цена се определя в значителна степен от технологиите.  „Ако никой не използва технологиите за разплащане, ценността му ще е нулева”, казва главният икономист на Morgan Staneley Джеймс Фосет.", "date": "2017.12.25", "title": "Експерти доказаха обективна ли е цената на 1 биткойн"}
{"url": "http://www.faktor.bg/bg/articles/novini/balgariya/prezidenat-na-rozhdestvenskata-liturgiya-v-hram-al-nevski", "text": "Президентът Румен Радев присъства на Рождественската света литургия в катедралния храм \"Св. Александър Невски\". Службата води българският патриарх Неофит. Да получат коледна благословия от главата на Българската православна църква в храма бяха дошли стотици миряни. На този чуден празник - раждането на Исус Христос, трябва винаги да помним неговите завети и да живеем според тях, за да има мир, любов и разбирателство, заяви пред множеството дядо Неофит.", "date": "2017.12.25", "title": "Президенът на Рождественската литургия в храм \"Ал.Невски\""}
{"url": "http://www.faktor.bg/bg/articles/novini/svyat/papa-frantsisk-da-prevarnem-silata-na-straha-v-sila-na-milosardieto", "text": "В традиционната си литургия по повод Рождество папа Франциск разкритикува драмата на милионите мигранти по света, чийто път той сравни с пътуването на Мария и Йосиф до Витлеем, предадоха световните агенции, цитирани от БТА. Главата на Римокатолическата църква, аржентинецът Хорхе Берголио, внук на италиански мигранти в Аржентина, превърна съдбата на бежанците и мигрантите в една от фундаменталните теми на понтификата си, който започна преди близо пет години, отбелязва Франс прес. В литургията си папата припомни, че според Евангелието Мария и Йосиф са бягали заради римски декрет. \"В стъпките на Йосиф и на Мария се крият много стъпки. Ние виждаме стъпките на цели семейства, които днес са принудени да заминат\", каза папата пред хиляди богомолци, събрали се в базиликата Свети Петър във Ватикана. \"Ние виждаме стъпките на милиони хора, които не избират да си отидат, но са принудени да се разделят с близките си, които са експулсирани от земите си\", допълни той. \"В много случаи това пътуване е изпълнено с надежда, изпълнено е с бъдеще, но в много други случаи това пътуване има само едно име - оцеляване. Оцеляване от днешните Ироди, които, за да наложат властта си и да увеличат богатствата си, не виждат проблем в проливането на невинна кръв\", заяви папа Франциск.   Цар Ирод, според християнските вярвания, е разпоредил издирването на Исус, за да го убие. Според папа Франциск \"Рождество Христово е времето за трансформиране на силата на страха в сила на милосърдието\". \"Никой не трябва да чувства, че няма място на тази земя\", каза папата и призова за нова социална креативност в тази насока. \"Младенецът Исус е бил роден във Витлеем на една земя, където не е имало място за неговите бягащи родители\", припомни папата, а после каза, че Бог е дал на всички \"документ за гражданство\". \"Бог ни кани да бъдем стражи за много хора, които са отстъпили под бремето на отчаянието, породено от факта, че много врати са затворени\", подчерта Франциск и призова гражданите да засвидетелстват гостоприемство и нежност и да оставят зад гърба си безразличието.", "date": "2017.12.25", "title": "Папа Франциск: Да превърнем силата на страха в сила на милосърдието"}
{"url": "http://www.faktor.bg/bg/articles/novini/svyat/lavrov-pristapi-na-makkartizam-trovyat-otnosheniyata-mezhdu-sasht-i-rusiya", "text": "Руският външен министър Сергей Лавров отрече да има „желязна завеса“ между САЩ и Русия, предава РИА Новости, цитирана от Фокус. „Не смятам, че терминът „желязна завеса“ може да се използва по отношение на руско-американските отношения в съвремието“, заяви Лавров. Той  отбеляза, че има наличие на проблеми в отношенията между двете държави, както и немотивирани антируски действия от страна на САЩ. Руският министър обясни ситуацията с това, че в САЩ е настъпил пореден пристъп на „маккартизъм“, от който американското общество все още не е изградило имунитет.  „Но лично аз съм уверен, че както в САЩ на всички им омръзна устроения от сенатор Джоузеф МакКарти „лов на вещици“, така и в настоящата ситуация ще настъпи отрезвяване, а с него оздравяване“, изрази надежда Лавров.", "date": "2017.12.25", "title": "Лавров: Пристъпи на \"маккартизъм\" тровят отношенията между САЩ и Русия"}
{"url": "http://www.faktor.bg/bg/articles/novini/svyat/pet-zhertvi-sled-kato-avtobus-nahlu-v-spirka-na-metroto-v-moskva", "text": "Автобус нахлу в подлез близо до спирката на метрото „Славянски булевард“ в Москва, предаде БГНЕС. При инцидента са загинали петима души, а най-малко десет са ранените. Двама от пострадалите са в тежко състояние и за живота им има опасност. Кметът на руската столица Сергей Собянин изказа съболезнования на роднините и близките на загиналите. Според разпространеното в Туитър съобщение на градоначалника автобусът е връхлетял върху пешеходците. Районът веднага е бил отцепен, на място са пристигнали екипи на бърза помощ. От полицията съобщиха, че напълно се изключва версията за умишлено насочване на автобуса срещу пешеходците. Смята се, че шофьорът е загубил контрол над превозното средство.", "date": "2017.12.25", "title": "Пет жертви след като автобус нахлу в спирка на метрото в Москва"}
{"url": "http://www.faktor.bg/bg/articles/novini/svyat/smut-po-vreme-na-sreshta-na-erdogan-mazh-skochi-na-stsenata-za-da-go-pregarne-video", "text": "Местен жител изскочи на сцената, от която реч в неделя произнесе турският президент Реджеп Ердоган, което предизвикало паника, съобщи в. „Хюриет дейли нюз“, цитиран от Нова ТВ. Инцидентът стана в провинция Шърнак. Мъжът се опитал да прегърне Ердоган, но бодигардовете го отблъснали. По-късно почитателят на Ердоган обясним, че единствената му цел била да прегърна държавният глава, но не бил разбран.", "date": "2017.12.25", "title": "Смут по време на среща на Ердоган - мъж скочи на сцената, за да го прегърне (видео )"}
{"url": "http://www.faktor.bg/bg/articles/novini/svyat/germanskiyat-dalg-se-topi-sas-78-evro-v-sekunda", "text": "Часовникът на германския държавен дълг, инсталиран в центъра на Берлин - на сградата на Асоциацията на германските данъкоплатци, за първи път от създаването му преди 22 години започна да върви назад. Така механизмът отброява намаляването на дълга на страната, съобщиха ДПА, цитирани от БГНЕС. Тази година общият държавен дълг на Федерална република Германия, според Федералната статистическа служба, ще бъде намален с 2,9% до 1,93 трлн. евро, каза ръководителят на асоциацията Райнер Холцнагел. \"Намаляването на държавния дълг не трябва да се свързва с активната политика, а с икономическия растеж, увеличените данъчни приходи и ниските лихвени проценти\", каза той. Сега часовникът определя редуцирането на националния дълг със 78 евро в секунда.", "date": "2017.12.25", "title": "Германският дълг се топи със 78 евро в секунда"}
{"url": "http://www.faktor.bg/bg/articles/novini/svyat/ruskata-tsik-otryaza-navalni-ot-uchastie-v-prezidentskite-izbori", "text": "Руската Централна избирателна комисия единодушно отказа да регистрира представителя на опозицията срещу Владимир Путин Алексей Навални като кандидат за участие в президентската надпревара. 12 от членовете на комисията гласуваха против искането на Навални за регистриране, съобщава БНТ. Като аргумент в подкрепа на своята позиция членовете на комисията използваха спорната му присъда за присвояване, за която Навални получи петгодишна присъда. Навални твърди, че осъждането му е било политически мотивирано.", "date": "2017.12.25", "title": "Руската ЦИК отряза Навални от участие в президентските избори"}
{"url": "http://www.faktor.bg/bg/articles/novini/svyat/shtaynmayer-i-bez-pravitelstvo-germaniya-se-spravya", "text": "\"Невинаги трябва да ни е страх от неочакваното. Това се отнася и за формирането на правителство, което отнема повече време от обикновено.\" Това заяви в коледното си обръщение германският президент Франк-Валтер Щайнмайер по повод политическата криза след изборите в страната тази година, съобщи Франс Прес. Вече три месецаа най-силната икономика в ЕС не може да състави правителство, тъй вота не излъчи ясен победител. Първите преговори през ноември между консерватори, либерали и Зелени се провали.  Президентът обаче убеди социалдемократите да преговарят с блока на Меркел за широка коалиия. Липсата на правителство обаче не блокира институциите в Германия, отбеляза той днес. \"Уверявам ви, че държавата се справя с това съгласно нормите, които нашата Конституция е предвидила конкретно за този случай, макар и тези правила да не са били прилагани през последните десетилетия. Можем да имаме доверие.\" Очакват се проучвателните преговори да приключат на 12 януари. Ако и те са неуспешни, страната отива на нови избори.", "date": "2017.12.25", "title": "Щайнмайер: И без правителство Германия се справя"}
{"url": "http://www.faktor.bg/bg/articles/novini/svyat/kitay-predupredi-sveta-mir-shte-ima-samo-kogato-se-sazdade-palestinska-darzhava", "text": "Прессекретарят на китайското външни министерство Хуа Чунин заяви, че устойчив и стабилен мир в Израел може да се постигне, единствено след края на процеса по създаване в Палестина на независима държава, предава ТАСС, цитирана от Фокус. „Дългосрочната сигурност на Израел може да се осигури, единствено след като окончателно се формулира държавността на Палестина\", отбеляза Хуа Чунин. Според нея наскоро преминалият в Пекин симпозиум с участието на представители на двете страни е станал площадка за нормализацията на палестинско- израелските контакти. Тя също така изрази надежда за скорошно подобряване на отношенията между двете страни. „Единствено след окончателното разрешаване на ситуацията в Палестина и Израел ситуацията в Близкия изток ще може да се върне в нормално русло\", подчерта дипломатът.", "date": "2017.12.25", "title": "Китай предупреди света: Мир ще има, само когато се създаде Палестинска държава"}
{"url": "http://www.faktor.bg/bg/articles/obshtestvo/ulitsata/temperaturen-rekord-v-montana-zhivakat-skochi-do-21-gradusa", "text": "С много слънце и доста високи температури за декември. Най-топло беше в Монтана, където максималните температури достигнаха 21,5 градуса. Това съобщи за БНТ дежурният синоптик на БАН Мартин Славчев. Любопитен факт - на този ден през 1941-ва (преди 76 години) на Калиакра са били измерени 29 градуса. И утре хубавото време продължава, но няма да е толкова топло като днес - най-много 9 - 14 градуса. В топлото време в Монтана много хора се разхождаха по тениски, докато други караха кънки на ледената пързалка. Във Варна - при 16 градуса - ентусиасти влязоха в морето. Повече естествено бяха излезлите просто да повървят по плажа.", "date": "2017.12.25", "title": "Температурен рекорд в Монтана - живакът скочи до 21 градуса"}
{"url": "http://www.faktor.bg/bg/articles/obshtestvo/ulitsata/zverska-katastrofa-vze-pet-zhertvi-na-patya-za-borovan", "text": "Петима души загинаха при тежка катастрофа на пътя за Борован. Това съобщиха за „Фокус“ от МВР. По първоначални данни трима са загиналите от първия автомобил и един – от втория. Шофьорът на едната кола е изгубил управлението, тя застанала перпендикулярно на пътя и в нея се е ударил друг автомобил. Инцидентът е станал към 11.40 часа на прав участък между врачанските села Девене и Борован. На мястото се извършва оглед. 3-ма души са в болница след тежка катастрофа край Пловдив. Лек автомобил \"Шкода\" се блъскат челно с лек автомобил \"Поло\", съобщава НоваТВ. Инцидентът е станал около 14 и 30 часа в района на мост на пътя между Стряма и село Калековец. В болница са откарани 32-годишният шофьор на първата кола и 5-годишно дете, което пътувало с него, както и шофьорката на втория автомобил, на 47 години. До приключване на огледа и изясняване на причините за произшествието движението в участъка е затворено. Автомобилите, които пътуват от Раковски към Пловдив, се отбиват през пътен възел Чикерица към магистралата. Автомобилите от Пловдив към Калековец се отбиват преди селото.", "date": "2017.12.25", "title": "Нова трагедия: Зверска катастрофа взе пет жертви на пътя за Борован"}
{"url": "http://www.faktor.bg/bg/articles/sport/svetat/grisho-pod-no3-v-prestizhna-klasatsiya-na-atr", "text": "Най-добрият ни тенисист Григор Димитров е сред отличниците в една от годишните класации на АТР. Това може да се нарече неочакван Коледен подарък за първата българска ракета. Гришо стана трети сред тенисистите с най-дълги победни серии. Българинът записа десет последователни победи от 2 януари до 27 януари в Австралия. Преди световния № 3 са Рафаел Надал и Роджър Федерер. Рафа е с най-дългата поредица от 17 поредни успеха между 19 април и 19 май. Надал има и 16 последователни победи от 29 август до 15 октомври. Федерер е с 16 поредни успеха в периода 20 юни - 13 август. Роджър има и серии от 13 и 11 победи. Григор Димитров разкри, че няма търпени да започне новия сезон. \"Това е важно време за мен и нямам търпение новият сезон да започне. Имам високи цели, очакванията към също са големи. Искам да играя все по-добре\", каза Димитров за официалния канал на АТР. Той се подготвя за първия си турнир за новата година - този в Бризбън, който започва на 1 януари. На него Димитров ще гони повторение на представянето си миналата година и титла. Част от подготовката си пък българинът проведе в Монте Карло. \"Благословени сме да имаме такива условия тук, невероятно е, че когато излезеш на кортовете, вече виждаш трима-четирима топ играчи и това те мотивира още повече да работиш\", обясни Григор Димитров.", "date": "2017.12.25", "title": "Гришо под №3 в престижна класация на АТР"}
{"url": "http://www.faktor.bg/bg/articles/novini/svyat/donald-tramp-otgovaryal-na-vaprosi-na-dechitsa-kade-e-dyado-koleda", "text": "Американският президент Доналд Тръмп и първата дама Мелания отговаряха по телефона на въпроси на деца, които искаха да узнаят къде се намира Дядо Коледа и какво ще им подари. Така първото американско семейство спази традицията и се включи в мисията на Обединеното командване за аеро-космическа отбрана за проследяване на околосветското пътешествие на Дядо Коледа. Сайтът на военните се посещава ежегодно от около 9 милиона потребители от над 200 страни по света. Доброволците приемат 140 000 телефонни повиквания, свързани с Дядо Коледа. Тръмп и първата дама разговаряха по телефона с малчугани в имението си в щата Флорида, където прекарват коледните празници. Tрадицията за проследяване на пътешествието на Дядо Коледа датира от 1955 година.", "date": "2017.12.25", "title": "Доналд Тръмп отговарял на въпроси на дечица  къде е Дядо Коледа"}
{"url": "http://www.faktor.bg/bg/articles/legendarniyat-ringo-star-stava-ritsar", "text": "Барабанистът на легендарните „Бийтълс\" Ринго Стар ще бъде титулуван като рицар. Това ще стане на традиционна церемония на 1 януари в Бъкингамския дворец, съобщава „Сън\". Вече на 77 години Ринго Стар ще бъде удостоен с рицарско звание заради заслугите с областта на музиката и благотворителността. Ринго Стар ще получи званието цели 20 години след друг известен „бийтълс\" Пол Макартни. Той ще се завърне в Бъкингамския дворец след 52 години, за да получи и индивидуално своето звание, след като през 1965-а цялата група „Бийтълс\" бяха посветени в рицарство. Лично рицар досега обаче само Пол Макартни заради скоропостижната смърт на останалите двама от може би най-популярната банда в историята - Джон Ленън и Джордж Харисън.", "date": "2017.12.25", "title": "Легендарният Ринго Стар става рицар"}
