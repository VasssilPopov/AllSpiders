{"url": "https://www.faktor.bg/bg/articles/borisov-se-sreshtna-s-emira-na-kuveyt", "text": "Преди началото на срещата на върха между Европейския съюз и Арабската лига в египетския град Шарм ел Шейх министър-председателят Бойко Борисов е имал двустранни срещи с емира на Кувейт Сабах ал Ахмад ал Джабер ас Сабах и с вицепремиера за международните отношения и сътрудничеството на Оман Асаад Бин Тарик, съобщиха от пресслужбата на МС. Българският премиер е изразил надежда, че срещата на върха между държавите членки на Европейския съюз и държавите членки на Лигата на арабските държави ще протече в дух на сътрудничество и доверие. Това ще покаже, че въпреки различията помежду ни, можем да водим честен и открит диалог, е изтъкнал премиерът Борисов. По думите на премиера Европейският съюз и Лигата на арабските държави се сблъскват с редица общи проблеми, което прави евро-арабските отношения изключително важни. Премиерът Борисов е отбелязал по време на срещите значението на дейността на Лигата на арабските държави и сътрудничеството с България в контекста на всеобщия стремеж към избягване на нови разделения и конфронтации на основата на религиозни или културни различия. Преди началото на днешната среща на върха в Египет министър-председателят Бойко Борисов разговаря също с президента на Египет Абдел Фатах ал Сиси и с председателя на Европейския съвет Доналд Туск.", "date": "2019.02.24", "title": "Бойко Борисов се срещна с емира на Кувейт"}
{"url": "https://www.faktor.bg/bg/articles/advokati-obyaviha-stachna-gotovnost-i-poiskaha-ostavkata-na-vas", "text": "Адвокати обявиха стачна готовност и поискаха оставката на Висшия адвокатски съвет. От неформалната фейсбук общност на свободните адвокати, която обединява близо 2100 защитници, се оплакаха, че ръководството на адвокатурата не защитава правата им.  Конкретен повод за недоволството им беше продължаващото и днес Общо събрание, на което се чули много критични мнения, че Висшият адвокатски съвет не защитава правата на редовите адвокати. Адвокат Велислав Величков заяви: \"15 души вегитират на гърба на 14 хиляди адвоката. Висшият адвокатски съвет се държи като Политбюро на адвокатурата, което се намира в пряка корелация и конформизъм с властта и по пътя на най-малкото съпротивление е готово да премълчава нарушаването на правата  на адвокатите за сметка на удобния разговор с властимащите. Извода от вчера е, че българската адвокатура не е нито свободна, нито независима\", каза адвокат Велислав Величков. Отговорът на председателя на Висшия адвокатски съвет очаквайте утре в предаването \"Преди всички\" по \"Хоризонт\".", "date": "2019.02.24", "title": "Адвокати обявиха стачна готовност, искат оставката на  Висшия адвокатски съвет"}
{"url": "https://www.faktor.bg/bg/articles/desislava-atanasova-1-1", "text": "Твърденията на г-жа Йончева отдавна минават границата на нормалния тон между политически опоненти. Доскоро свързвахме името ѝ с журналистиката, по-късно – с г-н Станишев, а сега – с обвинение за пране на пари. Трябва да се подчертае, че каквото и да каже тя, може би следва да се подложи на съмнение. Не приемам обидните ѝ думи към мен и към всички членове на ГЕРБ, че сме организирана престъпна група. Т ова заяви за БНР депутатът от ГЕРБ Десислава Атанасова. Тя изтъкна, че с никоя промяна в Изборния кодекс не е отнемало право на българските граждани да гласуват. „Имаше а промяна в частта по отношение на преференциите. Седмица след това вече имаме нова политическа позиция. Факт е нашата воля с внесените законодателни предложения“, каза Атанасова в предаването „Неделя 150“ на програма „Хоризонт“ на БНР. От 2014 година в Изборния кодекс е записано, че следва да се осигурят машини за провеждането на електронно гласуване, но машините е следвало да бъдат осигурени от ЦИК, изтъкна Атанасова и обясни: „Председателят е избран в мандата на БСП при кодекс „Мая Манолова“. Решенията, които се вземат в тази ЦИК се вземат с участието на всички политически партии. БСП имат много сериозно представителство там, както и ние, но в Изборния кодекс ясно е разписано, че Централната избирателна комисия организира този процес. Фактът, че досега ЦИК не се справи с организацията по въвеждането на машинното гласуване, не мога да кажа, че е проблем на политическа партия ГЕРБ“. От ГЕРБ не са искали промяна на целия състав на ЦИК по-малко от 100 дни преди провеждането на евроизборите изтъкна Атанасова: „Този орган ще бъде натоварен с изключително много изисквания към него по отношение на прозрачността и така нататък и затова смятахме, че трябва да се запази съставът му - именно като гаранция за провеждането на едни честни и прозрачни избори. Вчера прочетох, че господин Николай Бареков, като член на ЕП е изразил намерение да се самономинира като член на Централната избирателна комисия, за да гарантира прозрачност на тези избори. Идва ми на ум, че госпожа Корнелия Нинова пък може да бъде предложена за председател на ЦИК, за да ги гарантира. Мисля, че дори и ГЕРБ би се съгласил на една такава номинация и би я подкрепил. В противен случай, всички думи, че изборите ще бъдат нечестни или ще има изборни манипулации звучат като опорни точки“. Атанасова нарече твърденията за негласна коалиция между ГЕРБ и ДПС „манипулации и спекулации“: „Това че през изминалата седмица ГЕРБ и Обединени патриоти, управляващата коалиция, имаше кворум за работа, въпреки че ДПС не участваха в първоначалните регистрации, мисля че говори категорично в посока на това, че няма нито зависимост от ДПС, нито някакви задкулисни уговорки. Имаме управленска програма, която е за четиригодишен мандат, която се изпълнява, и ГЕРБ не търси други партньори“. В момент, когато се променя закон, разговорите между парламентарните групи са „съвсем нормално средство за търсене на политически консенсус и в това няма нищо“ допълни тя. Депутатът не се съгласи, че ситуацията в НС е идентична с отсъствието от зала на ГЕРБ по време на кабинета „Орешарски“: „Тогава ГЕРБ беше първа политическа сила след спечелени извънредни избори, след аферата „Костинброд“. Беше създадено правителство-хибрид, което  така или иначе не оцеля твърде дълго. Нека да кажем, че тогава българските граждани бяха пред парламента. Не помня БСП сега да е печелила изборите и това да е мотив да бъдат извън парламента“. На въпрос дали ГЕРБ са готови на отстъпки, за да върнат БСП в парламента, тя каза: „И без наличието на БСП българският парламент взема легитимни решения, взема решения в националния интерес. Нека да припомня само решението преди седмица, при което БСП отсъстваше, по което вероятно е направила изключително впечатление не само в България, но и близките ни, съседни и приятелски държави - решението за Македония. Нека да припомня и едно друго решение - за преименуването на Димитровград на Цариброд в Сърбия. Преди около година БСП имаха декларация „против“. БСП какво ще правят нас не ни интересува. Парламентът си работи, законодателният процес се движи и той е легитимен“.", "date": "2019.02.24", "title": "Десислава Атанасова иронизира: Корнелия Нинова  може да бъде предложена за  председател на ЦИК"}
{"url": "https://www.faktor.bg/bg/articles/poklonnitsi-na-kremal-za-chetvarta-godina-shte-chestvat-3-mart-s-ventsi-i-tsvetya-pred-ruskoto-posolstvo-v-london", "text": "Български русофили готвят поредна провокация за националния празник 3 март в Лондон – поднасят венци и цветя пред руското посолство във столицата на Великобритания. Мястото на срещата е в 12 часа пред руската църква, а след това със шествие ще стигнат до дипломатическата мисия на Русия. Акцията била в „знак на почит към загиналите за свободата на България знайни и незнайни герои”, се подчертава в разпространеното във фейсбук съобщение, което циркулира от седмица. За четвърта поредна година родните русофили и левичари демонстрират преклонение пред Русия, отказвайки да се включат в инициативите за националния празник на българското посолство в Лондон, въпреки че във фейсбук Българският културен институт вече е обявил покана за честването на важната дата. В социалната мрежа има доста силни и негативни реакции срещу русофилската група, която въпреки шумните призиви събирала не повече от 50-60 последователи и в никакъв случай не можела да представлява българската общност в Лондон. Други сънародници основателно питат организаторите – защо няма цветя и венци за войните на Украйна, Финландия, Полша и Румъния, които също са се били за свободата ни, без да имат имперски амбиции към Балканите? Провокацията бе осъществена за първи път през 2016 години като лондонските  русофили се мотивираха, че от българската мисия им отказали да почетат 3 март и за това избрали да отбележат важната дата пред Руското посолство. От Външно тогава отрекоха да има някаква забрана за българи, а като един от активистите на провокацията се изяви известната във фейсбук русофилка и почитателка на „Атака” Ива Иватта. Днес на профила и във фейсбук няма директни покани за русофилското сборище на 3 март, но в свой пост от началото на месеца, предупреждава, че ще блокира  профилите на всеки, който „оплюва освободителите, които са дали 200 000 жертви за мишоци и страхливци”.  Така въпросната „дама”, която предпочита да раздава справедливост от Лондон разпространява най-вредния и фалшив мит, че 200 000 руснаци са загинали за свободата ни. Историческите справки сочат, че става дума за не повече от 22 391 жертви от страна на руснаците, и то според изследване на Москва. Иватта приканя всеки, който е несъгласен от реакцията й да се оплаче на арменския поп. Анонимните организатори на алтернативното празнуване на Трети март несъмнено търсят предизвикването на изкуствен скандал и дскредитиране на страната ни. Тревожно е, че русофилската пропаганда отдавна е надскочила територията на България и облъчва свободно сънародниците ни и в чужбина.", "date": "2019.02.24", "title": "Поклонници на Кремъл за четвърта година ще честват 3 март с венци и цветя пред Руското посолство в Лондон"}
{"url": "https://www.faktor.bg/bg/articles/es-osadi-nasilieto-na-vaorazheni-privarzhenitsi-na-rezhima-vav-venetsuela", "text": "В неделя Европейският съюз осъди Каракас за използването на насилие и въоръжени привърженици на режима, за да предотврати навлизането на хуманитарна помощ във Венецуела, предава AFP. \"Ние отхвърляме използването на нeзаконни въоръжени групи за сплашване на цивилни и депутати, които са се мобилизирали за разпределяне на помощта\", заяви върховният представител на ЕС за външната политика и сигурността Федерика Могерини в изявление от името на 28-те страни-членки на блока. Нейните думи дойдоха само часове след рискова операция за внос на хуманитарна помощ във Венецуела, която се превърна в смъртоносен хаос, когато силите за сигурност на президента Николас Мадуро стреляха по демонстранти, предизвиквайки сблъсъци, при които загинаха двама души, а стотици бяха ранени. Лидерът на опозицията Хуан Гуайдо заяви, че режимът е \"използвал незаконни въоръжени формирования\", за да блокира влизането на помощ, като се позовава на групи от поддръжници на Мадуро, които работят съвместно и независимо от силите за сигурност. \"Има тревожни съобщения за безредици, актове на насилие и нарастващ брой жертви, по-специално в граничните райони и сред местната общност на Пемон\", каза Могерини. \"Ние призоваваме органите на реда и силите за сигурност да проявят сдържаност, да избягват използването на сила и да позволят влизането на хуманитарната помощ.\" Тя също така заяви, че ЕС е готов да \"разшири\" хуманитарната помощ и помощта за развитие, за да облекчи тежкото положение на венецуелците. \"Европейският съюз вече е отделил повече от 60 милиона евро през 2018/19 г. в областта на хуманитарната помощ и помощта за развитие. Припомняме нашия ангажимент да помагаме на нуждаещите се толкова дълго, колкото е необходимо\", каза тя.", "date": "2019.02.24", "title": "ЕС осъди насилието на въоръжени привърженици на режима във Венецуела"}
{"url": "https://www.faktor.bg/bg/articles/otlaga-se-nasrochenoto-glasuvane-za-brekzit-na-27-fevruari", "text": "Британският премиер Тереза Мей заяви в неделя, че депутатите няма да имат шанс да гласуват отново по сделката за Брекзит през идващата седмица, но обеща, че това ще стане до 12 март, предава AFP. \"Тази седмица няма да се проведе решаващото гласуване в парламента. Но ще гарантираме, че това ще се случи до 12 март,\" каза тя пред британски медии по пътя към среща на върха на европейските и арабските лидери в Египет. След като депутатите отхвърлиха споразумението за оттеглянето миналия месец, премиерът продължава да търси разрешение за най-големия проблем – предпазният механизъм за ирландската граница. Мей ще проведе разговори в кулоарите на срещата на върха в Шарм ел-Шейх с други лидери на ЕС и заяви, че нейният екип ще се върне в Брюксел следващия вторник. По-рано тя обеща, че ако не може да внесе преразгледаното споразумение обратно в парламента тази седмица, тя ще позволи на депутатите в сряда да обсъдят собствените си идеи за пътя напред. Трима от нейните министри от кабинета в събота предупредиха, че ако няма пробив тази седмица, парламентът трябва да гласува за отлагане на Брекзит, вместо да рискува да напусне ЕС без споразумение. \"Все още имаме възможност да напуснем Европейския съюз със споразумение на 29 март,\" каза Мей в неделя. Тя каза, че отлагането на Брекзит \"не решава проблема. Винаги ще дойде момент, в който трябва да решим дали да приемем споразумението, което е било дого", "date": "2019.02.24", "title": "Отлага се насроченото гласуване за Брекзит на 27 февруари"}
{"url": "https://www.faktor.bg/bg/articles/vaorazhen-opita-da-otvleche-samolet", "text": "Въоръжен  опита да отвлече самолет, съобщават от RT. Става въпрос за самолет на бангладешката авиокомпания \"Биман\", пътуващ за Дубай от столицата на Бангладеш Дака. Той се е приземил аварийно на Международното летище \"Шах Аманат\" в Читагонг след опит да бъде похитен. По информация на местните медии въоръжен мъж е опитал да нахлуе в пилотската кабина. След приземяването самолетът е бил обкръжен от полицията и всички пътници са били изведени невредими. Според властите обаче най-малко един от членовете на екипажа е бил задържан от похитителя. В крайна сметка мъжът се е предал на полицията, която го е арестувала. Някои медии посочват, че похитителят е опитал да се свърже с премиера на Бангладеш. Други съобщават, че сред пасажерите е бил и член на бангладешкия парламент. Все още няма официална информация за пострадали при опита за отвличане. Някои медии обаче посочват, че член на екипажа е бил прострелян.  F", "date": "2019.02.24", "title": "Въоръжен  опита да отвлече самолет"}
{"url": "https://www.faktor.bg/bg/articles/novini/balgariya/borisov-rabotih-mnogo-za-sreshtata-es-arabska-liga", "text": "Работих много за срещата ЕС-Арабска лига. Това каза премиерът Бойко Борисов пред журналисти в Египет, предаде  Агенция \"Фокус\" от Египет. Във връзка с партньорството с арабските държави, министър-председателят Бойко Борисов каза: \"Първо аз работих много за тази среща\". По думите му те са важен партньор. \"Помните посещението ми при ген. Сиси, президентът на Египет. Досега бяхме заедно\", посочи Борисов.", "date": "2019.02.24", "title": "Бойко Борисов: Работих много за срещата ЕС - Арабска лига"}
{"url": "https://www.faktor.bg/bg/articles/rusnatsi-putin-nemtsov-borbata-prodalzhava", "text": "Продължава ли и днес борбата на двата свята, този на Владимир Путин, и този на Борис Немцов? Това беше мотото на лайфа на руския канал SobiNews, който зададе на живо този въпрос на известни общественици, блогъри, политици. Както и много други въпроси.  Да, борбата продължава, категорични са огромна част от участниците в дискусията.  Поводът за този разговор беше днешният марш в памет на убития под стените на Кремъл на 27 февруари 2015 година известен руски опозиционен лидер и бивш вицепремиер Борис Немцов. Шествия и митинги в негова памет се проведоха днес в столицата Москва, в Санкт Петербург и много други градове.  Авторът на канала, Василий Миколенко зададе на гостите си и въпроси на зрителите. Тези въпроси и отговорите са показателни за обществените настроения в Русия. Градусът там непрекъснато се повишава и това вече е видимо. Един от участниците сподели, че е омерзен от шествието. Защо?  \"Представете си роднините на жертвите на масовия убиец Чикатило да искат разрешение, за да почетат паметта им, да го искат от него самия\", обоснова се той.", "date": "2019.02.24", "title": "Руснаци: Путин - Немцов, борбата продължава (ВИДЕО)"}
{"url": "https://www.faktor.bg/bg/articles/georgi-markov-borisov-ne-otstapi-a-korigira-dve-greshni-nashi-resheniya", "text": "\"Защо се наложи да биете камбаната за Изборния кодекс?\" Този въпрос зададоха от Канал 3 на депутата от гражданската квота на ГЕРБ Георги Марков. Той отговори така:   \"Борисов  Марков каза още: \"", "date": "2019.02.24", "title": "Георги Марков: Борисов не отстъпи, а коригира две грешни наши решения"}
{"url": "https://www.faktor.bg/bg/articles/tramp-poslednoto-neshto-koeto-pekin-iska-e-da-ima-e-golyamo-yadreno-orazhie-v-sasedstvo", "text": ". Президентът Тръмп в неделя изрази оптимизъм преди срещата си на върха тази седмица с лидера на Северна Корея Ким Чен-ун, въпреки че експертите вещаят несигурност колко продуктивна ще бъде срещата, пише електронното издание на американския вестник The Hill, цитиран от \"Фокус\". Тръмп в поредица от публикации в социалната мрежа „Туитър“ говори за възможността той и Ким да постигнат споразумение за денуклеаризация и твърди, че Северна Корея ще се превърне в икономическо чудо, ако изостави ядрения си арсенал. Президентът ще отпътува в понеделник за срещата в Ханой, Виетнам, където той и Ким \"очакват продължаване на напредъка, постигнат на първата среща в Сингапур\". „Много продуктивни разговори вчера с Китай за търговията. Ще продължим днес! Ще замина за Ханой, Виетнам, рано утре на среща на върха с Ким Чен-ун от Северна Корея, където и двамата очакваме продължаване на напредъка, постигнат на първата среща на върха в Сингапур. Премахването на ядреното оръжие?“ В отделен пост Тръмп каза, че Ким \"осъзнава, може би по-добре от всеки друг, че без ядрени оръжия страната му може бързо да стане една от големите икономически сили навсякъде по света\". \"Поради местоположението си и хората, Северна Корея има по-голям потенциал за бърз растеж от всяка друга нация!\" - добави президентът. Президентът също похвали Китай, че помага за тласъка за денуклеаризацията, като казва, че \"последното нещо, което Пекин иска, е да има\" голямо ядрено оръжие точно в съседство \". Не е ясно какви конкретни резултати може да дойдат от срещата тази седмица, тъй като висши служители на администрацията дадоха малко отговори по време на разговор с репортери за това какво да очакват. Длъжностните лица посочиха, че приоритет за срещата е постигането на съгласувана дефиниция за денуклеаризацията, нещо, което преговарящите все още не са установили.", "date": "2019.02.24", "title": "Тръмп: Последното нещо, което Пекин иска, е да има е голямо ядрено оръжие в съседство"}
{"url": "https://www.faktor.bg/bg/articles/petak-13/mediapart-kremal-se-e-infiltriral-v-eliseyskiya-dvorets", "text": "Путинските мрежи във Франция проникват в политическите организации, профсъюзите, бизнес кръговете и т.н. Руските спецслужби наследиха от съветските времена методи на вербовка, които позволяват да инфилтрират \"къртици\" в най-високите държавни ешелони. Последният в техните редици е Александър Бенала . Путин е покровител на Искандер Махмудов, член на Измайловската престъпна група. Той нарича себе си \"войник на Путин\", а бизнесът му процъфтява благодарение на президента. Емануел Макрон е покровител на Александър Бенала и жандармериста Венсан Краза. Президентът им е предоставил пълен имунитет и изключителни права. са използвали своите отношения с Макрон, за да подпишат с Искандер Махмудов договор за предоставяне на \"охранителни\" услуги. Руският олигарх има значителни интереси във Франция и в Европа като цяло и затова се нуждае от закрила на най-високо равнище. Махмудов може да позвъни на зависимия от него Бенала, в когото Макрон се вслушва. Нима е възможно да бъде намерен по-добър посредник в делата с президента на Франция? Майсторският ход на Махмудов е в това, че той е завербувал човек от най-близкото обкръжение на президента. Макрон е готов на политическо и нравствено самоубийство, за да защити близкият си приятел. Възможно е, Макрон да е \"заложник\" на Бенала, който явно знае твърде много неща за президента.  Казват, че в Русия можеш да получиш всичко, ако знаеш отговорите на два въпроса: \"Колко трябва да дадеш и на кого?\" За руския милиардер първият въпрос вече няма голямо значение. Махмудов може да плати. Може да пожертва няколкостотин милиона евро, за да спаси милиарди. Главният въпрос е - на кого трябва да се плати. Необходимо е да бъдат \"заинтригувани\" персони от най-висок ранг. \"Да заинтригуваш\" е евфемизъм на мафията, който означава \"да купиш\". В Русия говорят за \"чадър\", тоест, за покровителство от административната, политическата или съдебната власт, което позволява безнаказано да се нарушават законите. Именно от него в голяма степен зависи успехът на бизнеса. Александър Бенала и жандармерийският офицер Венсан Краз паралелно с работата си в Елисейския дворец подписали и печелившо споразумение с измайловската ОПГ, представлявана от Искандер Махмудов. Федералната служба за сигурност (наследницата на КГБ) контролира дейността на мафията в Русия, а ГРУ — в чужбина.  Президентът заяви, че се опасява от манипулации от страна на Русия във Франция. Той се тревожи по повод информациите, които разпространяват във Франция кремълските медии. Но френските спецслужби и той самият не проявяват особен интерес към осъдителните отношения на Александър Бенала и Венсан Краза с руските мрежи във Франция.  Трудно е да бъде обяснено възнаграждението от 300 000 евро за хипотетична временна охранителна дейност. Може би в замяна са предоставени някакви други услуги или сведения? Александър Бенала беше вътрешен човек в Елисейския дворец. Той беше посветен в тайни на националната сигурност и отбраната. макар че не заемаше официална длъжност, до 11 януари той е разполагал със свръхзащитен телефон, каквито ползват военните за връзка с президента Макрон и неговото обкръжение.  Какво е изтъргувал Бенала срещу тайните, които е знаел? Финансова щедрост от чужди граждани за себе си и Краза? И защото властите позволиха на двамата да се срещнат, за да организират \"изчезването\" на компрометиращи материали. Както е известно, ГРУ с голям интерес следи развитието на събитията във Франция. На 1 декември мой приятел от Русия, който не говори френски се изгубил в Париж и попитал за пътя група \"жълти жилетки\". На английски със силен руски акцент той се обърнал към група протестиращи от 4 души. По думите му, трима от тях се отличавали със своята \"славянска външност\" и \"спортно телосложение\". Те му отговорили също на английски, при това също със силен руски акцент. Когато приятелят ми разбрал, че събеседниците му са руснаци и се обърнал към тях на руски те незабавно се \"изпарили\". Явно да не става ясно, че руснаци участват в протестите на \"жълтите жилетки\". Емануел Макрон обвинява руските медии в намеса във вътрешните работи на Франция, но се съгласява с това, че  По-детайлно проучване на личността на Искандер Махмудов, може би ще ни помогне да разберем поведението на френския президент. В крайна сметка всичко се свежда до \"големите финанси\". Искандер Махмудов е направил състоянието си в суровинния бизнес.   През 1984 година той получава диплома за военен преводач от арабския отдел на факултета за Близък и Далечен Изток на Ташкентския държавен университет. В съветските времена  работи като преводач в Либия, Ирак и за узбекски търговски компании. 1990 година е решаваща за Искандер Махмудов. Той се премества в Москва и се запознава с братята Чорни от Измайловската ОПГ, която е една от най-старите в Русия. Името и е свързано с хотелския комплекс построен в Измайловския парк в периферията на Москва за Олимпийските игри през 1980 година. Той има хиляди стаи и апартаменти. Мафията контролира стотици работещи там проститутки. Печалбата от проституция и рекет се превежда на сметки в чужбина, предимно в Европа. Освен това, мафията е ангажирана в препродажбата на суровини, собственост на Искандер Махмудов и неговите партньори - братята Чорни. Това им позволява да \"оптимизират\", както обича да се изразява президентът Макрон, данъците си в Русия.  Цената на препродажбата се занижава. От самото начало на разпродажбата на съветското имущество Искандер Махмудов участва в приватизацията на алуминиевия завод в Казахстан, както и редица минодобивни и металургични комбината в Русия, като купува акциите им и/или става техен директор. Тази приватизация е резултат от безжалостното противопоставяне между олигарсите и персонала, който се опитвал да запази предприятията. Искандер Махмудов разгонвал работниците, които блокирали пътищата към заводите с водомети при температури от -20 градуса. Протежираните от властта олигарси трупат добри печалби от грабежа на държавното имущество. От 1995 година Махмудов и братята Чорни вземат под контрола си минодобивната промишленост в Сибир, Урал и в Централна Русия: въглищни шифти, преработвателни заводи, производство на алуминии, никел, мед и кобалт. При това, заради избягването на данъци в Русия, експортът се осъществява понякога на загуба. \"Оптимизацията\" се осъществявала в Европа. От първата половина на 2000-те износът на мед от Уралската минно-металургична компания на Махмудов минава през офшорката \"Гленкор\", която го препродава на Лондонската борса по световни цени. Същото ставало и с износа на компанията \"Кузбассразрезугол\": въглищата отивали в австрийската \"Крутрейд\" и \"Гленкор\". Но тези нарушения абсолютно не вълнуват руските и европейските власти. Искандер Махмудов купува имущество във Франция, включително и яхтата \"Предейтор\" за 70 милиона евро. За да осигури имуществото си и собствената си сигурност във Франция той се нуждае от защита. Затова създава връзки по върховете на държавната власт с помощта на Бенала и Краза.  Макар че, тази сума може да е била и аванс.  Руската мафия тихомълком си създава връзки и Искандер Махмудов правилно си е избрал \"чадъра\".  Махмудов поддържа тесни отношения с цялата руска мафия. Испанската полиция го разследва заедно с Олег Дерипаска по делото на Генадий Петров за пране на пари. Той е от тамбовската ОПГ и е обвинен в рекет, търговия с наркотици и търговия с влияние. \"Кръстникът\" на тази мафия е Путин, включително и на Генадий Петрова и Искандер Махмудов. Френската държава не е изключителна собственост на Макрон, ние искаме да бъдат осветени тъмните дела на мрежите на руската мафия във Франция, особено на тези, в които е забъркан Александър Бенала. Пред \"Медиапарт\" Бенала посочи, че пази на мобилния си телефон кореспонденцията с френския президент, въпреки че по-рано Макрон увери, че е престанал да общува с Бенала след уволнението му. На 20 февруари Комисия във френския Сенат настоя за разследване на трима съветници на президента Еманюел Макрон след разкриването на \"сериозни пропуски\" в начина, по който правителството е действало в скандала \"Бенала\". Сенаторите обвиниха тримата съветници, включително шефа на кабинета на Макрон, в лъжесвидетелстване и противоречиви становища по случая.", "date": "2019.02.24", "title": "Mediapart: Кремъл се е инфилтрирал в Елисейския дворец"}
{"url": "https://www.faktor.bg/bg/articles/obshtestvo/ulitsata/38-sa-zadarzhani-predi-i-sled-macha-mezhdu-levski-i-tsska-sofiya", "text": "Общо 38 лица са задържани преди и след мача между ПФК „Левски“ и ПФК ЦСКА – София. Това каза на брифинг директорът на СДВР ст. комисар Георги Хаджиев, предаде  Агенция „Фокус“. „След приключване на футболната среща като рекапитулация можем да заключим следното – общо 38 лица са задържани. От тях 7 са във връзка с възникнало сбиване между две фракции фенове на „Левски“. В такава ситуация колегите се намесват незабавно и при опит да се възстанови обществения ред имаме двама пострадали колеги. Единият от тях е със сътресение на мозъка и сцепена устна, закаран е в „Пирогов“ и ще остане на лечение. Другият е напръскан със спрей и ще остане в \"ИСУЛ\", обясни ст. комисар Хаджиев. Той уточни, че всички лица, които са установени на местопроизшествието, са заведени в Първо РУ и ще се изяснява съпричастността на всяко едно от тях към инцидента. „Малко преди 11.30 ч. пред мол „Сердика“ между два автомобила с фенове на двата клуба възниква спор, влизат в пререкание и си разменят по няколко удара. Лицата са установени и са заведени в Първо и Пето районно. Абсолютно безкомпромисни сме към такъв тип прояви, ще бъде приложена цялата строгост на закона“, посочи ст. комисар Хаджиев. Той обясни, че преди мача са установени 6 лица без документи за самоличност, а 7 са били със забранени вещи и предмети. „Включително четири лица са задържани за притежание на наркотични вещества. На всички тези лица ще бъдат наложени забрани за посещение на спортни мероприятия“, обясни директорът на СДВР.", "date": "2019.02.24", "title": "38 са задържани преди и след мача между  „Левски“ и ЦСКА – София"}
{"url": "https://www.faktor.bg/bg/articles/vechnoto-derbin-levski-tsska-se-zavrashta", "text": "Днес от 13:00 часа на Националния стадион \"Левски\" и ЦСКА ще се срещнат за 147-и път за първенство след основаването на вече бившата А група през 1948 година.  Вечното дерби се завръща, защото напоследък не беше то. Сега има надеждата, защото съперниците имат за какво да играят.  Трите поредни грешки на Лудогорец би трябвало да вдъхнат допълнителен импулс в двата отбора.  \"Левски\" ще излезе в дербито срещу ЦСКА без Валери Божинов и Живко Миланов. Георги Дерменджиев определи група от 19 футболисти за домакинския мач от 23-ия кръг на Първа ли Божинов получи контузия при победата над \"Витоша\" Бистрица и затова ще пропусне сблъсъка с \"червените\", а повторният дебют на Миланов със \"синята\" фланелка отново се отлага. Ето и цялата група на \"Левски\": Михайлов, Кръстев, Нганиони, Д. Иванов, Яблонски, Горанов, Мариани, Цветкович, Рейш, Тиам, Белмонт, Юруков, Райнов, Вашчук, Кабрал, Паулиньо, Костов, Буш, Ст. Иванов", "date": "2019.02.24", "title": "Вечното дерби \"Левски\" - ЦСКА се завръща"}
{"url": "https://www.faktor.bg/bg/articles/levski-otnovo-bi-tsska-s-avtogol", "text": "\"Левски\" би ЦСКА за втори път този сезон с 1:0. И отново го направи с автогол на червените.  \"Сините\" триумфираха във футболната битка за България пред около 15 000 зрители на стадион \"Васил Левски\" . Това е първото дерби, при което Георги Дерменджиев е треньор и първо с Васил Божков като фактически собственик на клуба, въпреки, че официалното обявяване на това предстои на 6 март. Вдъхновени от кризата на резултати в \"Лудогорец\", \"сини\" и \"червени\" преследваха ценен успех във вечно дерби номер 200 и шампионатен двубой №147. С извоюваните 3 точки \"Левски\" изпревари съперника си на второто място заради победите в дербитата. Двата клуба имат по 48 точки и изостават с 5 от разградчани. \"Червените\" изглеждаха една идея по-активни през първата част на дербито, докато сами не обърнаха събитията.", "date": "2019.02.24", "title": "\"Левски\" отново би ЦСКА с автогол"}
{"url": "https://www.faktor.bg/bg/articles/mozhem-da-gledame-vrachvaneto-na-91-vite-nagradi-oskar-ot-3-ch-balgarsko-vreme", "text": "Тази вечер в Лос Анджелис ще бъдат връчени 91-вите филмови награди \"Оскар\" на Американската академия за киноизкуство. Церемонията ще се проведе в холивудския \"Долби тиътър\" и ще започне в 3 ч. българско време в нощта срещу понеделник, 25 февруари. В България те ще бъдат предавани от \"Кино Нова\", като тяхното студио ще започне още 23.30 ч., а излъчването на церемонията - в 3:00 ч.. В категорията „Най-добър филм“ ще се състезават „Зелената книга“, в който има и българско участие, „Черната пантера“, „Рома“, „Роди се звезда“, „Фаворитката“, „Черният клановец“, „Бохемска рапсодия“ и „Власт“. Номинираните за най-добра актриса са Ялица Апарисио („Рома), Лейди Гага („Роди се звезда“), Глен Клоуз („Жена“), Оливия Колман („Фаворитката“) и Мелиса Макарти („Можете ли да ми простите“). Киноакадемията ще избира най-добър актьор измежду Рами Малек („Бохемска рапсодия“), Кристиан Бейл („Власт“), Виго Мортенсен („Зелената книга“), Брадли Купър („Роди се звезда“) и Уилям Дефо („На прага на вечността“). За режисура номинираните са: Алфонсо Куарон („Рома“), Адам Маккей („Власт“), Павел Павликовски („Студената война“) и Йоргос Лантимос („Фаворитката“). Пълният списък на номинациите е публикуван на сайта на Академията.", "date": "2019.02.24", "title": "Можем да гледаме  връчването на 91-вите награди \"Оскар\" от 3 ч. българско време"}
{"url": "https://www.faktor.bg/bg/articles/boyko-borisov-katsna-v-sharm-el-sheyh-za-sreshtata-na-varha", "text": "Премиерът Бойко Борисов кацна в град Шарм Ел-Шейх за срещата на върха Европейски съюз-Лига на арабските държави, предаде Агенция „Фокус“ от Египет. Срещата на върха ще продължи днес и утре и ще събере за първи път държавните и правителствените ръководители от ЕС и Лигата на арабските държави. Съпредседатели на срещата ще бъдат председателят на Европейския съвет Доналд Туск и египетският президент Абдел Фатах ал-Сиси. Целта на форума е да бъде постигнато задълбочаване на европейско-арабското партньорство и да бъдат начертани насоки за справяне с глобалните предизвикателства. Именно тези теми включва първата пленарна сесия, която по програма трябва да започне в 17.50 ч. Вечерта е предвидена среща на ръководителите на делегациите.", "date": "2019.02.24", "title": "Бойко Борисов кацна в Шарм Ел-Шейх за срещата на върха"}
{"url": "https://www.faktor.bg/bg/articles/novini/balgariya/mladezhi-gerb-rumen-radev-li-e-balgarskiyat-maduro", "text": "Младежи ГЕРБ разпространиха до медиите своя декларация, приета на X Зимен университет на МГЕРБ. В нея се изтъква, че ситуацията във Венецуела са усложнява, а аа този фон българските остриета на руския хибриден гуру ген. Решетников - председателят на БСП Корнелия Нинова и техният президент Румен Радев, застанаха на страната на диктатурата и подкрепиха диктаторския режим на Мадуро. Ето и пълния текст на политическия документ:", "date": "2019.02.24", "title": "Младежи ГЕРБ: Румен Радев ли е българският Мадуро?"}
{"url": "https://www.faktor.bg/bg/articles/predsedatelyat-na-moldovskiya-parlament-rusiya-se-namesi-v-predizbornata-kampaniya-v-moldova", "text": "Председателят на молдовския парламент Андриан Канду твърди, че Русия се е намесила в предизборната кампания преди парламентарните избори в републиката, които се провеждат днес, съобщи TACC. \"Руската федерация използва различни инструменти, за да повлияе на предизборната кампания в Молдова. Това включва амнистията на мигрантите, премахването на митата върху молдовските продукти и ситуацията със спасените от Афганистан пилоти\", каза Канду пред репортери на избирателната секция. Москва, както си е свикнала, яростно отхвърля обвиненията, че се опитва да повлияе на изборите в различни страни, и подчертава, че няма доказателства за подобни тези. Повече от половин милион молдовски граждани работят в Русия, много от които не могат да се върнат у дома поради нарушения на миграционния режим. Споразуменията за амнистия за тях бяха постигнати на преговорите между президентите на Русия и Молдова Владимир Путин и Игор Додон миналия октомври. Държавните глави се споразумяха да премахнат митата за молдовските селскостопански продукти от 1 януари 2019 г. Русия, по искане на Додон, също помогна за освобождаването на 10 февруари от тригодишен плен в Афганистан на двама молдовски пилоти, които работят в тази страна по договор със САЩ. Правителството на Молдова, което се контролира от демократите, заяви, че пилотите се държат като заложници в Москва, въпреки факта, че самите пилоти благодариха за освобождаването на Руската федерация, президента на Молдова, и на среща с делегацията на молдовския кабинет заявиха, че ще се върнат у дома след завършване на курса на лечение, което те преминават в една от клиниките в Москва. Додон нарече действията на правителството \"анти-руска истерия\" и заяви, че пилотите могат да се завърнат у дома по всяко време, когато смятат за необходимо.", "date": "2019.02.24", "title": "Председателят на молдовския парламент: Русия се намеси в предизборната кампания в Молдова"}
{"url": "https://www.faktor.bg/bg/articles/karakachanov-balgariya-nyama-nikakvo-namerenie-da-plashta-na-rusiya-za-orazheynite-litsenzi", "text": "Нямам информация, че представител на чужда държава е организирал взрив на площадка на ВМЗ-Сопот. Няма такива данни. Така вицепремиерът и министър на отбраната Красимир Каракачанов коментира изявлението на Бойко Ноев в предаването „Неделя 150“ на БНР, че по данни на британските специални служби още един агент, замесен в отравянето на Сергей Скрипал, е бил в България по време на взрива. На въпрос дали чужда държава се опитва да влияе върху българската оръжейна индустрия, Каракачанов отговори, че за последните 30 година не една страна се е опитвала да спъва развитието на българския военно-промишлен комплекс. „В миналото България беше седма-осма в света по обороти на продадено оръжие. Последните години, всъщност – през всички тези години – загубата на пазари са придружени от опити от страна на Русия да постави въпроса за т.нар. лицензи“, коментира Каракачанов. Вицепремиерът опроверга твърденията на Бойко Ноев, че България се е съгласила въпросът за лицензите да бъде обсъждан.  \"Има един стар спор между България и Русия - руснаците твърдят, че военното производство в България се извършва по техни лицензии, което не е вярно. Всички български правителства досега са отхвърляли тази теза. За първи път това правителство, под ръководството на Министерство на икономиката и в частност Караниколов, прави пробив в тази българска позиция, което кара сдружението, на което академик Воденичаров е съпредседател, да пише писмо до цялото правителство, до всички държавни власти, в което казва „с тревога научаваме, че Министерство на икономиката е поканило по своя инициатива руската страна за преговори…“. Отправянето на покана от българска страна означава само едно - че България е готова готови на компромиси“, заяви по-рано Ноев в \"Неделя 150\". „Подобно нещо българското правителство не си е помисляло. Това, че руската страна поставя на всяка двустранна среща въпроса за лицензите, си е тяхна политика и тяхна тактика“, каза Каракачанов. „България няма никакво намерение – не по политически причини, а поради липса на каквито и да е юридически основания – да плаща пари за лицензи или някакви други пари на трета страна за производството на нашия военно-промишлен комплекс“, допълни Каракачанов: „Подобни разговори - България да плаща някакви лицензионни права, никой няма намерение да върши подобно нещо, защото просто няма никакви юридически основания. Ако Русия имаше основанието да претендира, че като наследник на Съветски съюз има права върху това производство, щяфа за тези 29 години, откакто България е демократична държава, щяха да заведат дело. Фактът, че  30 години никой не е завел никакво арбитражно за никъде по света с претенции за подобно нещо показва, че самата руска страна много добре разбира, че няма юридически основания за подобни претенции. Този въпрос е поставян на всички видове срещи в последните 28-29 години. Не е имало пробив. Мисля, че не само това правителство, но в и следващите български правителства никой няма да си позволи с подобен ход да нанесе загуби на българската индустрия“. Каракачанов не коментира членството в СБОИ на дружества под шапката на Министерството на икономиката.", "date": "2019.02.24", "title": "Красимир Каракачанов: България няма никакво намерение  да плаща на Русия за оръжейни лицензи"}
{"url": "https://www.faktor.bg/bg/articles/boris-nemtsov-1", "text": "На Страстния булевард в  Москва вече се събират хиляди участници  в тазгодишния  Марш в памет на Борис Немцов, съобщават руските опозиционни медии. Траурно шествие, което ежегодно почита паметта на подло убития под стените на Кремъл през 2015 г. лидер на коалицията Съюз на десните сили и партия ПАРНАС Борис Немцов. Лозунгите са  \"Героите не умират\" и \"Русия ще бъде свободна\", \"Ние няма да забравим, ние няма да простим\". Началото е определено за 13 часа московско време. Шествия се организират и в много други градове на Русия- Санкт Петербург, Саратов, Ярославъл, Новосибирск... В Москва, в Сахаровския център, се открива и фотоизложба, озаглавена \"Моят длъжност – Борис Немцов\" , която ще може да се види до 27 февруари. Маршът се провежда за първи път от 2015 г., след убийството на Немцов. Престъплението, разбира се, още не е разкрито. Предполагаемият извършител е бившият офицер на легиона „Север“ Руслан Мухудинов, издирван от Интерпол от ноември 2015 г. За поръчители се спрягат се и имената на чеченския президент Рамазан Кадиров и командващия т.нар. \"Руска гвардия\" генерал Виктор Золотов, отговарящ за охраната на Путин и за овладяването на с протестите.  В първото издание на  Марша в памет на Борис Немцов  по традиционно силно занижените данни на вътрешното министерство участват 21 000 души, а по данни на организаторите – между 50 и 70 000. Оттогава участниците нарастват всяка година.  През 2016 г. е определен маршрут от Страстния булевард до булевард „Сахаров“.[3] Второто издание на шествието в Москва е посетено от над 24 000 души. През 2017 г. числеността на посетилите на марша е 30 000 души.[6] Шествието се излъчва на живо от опозиционната телевизия „Дождь“. Началото на шествието е отложено с 20 минути, поради издигнатите транспаранти с лозунги „Путин – война“. Арестувани са няколко активисти, сред които Константин Ершов от Солидарност.", "date": "2019.02.24", "title": "Маршът в памет на Борис Немцов: Русия ще бъде свободна"}
{"url": "https://www.faktor.bg/bg/articles/boyko-noev-vamekna-ruskite-sluzhbi-imat-prast-s-vzrivovete-v-zavodite-v-sopot", "text": "„Според българските закони собственикът върху едно АД е този, който държи акциите и който е вписан в книгата на акционерите. По тези параметри собственикът (на \"Дунарит\") е Емилиян Гебрев. Това е! Покушението не е само срещу Гебрев, а срещу сина му и икономическия му директор, което може да се счита за опит за масово убийство\". Това каза днес пред БНР Бойко Ноев - бивш министър на отбраната и бивш посланик на България в НАТО. \"Ясно е досега, че това не е  случайно. Ясно е, че и в случая при Гебрев, и в случая във Великобритания участват едни и същи лица. Ясно е, че отровата, която е била използвана, е от  едно семейство\", добави Ноев в предаването \"Неделя 150\" на програма \"Хоризонт\". \"Моето очакване е тази или следващата седмица в публичното пространство да се появят нови имена на руски граждани, които са присъствали в България. Разследващите във Великобритания, които сериозно се грижат по този въпрос, са установили, че има поне още едно лице, което идвало в България две седмици преди да бъде отровен Гебрев. Това съвпада с взривовете в заводите в Сопот. През март и април 2015 година в Сопот има два пъти мощни производствени аварии - два взрива. Това съвпада с пребиването на това лице. Сопотската площадка е изцяло държавна собственост. Очевидно има много обстоятелства и факти, които навеждат на мисълта, че представители или хора, свързани по някакъв начин с Русия, участват в едни дейности в България, които са насочени против българската оръжейна индустрия. Откакто министър е Караниколов, се наблюдава пробив в българските позиции по въпроса за лицензите (за оръжия). Има един стар спор между България и Русия - руснаците твърдят, че военното производство в България се извършва по техни лицензии, което не е вярно. Всички български правителства досега са отхвърляли тази теза. За първи път това правителство, под ръководството на Министерство на икономиката и в частност Караниколов, прави пробив в тази българска позиция, което кара сдружението, на което Академик Воденичаров е съпредседател, да пише писмо до цялото правителство, до всички държавни власти, в което казва „с тревога научаваме, че Министерство на икономиката е поканило по своя инициатива руската страна за преговори…“. Отправянето на покана от българска страна означава само едно - че България е готова готови на компромиси“. В проекта, който руската страна е връчила на българската се казва, че България прекратява военното си производство по документацията, предоставена от Русия. „Ето това иска руската страна от България. По този въпрос Министерство на икономиката, под ръководството Караниколов, е направило пробив. От два месеца насам, по разпореждане на Караниколов, държавните предприятия – ВМЗ „Сопот“, НИТИ (Научно-изследователски технологичен институт б.р.), „Кинтекс“ и „Авионамс“, са напуснали СБОИ – Сдружението на българската оръжейна индустрия, на което акад. Воденичаров е съпредседател. Държавните предприятия, под ръководството на Караниколов, обвиняват ръководството на СБОИ, че използва организацията за лични цели. Затова не виждам за какво ще говорят академик Воденичаров и синдикатите с Караниколов. С Каракачанов – да, тъй като той е принципал на бъдещите модернизационни проекти, но Караниколов е сред хората, които заемат една позиция, която аз бих казал, е позиция за разрушаване на българската оръжейна индустрия“. Ноев допълни, че е готов да отиде в ДАНС заедно с Караниколов или да влезе в дебат с него: „Много неща, които господин Караниколов говори, не са верни и аз съм готов да седна заедно с него в едно студио“ Караниколов има „пряко отношение“ към офшорна фирма и нейна „атака“ срещу дружествата „Дунарит“ и ЕМКО, каза още бившият министър и нарече това \"недопустимо\". Той поиска отговор от министъра на този въпрос, както и да коментира следното: „В момента се говори, че се подготвя приватизацията или частичната приватизация на ВМЗ-Сопот, което е в забранителния списък. Подготвя се продажбата на 40% от ВМЗ-Сопот на бизнесмени от Залива (Персийския залив - б.р.). По тези въпроси имам много свидетелства от хора в държавната администрация“ В момента над „ВМЗ-Сопот“ е надвиснал международен арбитраж във Вашингтон за щети до 50 милиона евро за щети, които ВМЗ-Сопот е нанесъл на частна собственост по времето на министър Караниколов, а Министерството на икономиката се опитва да прикрие това, каза още Ноев. Той коментира и информациите за своя и на Емилиян Гебрев близост до банкера Цветан Василев: „Гебрев и Цветан Василев, аз съм свидетел, не могат да се гледат от началото на 90-те години. Те нямат никакви общи интереси. Моите отношения с Гебрев са приятелски“. В предаването \"Неделя 150\" академик Стефан Воденичаров заяви, че е притеснен от ставащото в \"Дунарит\" и неизяснената собственост на завода. Водещият на предаването изтъкна, че към министъра на икономиката са отправяни покани за участие в \"Неделя 150\" и изрази надежда, че той ще приеме следващата, за да изложи и своята гледна точка.", "date": "2019.02.24", "title": "Бойко Ноев загатна: Руските служби имат пръст във взривовете в заводите в Сопот"}
{"url": "https://www.faktor.bg/bg/articles/marshat-v-pamet-na-boris-nemtsov-na-zhivo", "text": "Маршът в памет на Борис Немцов тече в цяла Русия. В акцията участват дестки хиляди. Организатори на шествието са - движение \"Солидарност\", \"Партия на промените\", Либертарианската партия, Партия 5 декември, Фонда за борба с коррупцията на Алексей Навални, правозащитния център \"Мемориал\".", "date": "2019.02.24", "title": "Маршът в памет на Борис Немцов (НА ЖИВО)"}
{"url": "https://www.faktor.bg/bg/articles/dvama-politsai-sa-postradali-pri-ovladyavane-na-sbivane-pred-stadion-v-levski", "text": "Двама служители на реда са пострадали при овладяване на сбиване, възникнало пред стадион „В.Левски“, съобщиха от пресцентъра на МВР. Минути преди 12.30 часа, пред стадион „В.Левски“ е възникнало сбиване между две големи групи, всичките фенове на ПФК „Левски“. При предприетите действия за овладяване на ситуацията са пострадали двама полицейски служители, по които били хвърлени предмети. Те са откарани в болница за оказване на медицинска помощ. Част от участниците в скандала са задържани. Работата по установяването и на останали продължава.", "date": "2019.02.24", "title": "Двама полицаи пострадаха при овладяване на сбиване пред стадион „В.Левски“"}
{"url": "https://www.faktor.bg/bg/articles/pier-moskovisi-ne-e-neobhodimo-da-predstavyame-brekzit-kato-palen-sriv-i-kray-na-sveta", "text": ". Излизането на Великобритания от Европейския съюз без споразумение няма да доведе до неконтролируема ситуация нито в ЕС, нито във Франция. Увереността в това бе изразена в неделя от европейския комисар по икономическите и финансови въпроси Пиер Московиси пред радиостанция Europe1. \"Не е необходимо да представяме Брекзит като пълен срив и край на света. <..> В преговорите, които се провеждат почти три години, всичко е било предвидено. Разработени са десетки хиляди документи. Проблемът сега има политически характер, тъй като е необходимо британският парламент да приеме решението с мнозинство от гласовете, но никой не знае какво ще стане в крайна сметка ”, заяви еврокомисарят. Той каза, че Европейският съюз се е подготвял \"много месеци\", за да гарантира, че Обединеното кралство няма да напусне ЕС без споразумение. \"Това ще бъде това, което аз наричам\" черен сценарий \". И в този случай Европейската комисия трябва да бъде готова за това\", каза Московиси. В това отношение той припомни, че е необходимо да се определят условията за митнически контрол на стоките, въвеждането на ветеринарен и фитосанитарен контрол, за да се гарантира нормалното функциониране на пристанищата, по-специално френското пристанище Кале. \"Ние подготвяхме всичко това в продължение на много месеци, по-специално моите сътрудници. Ние провеждаме кампания за информиране на малките и средните предприятия какви стъпки трябва да предприемат в случай на Брекзит без споразумение,\" каза Московиси. Той обеща, че лично ще посети Кале в навечерието на датата 29 март, когато трябва да се осъществи излизането на Великобритания, \"за да провери какви мерки са предприети там\". \"Необходимо е Брекзит да бъде подреден. Трябва да призная в тази връзка, че френската митница просто е подготвена за напускането на Великобритания много добре. Не забравяйте, най-лошото нещо, което може да се случи, е пълна импровизация, ако Великобритания напусне без договор, но аз съм убеден, че няма да има такава импровизация ”, подчерта еврокомисарят.", "date": "2019.02.24", "title": "Пиер Московиси: Да не представяме Брекзит като пълен срив и край на света"}
{"url": "https://www.faktor.bg/bg/articles/reuters-leybaristite-sa-blizo-do-iskane-za-vtori-referendum", "text": "Лейбъристите са близо до искане за втори референдум, пише Reuters. Малко повече от месец преди Великобритания да напусне ЕС на 29 март, премиерът Тереза Мей все още се опитва да договори промени в споразумението си с Брюксел, за да си осигури подкрепата на парламента за това. Лидерът на лейбъристите Джереми Корбин засега се придържа към политиката на партията да запази възможността за втори референдум \"на масата\", ако правителството на Мей не успее да сключи споразумение с Брюксел, което може да сложи край на безизходицата в парламента. Мей е обещала на парламента възможността да гласува за следващите стъпки по Брекзит на 27 февруари, а депутатите възнамеряват да предложат редица промени в нейния план, включително да се каже, че той трябва да бъде подложен на референдум. Запитан дали партията му ще гласува в подкрепа на втори референдум, заместник-председателят на партията Том Уотсън заяви пред телевизия ВВС: \"Може да е ... Ние се приближаваме към тази точка\". \"Ние се отправяме в тази посока, но все още има и други опции в следващите дни\", каза той. Перспективата за провеждане на втори референдум създава дилема за Корбин: докато много от членовете на партията горещо подкрепят така нареченото народно гласуване, други просто искат Великобритания да напусне възможно най-скоро. \"Все по-голям е броят на хората, които смятат, че сега се придвижват към ситуация на втори референдум, за да блокират излизането без споразумение или да блокират лошото споразумение на Мей- това ще бъде гласуването през следващата седмица.“ – заяви Джон Макдонъл от лейбъристката партия. Друг лейбъристки депутат, Фил Уилсън, е заявил, че е провел и разговори с някои от министрите в кабинета на Мей, за да получи подкрепата им за референдума.", "date": "2019.02.24", "title": "Reuters: Лейбъристите са близо до искане за втори референдум"}
{"url": "https://www.faktor.bg/bg/articles/800-hilyadi-sofiyantsi-shte-poluchat-pisma-s-informatsiya-za-danachnite-si-zadalzheniya-kam-stolichnata-obshtina", "text": "От следващата седмица над 800 хиляди жители на София ще получат по пощата писма с информация за данъчните си  задължения към Столичната община. Вече са напечатани известията, информира за \"Хоризонт\" зам. кметът по финансите Дончо Барбалов. \"За тази  година сме предвидили около 27 милиона увеличение в приходите на общината от данъци и такси. Засега кампанията върви добре. Който заплати до 30 април своят данък за МПС или данък недвижими имоти ще може да се възползва от пет процента отстъпка, стига да заплати, естествено, годишният размер на задължението. Иначе до края на годината плащанията могат да бъдат извършвани на вноски като за данъка и за таксите съответните срокове и конкретно дължими суми са в съобщенията, които хората ще почнат да получават през следващите няколко дни\", каза заместник-кметът.", "date": "2019.02.24", "title": "800 хиляди софиянци ще получат писма с информация за данъчните си задължения към Столичната община"}
{"url": "https://www.faktor.bg/bg/articles/zhalt-kod-za-opasno-studeno-vreme-e-obyaven-v-12-oblasti", "text": "Жълт код за опасно студено време е обявен в 12 области в Западна и Централна България за днес, 24 февруари. През целия ден отрицателни ще останат температурите в областите София - град, София - област, Перник, Ловеч, Габрово, Търговище, Разград и Шумен. В планинската част от областите Монтана, Враца и Велико Търново дневните температури също ще останат под нулата. Ще преобладава слънчево време, над Югоизточна България ще е със значителна облачност и на отделни места там ще превали слаб сняг. Вятърът ще е от север-североизток, ще бъде слаб, в източните райони - умерен. Максималните температури ще са предимно между минус 2° и 3°, пояснява БНР. Над планините облачността ще е променлива, по-значителна над източната половина от страната. Ще е почти без валежи. Ще духа умерен, по-високите и открити части и временно силен североизточен вятър и остават условията за снегонавявания. Максимална температура на височина 1200 метра - около минус 5°, на 2000 метра - около минус 10°", "date": "2019.02.24", "title": "Жълт код за опасно студено време е обявен в 12 области"}
{"url": "https://www.faktor.bg/bg/articles/huan-gaydo-maduro-nosi-strah-glad-nasilie-i-represii", "text": "Хуан Гуайдо изрази мнение, че лидерът на Боливарската революция Уго Чавес не би одобрил действията на своя наследник на президентския пост Николас Мадуро. .  Той твърди, че днешният незаконен президент внася в страната „страх, глад, насилие и репресии“.  В Туитър той пише: „Съмнявам се, че Уго Чавес би се съгласил с това, което прави Мадуро. Той унищожи всичко, създадено от Чавес, като се започне от конституцията от 1999 година\". Той твърди, че е провел разговор с представителите на венецуелските въоръжени сили, които са решили да преминат на негова страна. \"Те постоянно казват, че днес в армията цари страх, принуда и неуважение. Това са войници, които са искали да градят военна кариера, а днес са заложници на терора \", добавя Гуайдо. По данни на колумбийската миграционна служба, в събота над 60 души от силовите структури на Венецуела прекосиха границата и преминаха на страната на опозицията. Преди това в Туитър Гуайдо обяви, че всеки, който е решил да дезертира, няма да бъде смятан за предател на родината или дезертьор. Лидерът на опозицията твърди, че „вътрешният и външният натиск играят ключова роля за освобождението“ на страната, предава ТАСС. В събота Хуан Гуайдо призова международната общност да обсъди всички варианти за разрешаване на сегашната криза.  \"Днешните събития ме принуждават да предприема тази стъпка: официално се обръщам към световната общественост, за да кажа, че сме длъжни да предположим всички варианти за освобождение на нашата родина, която се бори и ще продължи да се бори“, е написал той в Туитър.  В събота противниците на действащия президент Николас Мадуро се опитаха да доставят хуманитарна помощ в страна въпреки съпротивата на властите. В няколко района на Венецуела избухнаха доста сериозни стълкновения между опозицията и силите на Националната гвардия и полицията. До този момент е известно, че са загинали няколко човека, а пострадалите са стотици.  По-рано в интервю за ТАСС ГУайдо обяви, че опозицията възнамерява да настоява Мадуро „да предаде властта не по насилствен, а демократичен“ път.", "date": "2019.02.24", "title": "Хуан Гайдо: Длъжни сме да предположим всички варианти за освобождение"}
{"url": "https://www.faktor.bg/bg/articles/britanski-ministri-otlaganeto-e-slonski-kapan-shte-ubie-brekzit", "text": "Отлагането на Брекзит е „слонски капан“, който не можем да избегнем, предупреждават старши министри, пише The Telegraph  Министърът за Северна Ирландия Джон Пенроуз казва, че опитът да се премахне опцията за напускане на ЕС на 29 март без сделка може „да торпилира напълно Брекзит ”.  Отлагането на британското излизане от Евросъюза е „слонски капан“, който може да убие Брекзит, е предупредил старши министърът в събота вечерта. В текст за неделното издание на всекидневника той пише, че това „торпедо“ може да доведе до по-нататъшни временни удължавания и проточвания на срокове, което „да се превърне в постоянна практика“.  Лайън Фокс, министърът за международната търговия, предупреждава, че от съществено значение е „да държим нервите си“, докато Тереза Мей търси пътища да постигне отстъпки, с които да спечели подкрепата на парламента за своята сделка.", "date": "2019.02.24", "title": "Британски министри: Отлагането  е „слонски капан“, ще убие Брекзит"}
{"url": "https://www.faktor.bg/bg/articles/novini/svyat/es-ochakva-tereza-mey-da-bade-prinudena-da-poiska-trimesechno-otlagane-na-brekzit", "text": "Европейският съюз очаква от британския премиер Тереза Мей да бъде принудена да поиска тримесечно отлагане на Брекзит, съобщава американската агенция Bloomberg, като се позовава на двама различни неназовани източници от Брюксел. Дискусиите между двете страни показват, че Мей ще поиска удължаване на двугодишния преговорен период, ако британския парламент подкрепи сделката за Брекзит, но тя не бъде подписана до срещата на върха на ЕС на 21-22 март. Това се очертава като настоящия план на ЕС, посочва медията, цитгирана от \"Фокус\". ЕС вижда това като „техническо разширение“, за да даде време на британския парламент да приеме необходимото законодателство, свързано с излизането на Лондон от Съюза. Всичко, което е по-дълго от три месеца, ще постави Великобритания под натиск да вземе участие в европейските избори на 23-26 май, нещо, което двете страни искат да избегнат, добавя още американската агенция. „Блумбърг“ пише, че Мей се състезава с времето, за да промени спорна част от сделката, известна като „резервна“, по приемлив начин и за парламента на Обединеното кралство, и за ЕС. Въпреки това, само с пет седмици до планираното излизане на Великобритания от Съюза и преговори в задънена улица, министрите и депутатите от собствената й партия заплашват да гласуват срещу нея следващата седмица, за да дадат на парламента контрол върху процеса.", "date": "2019.02.24", "title": "EС очаква Тереза Мей да бъде принудена да поиска тримесечно отлагане на Брекзит"}
{"url": "https://www.faktor.bg/bg/articles/novini/balgariya/ognyan-minchev-vartolomey-meri-s-razlichen-arshin-utvardi-tsarkovnata-kolonizatsiya-na-sarbiya-nad-makedoniya", "text": "Патриарх Вартоломей играе безпринципно и заради това засилва разделенията в общността на Православната църква. Това изтъква в свой коментар политологът Огнян Минчев, предизвикан от изказване на Вселенския патриарх, че Македонската църква ще си остане част от Сръбската. Фактът, че Северна Македония е много по-малка страна от Украйна не означава, че принципите на отношението към двете църкви трябва да бъдат различни. В продължение на 78 години Сърбия е окупатор на Македония, макар и тази окупация да е узаконена от международни договори. Днес Вардарска - Северна Македония е независима държава - подобно на Украйна. За съжаление, БПЦ не зае категорична позиция за независимостта на Православната църква на Украйна, а част от Синода открито зае позицията на Москва. Това облекчава възможността Вартоломей да мери с различен аршин правата на различните православни народи - да узакони църковната независимост на Украйна и да утвърди църковната колонизация на Сърбия над Вардарска Македония, казва още политологът.", "date": "2019.02.24", "title": "Огнян Минчев: Вартоломей мери с различен аршин - утвърди църковната колонизация на Сърбия над  Македония"}
{"url": "https://www.faktor.bg/bg/articles/mayk-pompeo-doyde-vremeto-sasht-da-deystvat-v-zashtita-na-demokratsiyata-vav-venetsuela", "text": "САЩ ще предприемат действия в защита на демокрацията във Венецуела, заяви държавният секретар на САЩ Майк Помпео, цитиран от Франс прес. Напрежение между протестиращите и Националната гвардия нарасна вчера, след като режимът на Николас Мадуро затвори няколко гранични пункта. Войници използваха сълзотворен газ срещу група хора, опитващи се да прекосят границата, а двама души бяха убити от силите за сигурност на границата с Бразилия. \"САЩ ще преминат към дела срещу тези, които се противопоставят на мирното възстановяване на демокрацията във Венецуела. Сега дойде времето да се действа, за да се подкрепят нуждите на отчаяния венецуелски народ\", написа в Туитър държавният секретар.", "date": "2019.02.24", "title": "Помпео: Дойде време САЩ да действат в защита на демокрацията във Венецуела"}
{"url": "https://www.faktor.bg/bg/articles/sauditska-arabiya-naznachi-printsesa-za-poslanik-v-sasht", "text": "Саудитска Арабия обяви снощи назначаването на принцеса Рийма бинт Бандар Ал Сауд за посланик в САЩ, предадоха Асошиейтед прес и Ройтерс. Това е първият случай в историята на Саудитска Арабия, при който жена бива назначавана за посланик. Принцесата е дъщеря на дългогодишния посланик във Вашингтон Бандар бин Султан Ал Сауд. Предстои й тежка работа за подобряването на двустранните отношения, отбелязва АП. Досегашният посланик във Вашингтон принц Халид бин Салман Ал Сауд, син на крал Салман и бивш пилот на изтребител, ще бъде назначен за заместник министър на отбраната на Саудитска Арабия", "date": "2019.02.24", "title": "Саудитска Арабия назначи принцеса за посланик в САЩ"}
{"url": "https://www.faktor.bg/bg/articles/trend-konfrontatsionniyat-politicheski-stil-na-radev-erozira-podkrepata-kam-nego", "text": "Данните, които “Тренд” регистрира в поредното си национално представително проучване по поръчка на вестник “24 часа”, затвърждават негативните нагласи на българите спрямо основните политически институции в страната, съобщава изданието. Парламентът продължава да се ползва с осезаемо ниска легитимност и това няма как да е учудващо на фона на политическите скандали, които ползват именно тази трибуна за публичен плацдарм. Проблемът с осигуряването на кворума и липсата на последователност също подхранват тези така или иначе устойчиви нагласи. При правителството също не отчитаме някаква съществена динамика, която да заслужава по-сериозен коментар. Това, което може да се отбележи също, е, че наблюдаваме спад в положителното отношение към президента и покачването на отрицателното. Това е видима тенденция от ноември месец миналата година. Ако през ноември засичахме 59% положително отношение спрямо 26% отрицателно, то през февруари това съотношение вече е 53% към 31%. Тези данни могат да ни наведат на хипотезата, че все по-затвърждаващият се конфронтационен политически стил на Радев тенденциозно би ерозирал подкрепата към него. Видното заемане на опозиционна роля за сметка на тази на коректив, стоящ над всички политически партии, също води до плавен отлив. Разбира се, любопитно ще е да наблюдаваме как този тренд ще се развива занапред. При омбудсмана Мая Манолова също регистрираме известна ерозия, като това по-скоро може да се разглежда като един преминал пик от края на миналата година, когато проведе пиар акция, пътувайки с влак из страната. Така или иначе в момента запазва високите си нива на положителни оценки. На традиционно ниско ниво остава доверието и към съдебната власт, като не засичаме някаква съществена динамика спрямо предходните месеци. При полицията и армията регистрираме по-високи нива на положителни оценки. Това се дължи и на факта, че обществените очаквания са по-силно насочени към правораздавателните институции – съд и прокуратура. В българското общество засичаме един хронично установил се дефицит на справедливост, който често се свежда до съзнателния слоган: “Искаме да видим наказани!” Затвърждава се устойчивостта и в електоралните нагласи. ГЕРБ продължава да държи минимална преднина пред БСП, но това едва ли може да е успокоително за управляващата партия. Интересно ще е да проследим дали с наближаването на предизборната кампания ще се изостри още повече политическият дебат между двете сили. Едно е сигурно, това е стратегия, възприета и от двата субекта. По отношение на по-малките политически сили към днешна дата сякаш само мястото на ДПС е гарантирано в следващия Европейски парламент. Въпросителната пред политическата консолидация в “Обединени патриоти” продължава да създава въпросителни за успешното им представяне на 26 май.", "date": "2019.02.24", "title": "\"Тренд\": Конфронтационният политически стил на Радев ерозира подкрепата му"}
{"url": "https://www.faktor.bg/bg/articles/lavrov-ruskata-voenna-politsiya-mozhe-da-bade-razpolozhena-v-bufernata-zona-mezhdu-siriya-i-turtsiya", "text": "Руската военна полиция може да бъде разположена в буферната зона, създадена на границата между Сирия и Турция. Това заяви руският външен министър Сергей Лавров в интервю за виетнамската телевизия, Китайската централна телевизия и китайската телевизия Phoenix, цитиран от TACC. \"Говори се за създаване на буферна зона въз основа на споразумение, подписано между Турция и Сирия през 1998 г.\", каза Лавров. \"Това е споразумение за сътрудничество за премахване на терористични заплахи на съвместната граница, включително възможността турската страна да разположи някои части от границата на сирийска територия. \" \"Сега окончателният формат на тази буферна зона се финализира с участието на военните и, разбира се, като се вземе предвид позицията на Дамаск и максималното възможно зачитане на интересите на Турция\", добави той, цитиран от \"Фокус\". Въпреки това руският външен министър обясни, че не става дума за съвместни военни действия. \"Ние по принцип имаме опит, когато споразуменията\" на място \"за прекратяване на огъня, спазването на мерките за сигурност и създаването на зони за обезвреждане бяха придружени от разполагането на руската военна полиция, каза министърът.\" Тази възможност остава за тази буферна зона. В момента военните уточняват подробностите, като се вземат предвид позициите на Дамаск и Турция. \" Русия, Иран и Турция не планират съвместни военни операции в Сирия, каза Лавров. \"Ние не планираме съвместни военни действия на Русия, Турция и Иран на територията на Сирия\", заяви Лавров. \"Русия и Иран действат на територията на Сирия по покана на легитимното правителство на Сирия. Турция спомена загрижеността за заплахата за своята сигурност и сирийското правителство протестира срещу престоя на турските военни в Сирия. \" Както Лавров отбеляза, Русия и Турция не са достигнали до общо разбиране за това кои кюрдски формации в Сирия се считат за терористични и кои не. \"В повечето части на Сирия има прекратяване на огъня,\" каза той. \"Проблемът остава в Идлиб, където има нужда да се разделят конструктивно въоръжената опозиция и терористите, както и на североизток, където САЩ са създали много проблеми, разчитайки на кюрдите, които са започнали да се заселват в земите на арабите, като по този начин предизвикват тяхното раздразнение и безпокойство в Турция. \" \"Може би планът на Вашингтон е да създаде толкова много проблеми, така че по-късно, както им харесва, да ръководят процеса\", предложи министърът. \"Ние нямаме общо разбиране за това кои от кюрдите се смятат за терористи. Турция има специална позиция\", каза той. \"Разбираме загрижеността й, но все пак е необходимо да се отдели зърното от плявата и да видим кое от кюрдските формирования е наистина екстремистко и представлява заплаха за сигурността на Турската република. \"", "date": "2019.02.24", "title": "Сергей Лавров: Руската военна полиция може да бъде разположена в буферната зона между Сирия и Турция"}
