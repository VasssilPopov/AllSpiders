{"url": "http://www.faktor.bg/bg/articles/novini/balgariya/kalfin-neseriozno-e-darzhavnitsi-da-se-revnuvat", "text": "”Президентът Радев избра позиция да има напрежение с Народното събрание. Истанбулската конвенция дойде в услуга на БСП, измести темата с приватизицията. Аз съм ”за” Истанбулската конвенция”.  Това коментира по Канал3 бившият външен министър и евродепутат Ивайло Калфин.  По думите му не е сериозно държавници да се ревнуват, визирайки раздразнението на президента, че е научил за срещата на Бойко Борисов с германския канцлер Ангела Меркел от медиите.  \"След като премиерът има диалог с турския президент, ако трябва да се обади на някой, то Ердоган ще се обади на българския премиер. Но както беше с френския президент, той нямаше как да дойде, ако не беше поканен от президента”, каза бившият евродепутат. Калфин коментира и темата за Турция и позицията й по отношение на намеренията й да влезе в ЕС. ”До преди няколко месеца Турция казваше, че Европейският съюз не и е важен, но сега явно пак е станал важен за нея, може би заради операцията в Сирия. Ердоган сега трябва да направи следващата стъпка и да влезе в диалог”, коментира Калфин. Според него политиката на Доналд Тръмп е да изолира Америка.", "date": "2018.01.27", "title": "Калфин: Несериозно е държавници да се ревнуват"}
{"url": "http://www.faktor.bg/bg/articles/novini/svyat/merkel-tilarsan-i-kurts-pochetoha-zhertvite-na-holokosta-vav-varshava", "text": "Държавният секретар на САЩ Рекс Тилърсън почете днес във Варшава паметта на жертвите на концентрационния лагер Аушвиц-Биркенау, информира ТАСС. Тилърсън положи венец пред паметника на Героите на гетото в полската столица - мемориал, издигнат на мястото на първия сблъсък при въстанието във Варшавското гето през 1943 година. \"Никой не може да остане равнодушен пред трагедията на Холокоста\", заяви американският топ дипломат. \"Аушвиц-Биркенау е място на трагедия. Трябва да помним случилото се тогава\", каза той.  Историята разказва, че в Аушвиц-Биркенау нацистите избиват над 1 милион евреи, които са отровени в газови камери и след това изгорени в крематориуми. По различни данни в лагера загиват 1,5 до 2 милиона души от различни националности. Затворниците в комплекса са освободени на 27 януари 1945 г. от Червената армия. През 2005 г. ООН реши днешният ден да бъде обявен за Международен ден в памет на жертвите на Холокоста.  Германският канцлер Ангела Меркел също почете загиналите, предупреждавайки, че антисемитизмът е във възход Германия, информира Асошиейтед прес. \"Непонятен и позорен е фактът, че никоя еврейска институция не може да съществува без полицейска охрана, независимо дали става дума за училище, детска градина или синагога\", заяви Меркел в седмичното си обръщение.  Австрийският канцлер Себастиан Курц припомни \"особената историческа отговорност на Австрия\" за геноцида, съобщава АПА. Австрия, която е анексирана от Третия райх през март 1938 г. дълго време бе считана за първата жертва на нацизма. Всъщност обаче страната ентусиазирано приветства аншлуса с Адолф Хитлер, който по произход е австриец, и е напълно интегрирана в нацисткия военен и репресивен апарат, припомня АФП.", "date": "2018.01.27", "title": "Меркел, Тилърсън и Курц почетоха жертвите на Холокоста във Варшава"}
{"url": "http://www.faktor.bg/bg/articles/novini/svyat/beliyat-dom-poryaza-nasa-spira-finansiraneto-za-mezhdunarodnata-kosmicheska-stantsiya", "text": "Администрацията на президента Доналд Тръмп възнамерява да прекрати изцяло финансирането на НАСА за Международната космическа станцията (МКС) до 2025 г. Плановете са част от настоящия проект за федералния бюджет, който предстои да бъде огласен на 12 февруари, съобщи в сряда американският интернет портал \"Дъ Върдж\". По принцип съществува вероятност директивата да бъде редактирана преди официалното обявяване на предложението, но двама души, запознати с въпроса, са дали вече потвърждението си, че тя ще бъде част от окончателния вариант на документа.", "date": "2018.01.27", "title": "Белият дом поряза НАСА - спира финансирането за Международната космическа станция"}
{"url": "http://www.faktor.bg/bg/articles/novini/balgariya/sotsiolog-doverieto-v-bsp-mozhe-da-se-vdigne-ako-si-napishe-domashnoto-kato-opozitsiya", "text": "Това, което може да вдигне доверието в БСП е да си напишат домашното като опозиция. Другото ще е неумелото справяне на властта с управлението. Тази позиция изрази по Канал 3 социологът Живко Георгиев, който коментира актуалните теми от изтеклата седмица - вота на недоверие и Истанбулската конвенция. Проточи се датата на вота на недоверие и се появиха нови теми, които го направиха неинтересен. Със сигурност ще има и други вотове. Истанбулската конвенция стана темата, тя трябваше да се изговори. Беше трупосан един текст, който беше лошо преведен, посочи Георгиев. Той бе категоричен, че не може да има предсрочен вот след европредседателството. Но темата с назначенията би могла да предизвика политическа криза. Не е печеливша политика да си коалиционен партньор на ГЕРБ преди избори. Патриотите са заплашени от това, което се случи с предишния партньор на ГЕРБ в управлението, прогнозира социологът.", "date": "2018.01.27", "title": "Социолог: Доверието в БСП може да се вдигне, ако си напише домашното като опозиция"}
{"url": "http://www.faktor.bg/bg/articles/novini/svyat/preizbraha-za-prezident-milosh-zeman-chovekat-na-putin", "text": "Настоящият чешки президент Милош Земан спечели втори петгодишен президентски мандат, съобщи Ройтерс. Разликата между него и опонента му - либералът Иржи Драхош при преброени почти 95 на сто от бюлетините, е по-малко от 10 процента. Земан получава 52.16 % от гласовете, а Иржи Драхош – 47.83 %. Крайният резултат не може да бъде променен от непостъпилите все още резултати от някои райони. Земан получи най-много гласове и на първия тур, но социологическите проучвания преди втория тур показаха стопяване на разликата с 68-годишния му съперник Драхош, който е бивши председател на Чешката академия на науките. Петима от елиминираните на първия тур претенденти подкрепиха Драхош. Избирателната активност на втория тур, състоял се вчера и тази сутрин, надхвърля 65 % и е смятана за много висока. Първоначалните цифри за преднината на 73-годишния Земан бяха още по-високи - над 57 на сто, защото първи постъпваха резултатите от селските райони, където той има по-силни позиции, отбелязва Ройтерс. Наблюдателите очакваха 68-годишният Драхош - проевропейски кандидат и бивш шеф на Чешката академия на науките, да повиши резултата си в по-късните часове, макар и не достатъчно, за да победи сегашен държавен глава - известен с евроскептицизма и с проруските си позиции. Земан е остър противник на имиграцията, с проруски позиции. Драхош е центрист либерал, който искаше да сложи край на поляризацията в обществото, благоприятствана от популизма. Според чешката конституция президент играе роля в съставянето на правителството, назначава членовете на Конституционния съд и може да влияе върху външната политика на страната.", "date": "2018.01.27", "title": "Преизбраха за президент Милош Земан, човекът на Путин"}
{"url": "http://www.faktor.bg/bg/articles/novini/svyat/royters-skandalat-s-amerikanskite-gimnastichki-mozhe-da-se-prevarne-v-ekvivalent-na-ruskiya-doping-skandal", "text": "Скандалът със сексуалния тормоз, на който са били подложени състезателки от отбора по гимнастика на САЩ, може да се превърне в съпоставим със скандала с руския допинг от Сочи 2014. Това е заявил членът на Международния олимпийски комитет Дик Паунд пред \"Ройтерс\". По думите на Паунд МОК едва ли ще се намеси директно в разследването. Също така е малко вероятно да последват санкции срещу американския олимпийски комитет за липсата на по-бързи действия. Според него обаче темата може да попадне в дневния ред на сесията на МОК в Южна Корея следващата седмица. Самият той е готов да постави въпроса на масата, ако друг не го направи. \"Това е донякъде американският еквивалент на руския допинг\", каза Паунд пред \"Ройтерс\" и добави, че е много вероятно това да е следващият голям проблем в спорта. Бившият лекар на олимпийския отбор по гимнастика на САЩ Лари Насар беше осъден на 175 години затвор. Той беше признат за виновен по обвиненията в сексуален тормоз и насилие над състезателки. Голямата звезда на отбора Симон Байлс и съотборничките ѝ Габи Дъглас, Макайла Марони и Али Райсман разкриха, че са били сред жертвите на посегателствата му, съобщиха световните медии. Скандалът доведе до оставките на цялото ръководство на федерацията по гимнастика на САЩ. В страната започнаха отделни разследвания на департамента по образованието и на американския сенат. Целта им е да се установи дали проблемът в гимнастиката е бил подценен, тъй като срещу Насар е имало жалби, както и да се проверят твърдения за насилие и в други спортове, сред които плуване и таекуондо.", "date": "2018.01.27", "title": "Ройтерс: Скандалът с американските гимнастички може да се превърне в еквивалент на руския допинг скандал"}
{"url": "http://www.faktor.bg/bg/articles/novini/svyat/srednoshten-ekshan-vze-14-zhertvi-v-latino-bar-v-braziliya", "text": "Най-малко 14 души са загинали при стрелба, открита в нощен клуб в бразилския град Форталеза, разположен в североизточната част на латиноамериканската страна, предава Франс прес, цитирана от \"Фокус\". „Можем да потвърдим за 14 загинали“, заяви Андре Коста, отговорящ за ресора „Сигурност“ в щата Сеара, столица на който е Форталеза. Сред ранените при стрелбата има и хоспитализирани в тежко състояние. Към момента обаче няма данни за броя на пострадалите. Протестиращите блокираха кръстовището на бул. ”Самоковско шосе” и Околовръстния път за по 10 минути на половин час.", "date": "2018.01.27", "title": "Среднощен екшън взе 14 жертви в латино бар в Бразилия"}
{"url": "http://www.faktor.bg/bg/articles/novini/balgariya/sotsialistite-se-provaliha-s-vota-za-koruptsiyata-zashtoto-ne-sa-cheli-dr-lenin", "text": "Обвиняват ме, че пиша срещу комунистите или както сега се наричат – социалистите. Не съм се бил уморил, казват. Уморил съм се, но те не се съпикасват. Голям шум вдигнаха за корупцията, голяма пропаганда направиха. И нищо. И защо нищо? Защото не са чели Ленин. Ако го бяха чели щяха да са наясно, че корупция с пропаганда не се бори. Щеше да им светне, че корумпираните са в техните редици. И че трябва набързо да ги изхвърлят от редиците си, както ги съветва още през 1921 г. техният „вожд и учител”. Той дори казва тогава,пред Втория Общоруски конгрес на политпросветчиците в СССР, че по този въпрос трябва да се води „политпросвета”. Ето, давам им просвета от първа ръка, от „другаря Ленин”. Четете Нинова и се учете! Владимир Илич Ленин: „Не само селяните, но и огромен процент от комунистите не знаят как да използват съветските закони, за да се борят срещу бюрократизма и срещу един  Какво възпира борбата срещу това? Законите ни? Пропагандата ни? Точно обратното! Ние имаме множество закони в това отношение! Защо тогава оставаме без успех в тази борба? Защото тя не може да се води единствено с пропаганда! Това може да се извърши само ако народните маси ни помогнат! НЕ ПО МАЛКО ОТ ПОЛОВИНАТА КОМУНИСТИ СА НЕСПОСОБНИ ДА НИ ПОМОГНАТ В ТОВА, да не говорим за тези от тях, които ДИРЕКТНО НИ ВЪЗПРЕПЯТСТВАТ. Вие знаете, че ние  извършваме оперативни действия срещу последните. Операцията се ръководи от КОМИСИЯТА ПО ПРОЧИСТВАНЕ НА ПАРТИЯТА и се надяваме да изключим от нейните редици поне сто хиляди партийци. Някои казват двеста хиляди и аз лично предпочитам това число. Даже се надявам, че ще изключим сто или двеста хиляди комунисти, които са се закачили за партията, но които не само са неспособни да се борят срещу бюрократизма и корупцията, но и всъщност ни възпрепятстват в тази борба.” Време е БСП да се вслуша в „другаря Ленин” и да се прочисти, ама хубаво да се прочисти. Защото корупцията, ах...корупцията!", "date": "2018.01.27", "title": "Социалистите се провалиха с вота за корупцията, защото не са чели др. Ленин"}
{"url": "http://www.faktor.bg/bg/articles/novini/svyat/preduprezhdenie-ot-sasht-severen-potok-2-e-zaplaha-za-energiynata-sigurnost-na-evropa", "text": "САЩ гледат на планирания газопровод \"Северен поток 2\" между Русия и Германия като на заплаха за енергийната сигурност на Европа, каза днес американският държавен секретар Рекс Тилърсън, предаде \"Ройтерс\", цитиран от БТА. Полша, Украйна и балтийските държави се опасяват, че газопроводът ще засили зависимостта на Европа от руския газ и ще даде на Кремъл милиарди долари допълнителни приходи, с които да финансира още по-голямо нарастване на военната си мощ по границите на Европейския съюз. \"Както и Полша, САЩ са против \"Северен поток 2\", , защото смятаме, че той ще подкопае цялостната енергийна сигурност и стабилност в Европа\", каза Тилърсън на съвместна пресконференция с полския външен министър Яцек Чапутович след разговорите им във Варшава. \"Нашата опозиция (срещу газопровода) се базира на общите ни стратегически интереси\", добави държавният секретар. Северните европейски страни изразиха своите опасения за сигурността заради тръбата, която ще бъде положена край техните брегове по дъното на Балтийско море. Германия и Австрия обаче са фокусирани повече върху икономическите изгоди от наличието на по-евтин газ и казват, че всяка допълнителна газова инфраструктура може да допринесе за по-висока сигурност на доставките в Европа, отбелязва Ройтерс, позовавайки се на неотдавнашно изявление на германското икономическо министерство. Агенцията припомня, че и Полша все още задоволява около две трети от консумацията си на газ с внос от Русия. Тя обаче инвестира значителни средства в изграждането на терминал за втечнен природен газ на брега на Балтийско море, като подписа и дългосрочен договор за покупка на втечнен газ от САЩ. \"Ние сме горди, че подкрепяме енергийната диверсификация и сигурността на Полша\", Каза Тилърсън днес. Двамата външни министри се ангажираха също така да засилят отбранителното сътрудничество между Полша и САЩ. Чапутович каза, че Варшава би желала САЩ да засилят военното си присъствие в страната. \"Разполагането на американски войски на наша територия дава на поляците чувство за сигурност и ние сме благодарни за това. Искаме това присъствие да се засили и да стане постоянно\", посочи той, цитиран от Асошиейтед прес. Полско-американското отбранително сътрудничество получи силен тласък миналата година с разполагането на около 5000 американски войници в Полша като част от две отделни мисии - американска и натовска. Тези мисии имат за цел да вдъхнат увереност на съюзниците от източния фланг на НАТО, че алиансът има сериозно намерение да ги защитава от руска агресия, посочва АП.", "date": "2018.01.27", "title": "Предупреждение от САЩ: \"Северен поток 2\" е заплаха за енергийната сигурност на Европа"}
{"url": "http://www.faktor.bg/bg/articles/novini/svyat/erdogan-ako-e-rekal-allah-turskata-armiya-shte-stigne-do-idlib", "text": "Турският президент Реджеп Тайип Ердоган не изключи днес възможността турската армия да продължи при необходимост от района на сирийския град Африн към Идлиб, предадоха ТАСС и ДПА, като се позоваха на изявления на Ердоган, направени пред привърженици в Коджаели, близо до Истанбул.    Ердоган каза, че турската армия напредва към Африн и, ако е рекъл Аллах, ще стигне до Идлиб, посочи БТА. Турската армия започна на 20 януари военна операция срещу контролирания от сирийски кюрди район Африн, който се намира в съседство на Идлиб. Ердоган е казвал много пъти, че след операцията в Африн турската армия може да продължи на изток към Манбидж, който кюрдските сили освободиха от \"Ислямска държава\" през 2016 г. Кюрдските сили в Манбидж са подкрепяни от САЩ, които са разположили и свои войници в града, посочва ДПА.     Идлиб е единствената провинция под контрола на сирийските опозиционни сили, включително на бойци, свързани с Ал Кайда, напомня агенцията. Сирийските правителствени сили напредват към Идлиб от юг.", "date": "2018.01.27", "title": "Ердоган: Ако е рекъл Аллах, турската армия ще стигне до Идлиб"}
{"url": "http://www.faktor.bg/bg/articles/politika/hlyab-i-pasti/kulata-s-chasovnika-pak-bie-na-umryalo", "text": "Трудно ми е да си представя как може нормален, почтен, морален и просветен човек да беснее и злослови против т.н. Истанбулска конвенция. Във всяка от по-цивилизованите и развити в хуманно отношение страни в Европа ратификацията премина на времето си спокойно, без кой знае какво обществено внимание – предметът на Конвенцията е толкова очевидно естествен, съвременен и навременен, че той не предизвика никакви оспорвания освен в затворени, екстремни, маргинални, публично незначими среди. За разлика от това   обхванала голяма част от българската публика, така както я виждам филтрирана от моята гледна точка във Фейсбук и в малкия медиен сегмент, който допускам в своя близост, ми напомня средновековна умствена изостаналост и джихадистка диващина. Крещят се някакви нелепости за “трети пол”, за “джендърно надмощие” и пр. дивотии, които съществуват само в дезинформационните опорни точки на кремълската пропаганда и във възпалените мозъци на вече поразените от акутен московитис. Учудвам се колко лекомислено дори смислени хора се поддават на масовата психоза, плод на безогледни   как не разбират, че тече мащабна програма, планомерно структурирана за деморализиране и отбиване на страни като България от съвременните европейски западни ценности. Как сляпо се приемат лъжите на кремълската агентура вместо да се постараят да се информират за един от документите на най-просветената и напредничава институция – Съвета на Европа!", "date": "2018.01.27", "title": "Кулата с часовника пак бие на умряло"}
{"url": "http://www.faktor.bg/bg/articles/obshtestvo/ulitsata/naglost-alo-izmamnitsi-atakuvat-dete-ot-pleven", "text": "8-годишно момиченце от Плевен стана жертва на телефонни измамници. Детето било принудено да даде голяма сума пари и златни накити, мислейки, че спасява живота на майка си, разказва Нова ТВ. До този момент жертви на измамниците са предимно възрастни хора. Този път жертвата е малко момиченце. Преди два дни, докато е сама вкъщи, домашният телефон иззвънява. „Казаха, че мама е блъсната от кола и се нуждае от операция и че тате пътува, за да даде кръв. И ми казаха да търся навсякъде в апартамента пари, злато”, разказва детето, което дало на измамниците близо 5000 лева и златни накити. Плачеше! Бяха изтеглени да се купува нещо и заминаха. Златото го е намерила като изпадна долу на земята. Не съм я разпитвал, защото всеки един разговор я травмира, има епилепсия”, разказва бащата на измаменото дете.   С детето работят психолози. Случаят е предаден на прокуратурата.", "date": "2018.01.27", "title": "Наглост: \"Ало\" измамници атакуват дете от Плевен"}
{"url": "http://www.faktor.bg/bg/articles/ikonomika/biznes/ministar-petkova-za-men-e-zagadka-za-kakvi-tseni-na-toka-govori-biznesat", "text": "„За мен е голяма загадка за какви цени на енергията говори бизнесът”. Това бе коментарът на енергийния министър Теменужка Петкова в студиото на Би Ти Ви, визирайки твърденията на бизнеса от преди седмица, че се очаква шоково поскъпване на храните заради по-високите цени на тока за бизнеса. „За съжаление в рамките на срещите, които направихме с бизнеса, не можа да стане ясно кои са тези търговци, които предлагат такива високи цени. Електро-енергията, която дружествата продават, е на цени от 76,09 лв.”, допълни Петкова. Тя обясни, че е призовала бизнесът да подаде сигнал до компетентните органи, които да проверят въпросните цени. „За моя изненада, Асоциацията на българския бизнес подаде сигнал за две държавни дружества. Освен, че с колегите ми бяхме наречени мафиоти, бизнесът каза, че в сектора не се извършват реформи. Аз не съм съгласна и за това има факти”, категорична бе Петкова. По думите ѝ оценката на Мудис за БЕХ се е повишила с два пункта, а към настоящия момент държавната енергетика разполага с 1,435 млрд. лв. „Когато някой говори, трябва преди това да види какви са фактите”, подчирта Петкова. „Дебатът за това необходим ли е проектът Белене тепърва предстои”, коментира още министърът. Според нея интересът от страна на китайските инвеститори е много сериозен. „Аз смятам, че с промените, които се извършват и към настоящия момент в енергийния сектор, визията и директивите на ЕС, трябва да бъдем много балансирани и добре да помислим, за да защитим своята енергийна сигурност”, каза още Теменужка Петкова.", "date": "2018.01.27", "title": "Министър Петкова: За мен е загадка за какви цени на тока говори бизнесът!"}
{"url": "http://www.faktor.bg/bg/articles/kultura/art-faktor/varnentsi-posreshtat-chudotvornata-ikona-patevoditelka-baytalska", "text": "Десетки миряни посрещнаха чудотворната икона на Божията майка \"Пътеводителка Байталска\" във Варна.  Иконата пристигна у нас от Украйна, а богомолците я чакаха пред катедралния храм в града с надежда за изцеление, предаде Нова ТВ. Чудотворната икона е известна с това, че е помогнала на всеки, който й се е помолил да се излекува и на семейства да се сдобият с дете. На повече от 200 години е и до 2005 г. е била изгубена, след като манастирът е бил опожарен. Нарича се Пътеводителка заради начина, по който са изографисани Божията майка и младенеца. Те са в близък план, а Дева Мария държи Исус на ръце. Според християнските предания първата икона от този тип е нарисувана от евангелист Лука и се е превърнала в закрилница на Константинопол. Днес подобни икони има в Русия, Гърция, Украйна и Полша. Иконата остава за поклонение във варненския катедрален храм „Свето Успение Богородично” два дни. Утре сутрин ще бъде отслужена божествена литургия.", "date": "2018.01.27", "title": "Варненци посрещат чудотворната икона \"Пътеводителка Байталска\""}
{"url": "http://www.faktor.bg/bg/articles/sport/balgariya/bolki-v-ramoto-machat-grisho-uchastieto-mu-v-sofia-open-pod-vapros", "text": "Най-добрият български тенисист Григор Димитров заяви, че не се чувства физически добре след двата турнира в Австралия. Българинът разкри, че е почувствал сериозни болки в рамото в последните мачове от Аустрелиън Оупън, съобщи Gong.bg. Първата ни ракета е направил необходимите прегледи в Монако преди да отлети за България и обяви, че чака решението на лекарите.  Както е известно, световната тенис звезда Григор Димитров трябва да защитава титлата си от миналата година на едно от най-големите спортни събития у нас - DIEMA XTRA Sofia Open. Турнирът от сериите АТП 250 ще се проведе между 4 и 11 февруари в „Арена Армеец. Първата ни ракета кацна на родна земя в петък в 14:00 часа. \"Винаги има напрежение. Най-голямото напрежение идва от самия мен. Понякога тялото просто не иска. Вчера бях в Монако, направих прегледи, защото не се чувствах добре в края на турнира. Рамото ме болеше, изобщо не се чувствах добре. Трябваше да намеря начини да се възстановява. Никога не искам да играя турнир, ако не се чувствам добре. Резултатите ще дойдат до няколко дни и се надявам всичко да е наред, за да се включа на ниво. Имах изключителни болки в последните дни. Понякога не можеш да вървиш срещу тялото си. Дал съм си почивка максимално тези дни.  В следващите дни ще знам със сигурност повече. Не мога да давам никакви обещания. Когато разбера повече, ще споделя с всички вас\", призна Григор. „Турнирите в Австралия са едни от най-добрите за мен. Имаше доста тежки мачове. Мач след мач почнах да влизам във форма, но наистина много се поизморих. Можеше да играя и по-добре, но още не бях влязъл в небоходимата форма. Надявам се с месеците това да се подобри. Почивката ми беше само седмица в края на миналия сезон и на следващата бях отново с фитнес треньора ми. Не очаквах всичко толкова бързо да се случи. Също така не съжалявам за нищп. Това е един добър път, направих правилните неща през сезонна. Нещата вървят добре\", сподели още най-добрата българска ракета. Грегор сподели, че ще трябва да помисли и поговори с с отбора, ако все пак лекарите го посъветват да запазя рамото си. \"Това не е лесно решение за взимане. Тук подкрепата е уникална, обичам да играя. Да се надяваме, че ще съм готов да участвам\", каза още първата ни ракета.", "date": "2018.01.27", "title": "Болки в рамото мъчат Гришо, участието му в Sofia Open - под въпрос"}
{"url": "http://www.faktor.bg/bg/articles/sport/svetat/krasi-anev-grabna-srebroto-po-biatlon-na-evropeyskoto-v-italiya", "text": "Красимир Анев грабна сребърен медал в преследването на 12.5 километра на Европейското първенство по биатлон в италианския зимен център Риднаун-Вал Ридана. 30-годишният Анев уцели 20-те мишени и бе на 27.6 секунди зад победителя Александър Логинов (Русия). Българинът спечели осми медал от европейско първенство в кариерата си и втори в Италия след бронза в спринта. Днес ще бъде преследването на 10 км за жени, а утре европейското първенство приключва със смесените щафети.", "date": "2018.01.27", "title": "Краси Анев грабна среброто по биатлон на Европейското в Италия"}
{"url": "http://www.faktor.bg/bg/articles/layf-stayl/klyuki/dashteryata-na-putin-katerina-se-razvezhda-bogatstvoto-na-bivshiya-y-olekva-napolovina", "text": "По-малката дъщеря на руския президент Владимир Путин - Катерина Тихонова се разведе, съобщи агенция \"Блумбърг\" като цитира четирима души, запознати с въпроса, които са пожелали анонимност. Тихонова е омъжена за Кирил Шамалов, който стана супер богат, благодарение на брака си. Той се е върнал отново на работа в петролната компания \"Сибур\", където е работил преди да се ожени за щерката на Путин. От \"Сибур\" започва кариерата на Шамалов, който за кратко време става милиардер и там го връща падението му. Обратите в съдбата му са един от редките случаи, когато се разкриват тайните начини, по които обкръжението на Путин свързва семейство, приятели и финанси, отбелязва агенцията. Излизането от семейния кръг на Путин обаче не е било тотална загуба за Шамалов, чието богатство според Индекса на милиардерите на \"Блумбърг\" възлиза на 800 милиона долара. Това се дължи най-вече на онези 3.9 на сто от \"Сибур\", които той все още притежава. Тези акции в момента се оценяват на 504 милиона долара. В тези оценки не влизат лихвите, които Шамалов може да е платил за заема от \"Газпромбанк\", нито промяната на семейното му положение. Според руските закони бившите съпрузи имат право на половината от всички активи, натрупани по време на брака, освен ако не е имало предбрачно споразумение, уточнява агенцията.", "date": "2018.01.27", "title": "Дъщерята на Путин Катерина се развежда, богатството на бившия й олеква наполовина"}
{"url": "http://www.faktor.bg/bg/articles/kultura/art-faktor/nominiraniyat-za-oskar-del-toro-obvinen-v-plagiatstvo-za-formata-na-vodata", "text": "Семейството на американския писател и сценарист Пол Зиндел, който е носител на наградата „Пулицър\", обвини в плагиатство създателите на филма „Формата на водата\", пише в. „Гардиън\". Лентата на Гийермо дел Торо е фаворит за тазгодишните награди „Оскар\" и има 13 номинации, сред които и основната - за най-добър филм. Според семейството на Зиндел сюжетът е явно заимстван от постановката от 1969 година. „Гардиън\" посочват, че действително в сюжета на двете истории има прилики - и в двете творби главната героиня е хигиенистка, работеща в секретна военна лаборатория. Тя се влюбва в живеещо във водата същество, но при Зиндел то е Делфин, а при Дел Торо - хуманоидна амфибия. Върху съществото се провеждат експерименти и хигиенистката се опитва да го спаси, като го пренася в кош за пране. „От „Фокс сърчлайт\" не само че не си признават плагиатството, но дори и не се обърнаха към нас за авторските права\", коментира синът на Зиндел. От „Фокс\" контрираха, като заявиха, че Гийермо дел Торо никога не е чел и не се е запознавал с произведенията на Зиндел под каквато и да било форма. „Дел Торо има зад гърба си 25-годишна кариера с 10 художествени филма, като през цялото време е бил крайно открит\", допълват от компанията.", "date": "2018.01.27", "title": "Номинираният за \"Оскар\" Дел Торо обвинен в плагиатство за \"Формата на водата\""}
{"url": "http://www.faktor.bg/bg/articles/ikonomika/biznes/lepim-za-posledno-vinetki-na-staklata-na-kolite-prez-2018", "text": "Последна година летим винетки на стъклото на автомобила си. Това обяви в ефира на \"Дарик\" министърът на регионалното развитие и благоустройството Николай Нанков. Това ще се случи след задействането на ТОЛ-системата, което ще се случи през 2019 година. \"Ще въведем електронни винетки, като нашето обещание е, че това по никакъв начин няма да се отрази на тяхната цена. Тя ще бъде разпознавана чрез автоматични четци, които ще бъдат поставени на пътищата по линия на тол системата. Освен на бензиностанции, ще се закупуват и на специални пос терминали\", обясни Нанков.  По отношение на ТОЛ-системата, регионалният министър смята най-удачно тя да важи за пътищата, които са рехабилитирани и в добро състояние. За кои участъци ще бъде в сила ще стане ясно с категоричност след обществена дискусия и решение на Министерски съвет. \"По мое убеждения, за най-справедливо смятам, да функционира само на пътните отсечки, които са в добро състояние - пътища от първи и втори клас. Друга идея е да обхванем и част от третокласната пътна мрежа\", посочи Нанков.", "date": "2018.01.27", "title": "Лепим за последно винетки на стъклата на колите през 2018"}
{"url": "http://www.faktor.bg/bg/articles/ikonomika/biznes/hakerska-ataka-potobi-blizo-533-miliona-v-kriptovaluta-na-borsata-v-yaponiya", "text": "Близо 58 милиарда йени (533 милиона долара) в криптовалута са изчезнали от японска борса заради хакерска намеса, съобщиха местни медии, цитирани от ДПА. Платформата Койнчек (Coincheck), която е оператор на дигиталната валута НЕМ (NEM), съобщи на сайта си вчера, че спира продажбите и тегленията на валутата, както и търговията с повечето други криптовалути и японски йени. Президентът на платформата Коичиро Вада се извини за инцидента и посочи, че може да се наложи компанията да потърси финансова подкрепа, предава БТА.  Койнчек, която се определя като водещата борса за търговия с биткойн и други криптовалути в Азия, уточни, че е открила нерегламентиран достъп до системата вчера рано сутринта. През 2014 г. около 48 млрд. йени бяха изгубени на борсата за търговия с биткойн Ем ти Гокс (Mt Gox) в Токио.", "date": "2018.01.27", "title": "Хакерска атака „потопи“ близо $ 533 милиона в криптовалута на борсата в Япония"}
{"url": "http://www.faktor.bg/bg/articles/ikonomika/biznes/prognoza-na-bnb-zaradi-investitorski-interes-mozhe-da-ima-slivane-na-banki", "text": "През тази година е възможно да има сливане на банки. Това прогнозира управителят на Българската народна банка Димитър Радев, позовавайки се на обстоен анализ, публикуван в първото издание на тримесечния бюлетин на Асоциацията на търговските банки. \"Изминалата 2017г. потвърди положителните тенденции в банковата система на България. Печалбата в сектора доближи исторически най-високите равнища от периода преди глобалната криза. Показателите за капиталова адекватност и ликвидност останаха високи и надхвърлят средните в Европейския съюз. Кредитната активност на банките се увеличи, а необслужваните кредити продължиха да намаляват. Оценката за състоянието на сектора се допълва и от доброто, като цяло, изпълнение на мерките в отделните кредитни институции, набелязани след прегледа на качеството на активите и стрес теста през 2016г.\", се казва в прогнозата на асоциацията. В нея се отбелязва, че перспективите за банките през 2018г. остават положителни, на фона на благоприятното развитие на макроикономическата среда. В последната прогноза на Българската народна банка за настоящата година очаква реалният растеж на икономиката да надхвърли 4%, най-вече под влияние на растежа на частното потребление. Средногодишният коефициент на безработица през годината прогнозира да остане под 6%. Очакваното повишение на икономическата активност, подобряването на икономическия профил на кредитополучателите и запазването на ниските лихвени проценти ще обуславят растеж на банковите кредити за нефинансовите предприятия и домакинствата, прогнозират експертите. В същото време банките могат да използват по-благоприятната среда за справяне с предизвикателства, наследени от годините на икономическата криза или съпровождащи възстановената кредитна активност, се посочва в прогнозата.   \"От гледна точка на Българската народна банка, като регулатор и надзорен орган по отношение на банковия сектор, могат да бъдат откроени следните три теми, които ще бъдат във фокуса на вниманието на ръководствата на търговските банки\", отбелязват експертите и ги посочват: Първо, ниските лихвени проценти по активните операции на банките, заедно с лимитираните възможности за оптимизация на разходите по пасивната страна на банковите баланси, ще продължат да оказват натиск върху рентабилността. Увеличаването на обема на кредитирането остава водещият канал за повишаване на приходите, доколкото нетният лихвен доход запазва най-голям дял в структурата на нетния оперативен приход (по последни данни този дял възлиза на 71% на ниво система). Второ, брутните необслужвани кредити в България са адекватно покрити с обезценки и капиталов излишък, но делът им остава над средния в Европейския съюз. Ето защо са логични усилията на банките да намаляват необслужваните кредити в техните баланси, включително чрез продажби на портфейли с такива кредити. По данни на паричната статистика, през 2017г. в банковата система са продадени кредити на стойност 360 млн. лв. Намаляването на необслужваните кредити продължава, като по последни надзорни данни към ноември 2017г. делът на брутните необслужвани кредити достига 11%, а делът на нетните необслужвани кредити – 5.8%. През 2018г. очакваме тези положителни тенденции да продължат. Трето, растежът на банковия кредит предполага повишено внимание върху кредитния риск. Периодите на кредитна експанзия са и периоди на натрупване на потенциал за бъдеща реализация на кредитен риск и поява на нови активи с проблемно качество. Този въпрос е особено актуален с оглед на средносрочната перспектива за навлизане в нов възходящ лихвен цикъл. Постигането на индивидуални цели, свързани с показатели за кредитен растеж или пазарен дял, не трябва да бъде за сметка на адекватното оценяване и управление на кредитния риск.\" Според анализаторите стабилното състояние и потенциалът на българския банков сектор обясняват инвеститорския интерес към него. През годината е възможно да станем свидетели на нови сделки по трансформация на собственост в банки у нас, в т.ч. чрез сливания или придобивания. Това може да доведе до допълнителна консолидация в сектора, основана на чисто пазарни механизми - процес, за който Българската народна банка многократно е заявявала подкрепа, се посочва още в анализа. \"Придобиванията или увеличенията на квалифицирани участия изискват преди всичко добра подготовка и отговорност от инвеститори, акционери и ръководители на кредитните институции. След това ангажименти в процедурите имат съответните публични институции и органи, сред които Българската народна банка. Специфичната и важна роля на банковия надзор при такива решения произтича от необходимостта от даване на съответните пруденциални оценки. Българската народна банка и занапред ще се подчинява единствено на законосъобразността и по-конкретно, на стриктното изпълнение на разпоредбите на Закона за кредитните институции и приложимите насоки на европейските надзорни органи\" завършва прогнозата си  Асоциацията на търговските банки.", "date": "2018.01.27", "title": "Прогноза на БНБ: Заради инвеститорски интерес може да има сливане на банки"}
{"url": "http://www.faktor.bg/bg/articles/ninova-sardita-na-festivala-surva-revnuva-maya-manolova-zaradi-narodnata-lyubov", "text": "\"Нека злото ви забрави. На всички българи - здраве и плодородна година. Честит празник \"Сурва\" на перничани\". С тези думи лидерът на БСП Корнелия Нинова се обърна към всички хора, дошли да отбележат традиционния празник в Перник. \"Възхищавам ви се. За 27-ми път организирате кукерските тържества, които са част от нематериалното културно наследство на ЮНЕСКО. Вие цените и пазите традициите, които са запазили българщината през всички изпитания\", допълни тя. Нинова изтъкна, че именно традициите ще ни съхранят като народ и занапред. \"Щастлива съм да видя тук толкова млади хора и деца. Ето нещо, в което трябва да ги възпитаваме - да тачат обичаите на предците си и да ги пренасят напред в годините. Нека бъдат здрави и силни българи\", каза още лидерът на БСП. Сред гостите на фестивала \"Сурва 2018\" е и омбудсманът Мая Манолова, информира ZaPernik.com., радушно приета от перничани по време на откриването на фестивала снощи в Двореца на културата в Перник.  Само на метри от нея Корнелия Нинова се бе обградила от местни партийни величия и гледаше злобно как хората се кефят на Мая Манолова и я поздравяват, а нея дори не я забелязват, пише още изданието. Друга интрига лъсна от откриването на фестивала снощи - кметицата на Перник Вяра Церовска не спомена името на председателя на Общинския съвет в Перник при откриването на фестивала. Тотално бяха игнорирани и депутатите при обявяването на политическите лица. Само шефката на парламента Цвета Караянчева и омбудсманът Мая Манолова чуха имената си от трибуната.", "date": "2018.01.27", "title": "Нинова сърдита на фестивала \"Сурва\", ревнува Мая Манолова заради народната любов"}
{"url": "http://www.faktor.bg/bg/articles/novini/svyat/kanadskite-miliarderi-bari-i-hani-sharman-zhertvi-na-predumishleno-ubiystvo", "text": "След няколкоседмично разследване полицията в Торонто стигна до заключението, че смъртта на канадския фармацевт милиардер Бари Шърман и жена му Хъни е в резултат на двойно предумишлено убийство. Властите засега не разкриват дали към момента има заподозрени. Двете тела бяха открити в мазето на дома им. Няма обаче следи от влизане с взлом. Полицията пък обяви, че не издирва извършител. Това породи твърдения, че става въпрос за убийство и самоубийство, които ядосаха близките на жертвите. Телата на 75-годишния Шърман и 70-годишната му съпруга бяха открити в мазето на къщата им в Торонто от агент по недвижими имоти, който щял да провежда огледи с клиенти. Бари Шърман бе един от най-богатите хора в Канада. Основава „Апотекс“ през 1974 г. Днес компанията изнася лекарства в повече от 115 страни и е седмият най-голям производител на генетични лекарства в света.", "date": "2018.01.27", "title": "Канадските милиардери Бари и Хъни Шарман - жертви на предумишлено убийство"}
{"url": "http://www.faktor.bg/bg/articles/novini/balgariya/varvim-po-ruskiya-pat-dekriminalizirane-na-domashnoto-nasilie", "text": "Декриминализирането на домашното насилие в Русия, с одобрението на Руската православна църква и \"съпротивата\" на БПЦ срещу Истанбулската конвенция са еднопорядкови събития. Всъщност битката с \"насилника\" в съзнането на всеки един от нас, упованието на фетиша, че щом Наказателният кодекс има член, който покрива насилието, значи можем да спим спокойно. Истината е, че това е социално явление, което се ражда и развива в съзнането ни, което ни кара да насилваме - и физически и словесно, а не произтича от законите. И именно за това мнозина търсят индулгенция, че всъщност до сега нещата са били ОК, имаме си ценности, имаме си закони. Оправдат липсата на собствена сетивност за чуждата беда. Защото трудно се живее с мисълта, че не на Марс, а тук съседът насилва или убива, защото си мисли, че \"така е било от векове\", че така трябва. Докато ние мълчим, значи съдействаме. Огромен е залогът в тази битка за съзнанието, за ценности, за Пътя. За мълчаливото съдействие на насилието със съпротивата срещу едно общо цивилизационно усилие - и Турция и православен Кипър, Сърбия, Румъния са ратифицирали Конвенцията - православни и ислямска страна!? Италия, въпраки мнението на католическата църква, а то е изключително, също ратифицира.  Страшна е степента, в която предразсъдъци и страхове са пленили съзнанието на голяма част от народа. И този страх се експлоатира ежедневно, за да го държат в подчинение, за да му подхвърля огризки от благоденствие и сигурност, докато го Поемаме по пътя на декриминализирането както в Русия - защото отказът от ратификация е послание в тази посока. Това хората ще разберат и насилниците също. Тях законът изобщо не ги спира. Колко са осъдени, колко престъпления са предотвратени? Не става дума само за тези 23 /ако не се лъжа/ жени, които са убити чрез насилие - докато сме разчитали на закона и сме залъгвали, че правим достатъчно като общество. Знаете ли какъв е прагът, при който прокуратурата се намесва в Русия при насилие? Жертвата да попадне в спешното отделение в болницата!? Всеки има своята истина, но съвест на заем няма. Много бих искал днешните протести да включат и темата за ратификацията на Истанбулската конвенция. Отношението по темата е цивилизационен раздел.", "date": "2018.01.27", "title": "Вървим по руския път – декриминализиране на домашното насилие"}
{"url": "http://www.faktor.bg/bg/articles/novini/balgariya/fandakova-imame-gotovnost-da-vavedem-zeleniya-bilet-v-dnite-s-mrasen-vazduh-v-sofiya", "text": "В този сезон битовото отопление е най-сериозният замърсител. В София въпреки намаления трафик през празниците бяха отчетени много високи стойности на замърсяване. Това коментира пред Нова ТВ столичният градоначаланик Йорданка Фандъкова. Вчерашният ден, петък, имаме 4-5 пъти повече пътували в метрото и в градския транстпорт. Да се надяваме, че ако повече хора слезем от колите си в дните с повишени прахове частици, столицата да стане по-чисто място за живеене.  Усилията за постигане на по-чист въздух е и приетото решение за въвеждането на така наречения зелен билет – на цена от 1 лев, за целия ден и за цялата градска мрежа. Същия ефект има и мярката да се оставят автомобилите в периферните паркинги и до центъра да се предвижват с градския транспорт, посочи столичният кмет.  Фандъкова обясни още, че се правят засилени проверки да бъде прекъснат пътя на отпадъчните материали от контейнерите, пунктовете за вторични суровини и автосервизи, с цел да не се вадят горивни отпадъчни материали, които са източника на замърсяването в някои столични квартали и там хората живеят при много лоши условия. Един от сериозните замърсители е твърдото гориво за отопление – дърва и въглища, посочи още кметът на София. В някои квартали – каквито са виетнамските общежития, са взети специални мерки. Тези постройки ще бъдат разрушени. Първият блок вече е осводен – бл.10, и той е съборен. Работи се по план да бъдат разрушени и останалите жилищни сгради, но е нужно време. Ние имаме инициатива за МОСВ да бъдат изработени стандарти за въглища и дърва, като на пазара се продават по-качествени въглища и дърва, които да не замърсяват толкова въздуха.", "date": "2018.01.27", "title": "Фандъкова: Имаме готовност да въведем \"зеления билет\" в дните с мръсен въздух в София"}
{"url": "http://www.faktor.bg/bg/articles/obshtestvo/ulitsata/severozapadatat-na-protest-horata-iskat-magistrala-sofiya-vidin", "text": "Северозападът на протест. С митинг с духова музика жителите на региона настояват за по-добра инфраструктура, показа репортаж на Нова ТВ. Протестиращите блокираха международния път за „Дунав мост 2”. Те настояват за изграждането на магистрала от Видин към София и тунел под прохода Петрохан. В срок от една седмица те искат да бъде взето решение  от Министерски съвет за незабавно стартиране на процедурите за изграждане на магистралния път. От своя страна от АПИ заявиха, че през 2018 г. стартират процедури за изграждане на 85 км четирилентов път от Видин до София. Протестиращите обаче се заканиха, че ще останат на пътя до довечера и няма да се откажат, докато не виждат реален проект за магистрала.", "date": "2018.01.27", "title": "Северозападатът на протест - хората искат магистрала София-Видин"}
{"url": "http://www.faktor.bg/bg/articles/obshtestvo/ulitsata/kabinetat-planira-1-5-kubika-bezplatna-voda-za-uyazvimite-potrebiteli", "text": "В някои области на страната таванът на социална поносимост е достигнат и там няма да има повишение на цената на водата. Това увери министърът на регионалното развитие и благоустройството Николай Нанков, съобщиха от пресцентъра на МРРБ. \"Съвместно със социалното министерство ще дефинираме понятието уязвими потребители и ще изработим механизъм за тяхното подпомагане. По изрично мое настояване гражданите в тази категория ще получават до 1,5 кубика безплатна вода на месец\", разкри регионалният министър по \"Дарик\". Водоснабдителната и канализационна мрежа (ВиК) в България е четири пъти по-дълга от републиканската пътна мрежа - тя е над 90 хил. км под земята, които изискват огромен ресурс за поддръжка, отбеляза Нанков.  По думите му, с новия закон за ВиК ще се създаде и подземен кадастър за системите, което ще улесни ремонтните дейности и инвеститорите. В момента под 5% от ВиК мрежата у нас има кадастър. Регионалният министър обясни, че след като се уреди въпросът със собствеността на язовир \"Бели Искър\", ще започнат действия за ремонт на съоръжението. \"Няма случай областен управител да е ремонтирал язовир. Тези за питейни нужди се ремонтират от МРРБ, както в момента рехабилитираме язовирите \"Христо Смирненски\" и \"Студена\". Така че ще ремонтираме и \"Бели Искър\", но след проектиране, за да се установи точното състояние и нуждата от ремонт, защото сегашната сума, която се лансира в общественото пространство от 80 млн. лв., е меко казано завишена\", коментира Нанков. \"В случая с язовир \"Бели Искър\" всяването на необосновани страхове от областния управител сред хората е по-голям грях от непознаването му на закона\", подчерта министърът.", "date": "2018.01.27", "title": "Кабинетът планира 1.5 кубика безплатна вода за уязвимите потребители"}
{"url": "http://www.faktor.bg/bg/articles/obshtestvo/ulitsata/proekt-za-park-izkara-na-protest-stolichani-ot-gorublyane", "text": "Проектът за парк ”Изток” изкара на протест жители на столичния квартал ”Горубляне” и те блокираха Околовръстното шосе днес. Хората недоволстват срещу плановете на общината да създаде парк върху частните им имоти. Според протестиращите около 500 фамилии са засегнати от проекта, който предвижда върху 1250 декара между кварталите ”Младост” и ”Горубляне” да бъдат изградени зелени площи и атракции. Хората настояват паркът да бъде направен върху общински терени, а не върху частните им имоти.", "date": "2018.01.27", "title": "Проект за парк изкара на протест столичани от \"Горубляне\""}
{"url": "http://www.faktor.bg/bg/articles/obshtestvo/zakon-i-red/georgi-dichev-e-stariyat-nov-shef-na-kamerata-na-chastnite-sadebni-izpalniteli", "text": "Георги Дичев получи нов 3-годишен мандат начело на Камарата на частните съдебни изпълнители (ЧСИ). Това реши общото събрание на гилдията вчера. Дичев събра 109 от общо 163 гласа подкрепа за втори пореден мандат.  Конкурентът му за председателския пост Неделчо Митев получи едва 54 гласа. “Ние трябва да покажем пред обществото, че частното съдебно изпълнение работи в интерес на функционирането на основните обществени системи, т.е. то има силна публична функция. Ние сме структура, създадена от държавата, която работи в една от най-чувствителните системи на държавата – съдебната”, очерта приоритетите си Дичев. Основната му задача ще е да защити професията от опитите да бъде дискредитирана. Избрани бяха и 11 редовни и 2-ма резервни членове на Съвета на Камарата на ЧСИ. Това е управителен орган, който свиква общото събрание, изпълнява решенията му и му се отчита.", "date": "2018.01.27", "title": "Георги Дичев е старият нов шеф на Камерата на частните съдебни изпълнители"}
{"url": "http://www.faktor.bg/bg/articles/obshtestvo/ulitsata/dete-zagina-drugo-e-obgazeno-pri-pozhar-v-pavlikensko-selo", "text": "Едно дете е загинало, а друго е пострадало при пожар в къща в с. Горско Калугерово, предаде Би Ти Ви. Сигнал за пожара е получен днес в 17:03 ч. На мястото са изпратени екипи на полицията и пожарната в Павликени. Два противопожарни автомобила с петима огнеборци са потушили пламъците. По първоначална информация едно от шестте деца на семейството е загинало при пожара, а друго е откарано във великотърновската болница с обгазяване. Пламъците са унищожили една от стаите, коридор и част от покривната конструкция. Останала част от къщата е спасена. На мястото се извършва оглед. Причините за пожара са в процес на изясняване.", "date": "2018.01.27", "title": "Дете загина, друго е обгазено при пожар в павликенско село"}
{"url": "http://www.faktor.bg/bg/articles/politika/na-vseki-kilometar/geroy-ot-layptsig-unizeno-moli-za-milost-stalin-da-go-varnat-v-balgariya-i-spasyat-ot-sibir", "text": "На 27 февруари в Берлин е запален Райхстага. Арестувани са петима комунисти: холандецът Маринус ван дер Любе, германският депутат Ернст Торглер (който по-късно става сътрудник на нацистите) и трима българи - Георги Димитров, Благой Попов и Васил Танев. В хода на прочутия Лайпцигски процес за виновен е признат само ван дер Любе.  По настояване на Съветския съюз българите заминават за Москва, където са посрещнати с почести.  За това, че един от героите на Лайпциг - Благой Попов - е арестуван, съден и изпратен в лагер жителите на Съветския съюз не научават никога, а в родната му България това става известно десетилетия по-късно. \"Комерсант\" за пръв път публикува писмото на Благой Попов до Сталин от 7 януари 1953 година, когато той вече е излежал 15 годишна присъда и се намира на вечно заточение в Сибир. Писмото, изпълнено с отчаяни и унизителни молби към Сталин, е блестящ  „През годините на затворничеството си Ви писах много пъти за съдбата си. Или не получих никакъв отговор, или с отказ на молбите ми отговаряше някой друг. Сега, когато отново съм на свобода, вече не знам какво да Ви пиша и за какво да Ви моля. Бях арестуван през 1937 година. Излежах присъдата си на 30 юли 1952 година и веднага бях изпратен на вечно заточение в село Тея, в Северно-Енисейския регион.  За какво бях арестуван? По същество - не знам за какво.  Обвиняваха ме в участие във вътрешно-партийни разногласия в редовете на Българската комунистическа партия, както и, че макар тези разногласия формално да са били ликвидирани, всъщност те продължили нелегално, и нещо повече, подготвяно е покушение срещу другарите Димитров и Коларов. Осъдиха ме на 15 години в трудово-изправителен лагер. Да 1931 година аз действително участвах в разногласията. След това те бяха прекратени, ликвидирани. За това имаше решение на Изпълкома на Коминтерна. Всички знаят за тези разногласия. Аз не съм вземал повече участие в тях. През 1932 година бях изпратен в Германия, бях в фашистки затвор, връщайки се в СССР работих в Изпълкома на Комунистическия младежки интернационал, след това, до момента на ареста учех в Промишлената академия \"Сталин\". Не само, че не съм участвал в разногласия, но и нищо не ми е било известно за продължението им след 31-ва година. Що се отнася до обвинението в подготовка на покушение срещу другарите Димитров и Коларов, не само че нищо не знаех, но и не можех да допусна подобна мисъл в главата на който да и да било български комунист. Четох протокола от разпита на Искров, един от главните обвиняеми, в който той признава, че са готвили покушение срещу другаря Димитров. Как и при какви обстоятелства той е дал тези показания аз не знам. По време на очната ставка през 1937 година исках да го попитам вярно ли е, че те нелегално са продължили разногласията и са подготвяли покушение срещу другаря Димитров, но следователят Шевельов прекъсна очната ставка, не ни даде възможност да говорим и изведе, по-скоро изблъска Искров от кабинета. И така за мен остана тайна тази тайнствена подготовка на убийство, ако тя изобщо е съществувала. Заявих на следствието, заявих на пред Военния съд, че съм  Писах подробно и на Димитров от лагера. Той твърди, че е ходатайствал за преразглеждане на присъдата, както и ЦК на БКП. Но им било отказано. През есента на 1944 година получих официално писмо от ЦК на БКП, в което пише: \"Няколко пъти ЦК на БКП и другарят Димитров поставяха въпроса за преразглеждане на присъдата. Беше отказано\". Писмото беше подписано от другаря \"Белов\", тоест Георги Дамянов, който сега е председател на Президиума на Народното събрание на България и другарката Стела Благоева, посланик на НРБ в Москва. След тяхното писмо се отчаях напълно. Ако е отказано на Димитров и на ЦК на БКП, какво остава за мен. Сега всичко това е в миналото. Аз излежах 15 години, без да съм виновен. Сега съм на вечно заточение в Сибир. Тук, на заточението, се намирам в крайно тежко положение - направо бедствам. Работя като пазач на резачка, получавам по-малко от 300 рубли. Болен съм, имам туберкулоза на белите дробове, тежка форма на хипертония, язва на стомаха. Но все още не съм дотолкова разсипан, че да не съм в състояние поне малко да нося полза на обществото и да намирам някакво удовлетворение в труда. Но не мога да намеря друга работа, защото съм осъден. Нещо повече, болен съм от хипертония, а съм изпратен в район, където болните от хипертония бързо умират. През ноември се обърнах с писмо до Правителството на Съветския съюз, а също така към Правителството на България за възстановяването на българското ми поданство и връщането ми в Родината, в България. Още нямам отговор. Сега Ви моля и за това. Помогнете ми да възстановя българското си поданство и да се върна в Родината. Там, в свободна България, за чиято свобода съм проливал кръвта си, искам да прекарам остатъка от живота си за благото на родината си - колкото ми стигнат силите.  А докато се разреши въпросът за връщането ми в родината, убедително Ви моля да ми окажете помощ в сегашното ми бедствено положение в заточението, в смисъл - за намирането на по-подходяща работа и връщането ми в южните райони на Красноярския край (например, в Хакасия), където е по-леко за живот на хипертониците”.", "date": "2018.01.27", "title": "Герой от Лайпциг унизено моли за милост Сталин - да го върнат в България и спасят от Сибир"}
