{"url": "https://faktor.bg/bg/articles/shte-ima-znachitelna-predimno-niska-oblachnost", "text": "Над страната ще има значителна, предимно ниска облачност. По-значителни разкъсвания и намаления на облачността ще има над Югозападна България. В крайните югоизточни райони ще превали слаб дъжд. В Източна България ще духа до умерен север-североизточен вятър. Минимални температури предимно между минус 3° и 2°, максимални между 1° и 6°. Атмосферното налягане ще бъде по-високо от средното за месеца и през деня бавно ще се повишава. Това съобщи за Агенция \"Фокус\" дежурният синоптик Христо Христов от Националния институт по метеорология и хидрология (НИМХ). Над Черноморието ще бъде облачно, по южното крайбрежие със слаби превалявания от дъжд. Ще духа умерен север-североизточен вятър. Максимални температури предимно между 5° и 7°. Температурата на морската вода е 7-8°. Вълнението на морето ще бъде 3-4 бала. Над планините ще бъде предимно слънчево. Вятърът ще бъде слаб до умерен, като през деня ще се ориентира от североизток. Максималната температура на 1200 метра ще бъде около 1°, на 2000 метра – минус 4°.", "date": "2020.01.19", "title": "Ще има значителна, предимно ниска облачност."}
{"url": "https://faktor.bg/bg/articles/the-washington-post-maduro-iska-da-pregovarya-s-tramp", "text": "Държавният глава на Венецуела Николас Мадуро в интервю за американския вестник The Washington Post заяви, че е време да се започне пряк диалог със САЩ, предава „ Фокус“. Според него преките преговори ще позволят на САЩ и Венецуела да изградят нов тип отношения между двете страни. „Отношенията на уважение и диалог правят ситуацията печеливша. Отношенията на конфронтация водят до загуба. Това е формулата“, заяви Мадуро, отбелязвайки, че „ако има взаимно уважение между правителствата, тогава колкото и да са велики САЩ, наличието на диалог, обмен на достоверна информация означава, че ние можем да създадем нов тип отношения“. Мадуро изрази недоумение от факта, че президентът на САЩ Доналд Тръмп се стреми да подобри отношенията със севернокорейския лидер Ким Чен Ун, но с него отказва. Отговорността за „провала“ на американската политика по отношение на Венецуела, заяви Маруро, е на държавния секретар на САЩ Майк Помпео и други „съветници на Тръмп“. От The Washington Post освен това подчертават, че САЩ твърдо се придържат към позицията си: докато Мадуро не поиска да обсъди своята оставка като президент на Венецуела, преките преговори вероятно само ще засилят неговите позиции.", "date": "2020.01.19", "title": "The Washington Post: Мадуро иска да преговаря с Тръмп"}
{"url": "https://faktor.bg/bg/articles/novini-balgariya-terorat-na-bkp-sreshtu-balgarskoto-ofitserstvo-nad-500-ofitseri-osadeni-ot-narodniya-sad-nad-2500-na-otchet-v-ds", "text": "Комунистическият терор срещу българското офицерство след 9 септември 1944 г. има точно изражение в цифри – над 500 офицери са осъдени от противоконституционния „народен съд”, а над 2537 офицери са взети на различен отчет в Държавна сигурност, като 702 са „репресирани от народната власт”, пише  Това разкрива един от документите в архивите на ДС по линия на „царски офицери”, както я е водил репресивния апарат на компартията. Той представлява строго секретна справка за състоянието на агентурно-оперативната работа по линия на „царски офицери” на Трето управление на ДС за борба с контрареволюцията от 1958 г. В него се съдържат горепосочените две цифри на осъдените по „народния съд” и на  разработваните от ДС. В тях не влизат чистките с уволненията в армията по политически причини. Прави впечатление, че от общия брой на установените царски офицери 6230 повече от една трета са заведени на разработки (2537), като значителната част от разработките са общи наблюдателни дела. Този брой разработвани офицери обаче е още по-голям, признава ДС, тъй като извън линия, царски офицери в страната са разработвани и по други направления. Отбелязано е, че по социално положение този момент (1958 г.) българското офицерство до Деветосептемврийския преврат има следното изражение: служещи в държавния апарат – 34%, пенсионери – 32%, в промишлеността, транспорта и търговията – 21%, частници – 6% и в селското стопанство – 3%. „При това много от тях заемат отговорни длъжности като счетоводители, касиери, домакини, магазинери, лекари, учители и други”, подчертава ДС. В докладната записка са дадени примери по окръзи. Посочено е, че в лагери се намират 21 офицери, изпратени там след Унгарските събития, а в затвора се намират общо 92 офицери.", "date": "2020.01.19", "title": "Терорът на БКП срещу българското офицерство: Над 500 офицери осъдени от „народния съд”, над 2500 на отчет в ДС"}
{"url": "https://faktor.bg/bg/articles/zemetresenie-ot-5-po-rihter-razlyulya-gartsiya", "text": "Земетресение от 5 по Рихтер е регистрирано край бреговете на Гърция в Йонийско море, съобщават от Европейския-средиземноморски сеизмологичен център. Силни земетресения разтърсиха Турция и остров Крит Нов трус в Гърция Земетресението е регистрирано в 4:52 часа местно време. Епицентърът е на 6 километра от село Валсамата на остров Кефалония в Йонийско море. Огнището на труса е на дълбочина 5 километра.", "date": "2020.01.19", "title": "Земетресение от 5 по Рихтер разлюля Гърция"}
{"url": "https://faktor.bg/bg/articles/konsulat-balgarinat-koyto-napadna-s-machete-restorant-v-istanbul-e-nosel-bibliya-i-ikoni-video", "text": "Българинът, който нападна хора в ресторант в Истанбул, по всяка вероятност е бил със силно психично разстройство или под въздействието на силни опиати. Това коментира пред Нова тв генералният консул на страната ни в Истанбул Ангел Ангелов. Припомняме, нашенецът беше застрелян от турската полиция в петък вечерта. 32-годишният Милен Бахчеванов нахлул с нож в заведение в квартал „Байрам паша”. Според местни медии нападнал клиенти на заведението, а след това и полицаите, които били повикани на помощ. Не са помогнали нито водната струя и сълзотворния газ на пожарната, нито предупредителните изстрели на полицаите. Бахчеванов е издъхнал в болницата. В чантата му са намерени Библия и икони. По информация на местните медии българинът е влязъл в Турция на 14 януари. Той има криминални регистрации за хулиганство, кражби и грабежи. „Действията му са били изключително неадекватни. Около час и половина продължават опитите да бъде склонен към споразумение. Но той се е барикадирал, държал се е агресивно”, обясни Ангел Ангелов. „Разследването продължава. До момента нямаме официална информация от турските власти. Очакваме в близките часове да я получим”, каза генералният консул на страната ни в Истанбул.", "date": "2020.01.19", "title": "Консулът: Българинът, който нападна с мачете ресторант в Истанбул e носел Библия и икони (ВИДЕО)"}
{"url": "https://faktor.bg/bg/articles/ivelina-vasileva", "text": "„Водата е изключително ценен ресурс и трябва много внимателно и с грижа да я опазваме и потребяваме. Необходимо е да се полагат много усилия за модернизация на ВиК мрежата, за нейната рехабилитация”. Това коментира в предаването „Събуди се” на Нова телевизия Ивелина Василева, председател на Комисията по околна среда и водите в НС. „Това, което е допуснато да се случи в Перник, е поредица от пропуски и грешки и на местно ниво, и на административно. От управленска гледна точка отчитам, че е имало пропуски и грешки. Трябвало е да се вземат мерки още при първите индикации, че намалява количеството вода в язовира, а това е било в края на пролетта началото на лятото”, коментира още Василева. От 25 години питейна вода изтича от стар водопровод в село Лозен Тя обясни, че и ВиК дружеството, и общината, и областната управа са знаели, че намалява количеството вода в язовира, затова е трябвало най-малкото да алармират, за да се вземат адекватни действия. „Важно е, че още когато беше установен проблемът, правителството взе светкавични мерки и вчера беше оповестено решението, което ще облекчи положението в Перник. Чест прави на премиера, че се ангажира с решаването на спешните въпроси и с отпускането на средства”, заяви Ивелина Василева. Тя увери, че прехвърлянето на вода от язовир „Белмекен” към Перник през водопреносната мрежа на София, няма да засегне жителите на столицата. Къде изтича водата на Перник? „София се водоснабдява основно от язовир „Искър”, там има вода поне за 3 години напред”, заяви Василева.  Тя призна, че е била поканена за зам.-министър в екоминистерството от Емил Димитров, но е отхвърлила предложението. „Гарантирах на новия министър пълната си подкрепа и при необходимост да помагам. Но аз съм председател на Комисията по околна среда и водите в НС. Смятам, че мястото ми е в Народното събрание”, каза Василева.", "date": "2020.01.19", "title": "Ивелина Василева: София има вода поне за 3 години напред"}
{"url": "https://faktor.bg/bg/articles/advokatite-na-tramp-protsesat-po-impiychmant-na-prezidenta-narushava-konstitutsiyata", "text": "Процесът по импийчмънт на президента на САЩ Доналд Тръмп нарушава конституцията на страна и представлява намеса в изборите, предават световните агенции, цитирани от \"Фокус\". Такова мнение изрази защитата на Тръмп, отговаряйки на официална заповед да се яви в Сената, където първите заседания по импийчмънт ще започнат следващата седмица. „Обвиненията по импийчмънт, внесени от демократите от Камара на представителите, са опасна атака на правото на американците свободно да избират своя президент. Това е…опит за отмяна на резултатите от изборите през 2016 г. и намеса в изборите през 2020 г.“, заявиха адвокатите на Тръмп.", "date": "2020.01.19", "title": "Адвокатите на Доналд Тръмп: Процесът по импийчмънт на президента  нарушава конституцията"}
{"url": "https://faktor.bg/bg/articles/atanas-atanasov-db-shteshe-da-glasuva-za-padane-na-kabineta-ako-beshe-v-parlamenta", "text": "\"Демократична България\"  категорично щеше да гласува за паданетото на кабинета на Бойко Борисов, ако беше в парламента. Това заяви в сутрешния блок на БНТ съпредседателят на \"Демократична България\" Атанас Атанасов . \"Партиите, които сега са в парламента нямат интерес да падне това правителство. Мога да ви направя дълъг анализ... На БСП им предстои избор на лидер, не им е до избори. В ДПС е същата ситуация. И там предстои национален форум, като има някакви вътрешни  движения, говори се за смяна на Карадайъ. На тях също не им е до избори. Отделно от това, те са съюзник на това правителство в парламента. Да не говорим за \"Патриотите\" и т.нар. независими, които знаят, че повече няма да влязат в парламента\", каза Атанасов.  Вотът на недоверие е дно упражнение на т.нар. опозиция, която да лъска опозиционния си имидж, смята той. Атанасов твърди, че българският парламент е силно обезличен, а опозиционните парти много допринасят за това с поведението си. Даде пример с това, че премиерът не присъства при сменянето на министри. \"Сега си измисли някакво пътуване до Египет, за да не е в парламента\", зави със сериозен вид Атанасов. \"Ще работим да бъде възстановена парламентарната република. За целта Борисов трябва да бъде отстранен\", заяви  още той. Според него Борисов си намира оправдания да не бъде в парламента, защото се дразни, че там се опитват да му се мешат и му се мотаят в краката.  \"Нито Нено Димов, нито Ревизоро са хора, които са от ВМРО, те са предложения на обслужващата олигархия през Борисов за министри\", категоричен беше той.  \"Днес ДСБ не е това, което беше Реформаторският блок. Части от Реформаторския блок вече не съществуват, други са си вътре директно в ГЕРБ. СДС беше абсорбиран. Така че ние сме твърдо против правителството, имаме последователна позиция в това отношение и ще работим за това\", коментира още Атанасов.", "date": "2020.01.19", "title": "Атанас Атанасов:  \"Демократична България\" щеше да гласува за падане на кабинета, ако беше в парламента"}
{"url": "https://faktor.bg/bg/articles/ikonomika-biznes-eksperti-v-energetikata-do-prezidenta-aets-belene-koruptsionen-i-riskov-za-balgariya", "text": "Фалшиво писмо до президента Румен Радев се разпространява в интернет и някои медии. То се представя като писано от няколко изявени енергийни експерти - бивши ръководители в енергетиката, икономисти и преподаватели във ВУЗ.  Твърди се, че е изпратено до президента Румен Радев, премиера Борисов, председателя на парламента Караянчева и главния прокурор Гешев. В него уж експертите  Пламен Денчев, Кирил Ерменков, Георги Стоилов, Станчо Андреев, Иван Хиновски, Георги Миков, проф. Пламен Цветанов, проф. Георги Касчиев, доцент Красен Станчев, проф. Христо Василев, алармират управляващите, че реанимирането на АЕЦ \"Белене\" е корупционен и рисков проект и настояват за предизвикване на обществена дискусия.  Пред Faktor.bg проф. Георги Касчиев, който е един от нарочените автори отрече да са подписвали и изпращали въпросното писмо. Обсъждахме подобна идея, искахме да алармираме управляващите, но до последна редакция, подписване и изпращане не се стигна. Всъщност в разпространеното уж от наше име писмо са засегнати само част от проблемите,то е непълно. По-скоро смятам, че става дума за хибридна операция, целяща да компрометира идеята ни и да обърка гражданите, които и без това са подозрителни към тази сериозна тема, заяви проф. Касчиев. Хибридката тръгнала първоначално от медия, която преди време е защитавала проекта за втора АЕЦ и свързаните с нея олигарси. Съмнителният текст обаче се  оказа публикуван и на сайта на сериозна и авторитетна организация като  , а това допълнително обърква публиката.", "date": "2020.01.19", "title": "Хибридна операция компрометира идея на енергийни експерти да алармират президента, че \"Белене\" е корупционен и рисков проект"}
{"url": "https://faktor.bg/bg/articles/bashtata-na-megan-tya-izpalni-mechtata-na-vsyako-momiche-da-stane-printsesa-a-sega-ya-zahvarlya-izglezhda-go-pravi-za-pari", "text": "Томас Маркъл, бащата на Меган, херцогиня на Съсекс, я обвини, че е печалбарка, която със съпруга си принц Хари само накърнява репутацията на британската монархия. В интервю за документален филм на развлекателния телевизионен канал Channel 5 той каза, че дъщеря му е захвърлила \"мечтата на всяко момиче\". Двамата са скарани още от годежа ѝ с принц Хари. \"Разочароващо е, защото тя фактически сбъдна мечтата на всяко момиче\", казва Томас Маркъл за филма, откъс от който бе разпространен в неделя. \"Всяко момиче иска да стане принцеса и тя го постигна, а сега го захвърля и, изглежда, го прави заради пари.\" Разговорът е воден, след като Хари и Меган обявиха, че искат да се оттеглят от официалните си ангажименти като членове на кралското семейство. В събота Бъкинамският дворец съобщи, че от пролетта те няма да са част от семейството, няма да получават публични средства и ще възстановят близо 2.4 млн. паунда, с които беше ремонтиран домът им в Уиндзор. В съобщението на Елизабет Втора се казва още, че тя напълно разбира желанието им за самостоятелен живот и че винаги ще ги обича, предава \"Дневник\". Това се очертава като вероятно най-голямото сътресение за кралското семейство от смъртта на Лейди Даяна, докато кралицата е на особена почит сред британците и институцията създава стабилност във времена, когато страната преминава през изпитанието на Брекзит. Затова новините около Хари и Меган не са водещи само за таблоидите, но и за сериозните медии. Томас Маркъл обаче смята, че Меган е отказала да изпълнява едно от основните си задължения. Според него кралското семейство е \"една от най-великите институции, съществували някога\" и че на сватбата през май 2018 г. дъщеря му е поела задължение \"да бъде част от кралските особи и да ги представлява\". \"Но те рушат тази институция, карат я да изглежда евтино като нещо, което не заслужава уважение... Превръщат я в \"Уолмарт\" корона. Това е отвратително, не бива да го правят\", цитират още думите му от Channel 5. Той допълва, че не очаква тя или принц Хари да му се обадят, особено в сегашната ситуация. \"Мисля, че в момента те се превръщат в две души, изгубили посока. Не ги знам какво търсят и мисля, че те също не знаят.\"", "date": "2020.01.19", "title": "Бащата на Мегън: Тя изпълни мечтата на всяко момиче, стана принцеса, а сега я захвърля, изглежда го прави за пари"}
