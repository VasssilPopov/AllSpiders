{"url": "https://www.faktor.bg/bg/articles/tramp-nyama-da-prisastva-na-pogrebenieto-na-makkeyn-bush-mladshi-i-obama-shte-pochetat-senatora", "text": "Американският президент Доналд Тръмп не планира да присъства на погребението на републиканския сенатор Джон МакКейн, който почина вчера, предаде ТАСС, като се позова на в. \"Ню Йорк таймс\". Според американското издание, което цитира запознати източници от Републиканската партия, бившите президенти Джордж Буш-младши и Барак Обама са изразили желание да присъстват на погребението на Маккейн. По предварителен план се предвижда правителството на Тръмп да бъде представлявано на траурната церемония от вицепрезидента Майк Пенс. \"Ню Йорк таймс\" съобщи по-рано, че МакКейн ще бъде погребан в град Анаполис, щата Мериленд, но засега не е определено кога, съобщават Новини.бг. Ветеранът на американската политика ще получи държавни почести: ковчегът с тялото му ще бъде поставен за поклонение в централната ротонда на Капитолия, а възпоменателната служба ще се състои в катедралата на Вашингтон. След това до погребението ковчегът ще бъде поставен в сградата на законодателното събрание на Аризона - щата, който Маккейн представляваше в Конгреса 35 години.", "date": "2018.08.26", "title": "Тръмп няма да присъства на погребението на МакКейн, Буш-младши и Обама ще почетат сенатора"}
{"url": "https://www.faktor.bg/bg/articles/novini/balgariya/v-radev-dokladvano-e-za-kontrola-koyto-e-izvarshen-ot-mvr-varhu-uchastaka-na-koyto-stana-katastrofata", "text": "Докладвано е за контрола, който е извършен от Министерството на вътрешните работи и върху участъка, на който стана катастрофата край Своге, и в по-широк периметър на ПТП-та. Това каза вътрешният министър Валентин Радев след извънредното заседание в МС.  Установихме, че там са правени доста предписания - 4 или 5 на брой. Уточнява се какви -към пътя, към обстановката, към контролните органи. Част от тези предписания са вземани предвид, други - не.  Докладвахме кой е водачът и какви нарушения е имал.", "date": "2018.08.26", "title": "Валентин Радев: Докладвано е за контрола на МВР върху участъка, на който стана катастрофата край Своге"}
{"url": "https://www.faktor.bg/bg/articles/novini/balgariya/blasnatiyat-ot-bashtata-na-prezidenta-stefcho-gospod-ima-nad-nas-toy-shte-reshi-koy-e-prav-i-koy-kriv", "text": "„Нямам намерение да обжалвам акта, който ми направиха полицаите от Харманли. Ако трябва и ще го платя. Знам, че става дума за справедливост, но вече полицията разследва, прокуратурата проверява. Те да решат кой е бил виновен. Оставам справедливостта в техни ръце. Смятам, че не е правилно аз да бъда наказан за този инцидент, както се случи”. Това заяви пред Faktor.bg Стефчо Тодоров. Преди дни той бе блъснат на къогово от бащата на президента Румен Радев – Георги. Инцидентът бе крит от обществото повече от седмица, а най-скандално се оказа, че вместо на виновния Георги,  униформените съставили акт за нарушение на жертвата. „Не търся слава, най-важното е, че аз съм добре, нямам счупване, тежки травми, движа се нормално, това е важното. Знам, че не е нормално  но пак повтарям – важното, че съм жив и здрав, оцелях”, казва Тодоров. Той няма обяснение днес, защо първоначално след инцидента е искал да се жалва от полицаите, но след това се е отказал.  Стефчо твърди, че никой не му се е обаждал да го плаши. „Никакви проблеми няма да имам с Георги Радев и не вярвам да имам. Аз не искам лошо на никого – Господ има над нас, той ще реши кой е прав и кой крив. Вярвам, че ще има преразглеждане на случая и ще бъда оправдан. Нещата няма да останат така, ще има развитие”, убеден е пострадалия. Тодоров опроверга и твърдения, че Радев не е излязъл мерцедеса си, за да се погрижи за него, докато е лежал на пътя. Причината била, че триколката  опряла в колата и вратата на Радев била подпряна. Бащата на президента обаче свалил стъклото на прозореца и го попитал как се чувства. На въпрос дали бащата на президента  Георги трябва да отиде на проверовачен или да му се отнеме шофьорската книжка, Тодоров казва, че не е той човекът, който може да дава такива предложения, нито от него зависи. „Законодателите да решат. Георги Радев имал 45 години стаж като шофьор и това му е първият инцидент. Нека началниците в МВР да решат и дали да има наказани за моя случай, процедурата е задействана. Аз не искам нищо, освен да ме оставят на мира и да си лягам вечер спокоен, карам 71-та година. Имам си своя съвест, с нея си контактувам и правя това, което тя ми каже. Всеки за своята съвест да отговаря”, допълва пред Faktor.bg Стефчо Тодоров.", "date": "2018.08.26", "title": "Блъснатият от бащата на президента Стефчо: Господ има над нас, той ще реши кой е прав и кой крив"}
{"url": "https://www.faktor.bg/bg/articles/rusiya-obvini-vvs-na-velikobritaniya-che-na-nyakolko-pati-sa-zasekli-opasno-ruski-samoleti-nad-cherno-more", "text": "Русия обвини военновъздушните сили на Великобритания, че на няколко пъти са засекли опасно руски самолети над Черно море, за да провокират Москва, след два подобни случая в рамките на една седмица, предава Reuters. Обвинението, отправено от посолството на Русия в Лондон е във връзка с това, че ВВС на Великобритания са засекли руски въздушен военноморски патрулен самолет в Черно море в петък и се опитаха да прихванат два предполагаеми руски военни самолета в сряда, отбелязва американската агенция, цитирана от \"Фокус\". „... Каква хипотетична заплаха за Великобритания или дори нейните съюзници представлява руски патрулен самолет, летящ в близост до собственото руско крайбрежие, намиращо се на повече от 2000 километра от Британските острови“, заяви руското посолство чрез съобщение. „Вместо да засилват сигурността на който и да е, британските власти използват това военно присъствие (в района на Черно море) за провокативни акции. Не само с думи, както, за съжаление, правят, но и с реални военни действия, което просто е опасно“. Министерствата на външните работи и на отбраната на Великобритания не са пожелали да коментират съобщението на руското посолство пред „Ройтерс“ в неделя.", "date": "2018.08.26", "title": "Русия обвини ВВС на Великобритания, че на няколко пъти са засекли опасно руски самолети над Черно море"}
{"url": "https://www.faktor.bg/bg/articles/novini/svyat/italiya-zaplashva-da-nalozhi-veto-na-mnogogodishniya-byudzhet-na-es", "text": "Италия разглежда възможността да наложи вето на многогодишния бюджет на Европейския съюз на следващата среща на върха на държавните глави и премиерите на страните от Съюза. Това заяви в неделя във „Фейсбук“ вицепремиерът и икономически министър на Италия Луиджи ди Майо, предава ТАСС, читирана от \"Фокус\". „В момента работим над възможността да наложим вето при гласуване на бюджета на ЕС на следващата среща на върха. И ние имаме намерение внимателно да изучим всички европейски предложения и тези, които не са ни изгодни, ще ги блокираме“, заяви ди Майо. По неговите думи, на първо място е споразумението за свободна търговия между Съюза и Канада (СЕТА), което може да не бъде ратифицирано от италианския парламент. По-рано пресслужбата на правителството в Рим разпространи заявление на премиера Джузепе Конте, в което той осъжда нежеланието на европейските партньори да сътрудничат в решаването на миграционните проблеми. „В сегашните условия Италия счита за невъзможно да подкрепи бюджет, в който не се следва определена последователност в осъществяването на социалните програми. И в това се съдържа нашия принос в развитието на Европа, защото ние не можем да се задоволим само с общия пазар и блок, който се основава само на икономически интереси“, заяви министър-председателят. . Новото правителство на Италия, съставено от партиите „Движение ‚5 Звезди‘“ и „Лига“ си постави за задача да спре мигрантския поток от Северна Африка. Рим настоява събраните в Средиземно море бежанци да бъдат разпределяни сред различни европейски пристанища, а не само в италианските и забрани влизането на кораби с мигранти в пристанищата на Апенините. На последната среща на върха на ЕС в края на юни беше постигната договорка за разделяне на отговорността за приемане на мигрантите между европейските страни, но, както твърди италианското правителство, тя не се изпълнява от европейските партньори. От ЕС определиха заплахите на Италия като безсмислени и контрапродуктивни. Освен това, от Европейската комисия напомнят за това, колко получава Италия от структурните фондове на ЕС и посочват, че съкращаването на вноските на първо място ще удари по финансирането на националните програми за развитие.", "date": "2018.08.26", "title": "Италия заплашва да наложи вето на многогодишния бюджет на ЕС"}
{"url": "https://www.faktor.bg/bg/articles/novini/svyat/poslednata-evropeyska-rech-na-makkeyn-otkazvam-da-priema-kraya-na-zapada-otkazvam-da-priema-smartta-na-nashiya-svetoven-red", "text": "Приятели мои. От четири десетилетия присъствам на Конференцията по сигурност в Мюнхен, но не мога да си спомнят друга година, когато тя да е била по-необходима или по-важна от всякога. Това, което се иска от нас сега е да обмислим дали Западът ще оцелее. През последните години този въпрос стана повод да бъдем обвинявани в преувеличаване и алармаджийство. Но не и тази година. Ако някога е било време за лечение на този проблем със смъртоносна сериозност, то е Този въпрос е бил реален още преди половин век, за Евалд фон Клайст и основателите на тази конференция. Наистина, защо те първи започнат да идват в Мюнхен. Те не приемат, че Западът ще оцелее, защото са видели своето унищожение и изтребление. Те са видели как свободните пазари дават протекции на твоя съсед просяк и бедността, която се натрапва. Те са видели един свят, в който се сблъскват етнически с националистически страсти, и мизерия, която те отвращава. Те са видели възхода на враждебни велики сили и провала на възпиращите ги, и войните, които последваха. От пепелта на най-ужасното бедствие в историята на човечеството се ражда това, което ние наричаме Запада - нов и различен, и по-добър модел на световен ред ... ред, основаван не на национализъм, пропит от кръв и пръст, или на сфери на влияние, или на завладяване на слабите от силните, а основан на универсалните ценности, върховенството на закона, свободната търговия, както и зачитане на националния суверенитет и независимост. Всъщност, цялата идея на Запада е, че той е и всяка нация, която зачита и споделя тези ценности. Безпрецедентният период на сигурност и просперитет, на които се радвахме през последните седем десетилетия, не беше просто случайност. Той се случи не само защото заявявахме нашите ценности, но и защото ги отстоявахме с огромна енергия и постоянно упорито защитавахме. Нашите предшественици не вярват в края на тази история – или неизбежно тя е безсилна пред справедливостта. Това зависи от нас. Това изисква нашата упоритост, нашите старателни усилия. И това е причината да се събираме в Мюнхен в продължение на толкова години. Какво ли би казало поколението на фон Клайст, ако види нашия свят днес? Страхувам се, че много от нещата за него биха били твърде познати и това със сигурност ще го разтревожи. Те ще се тревожат от все по-големия завой от универсалните ценности и завръщането към старите кръвни връзки, към расата, към сектантството. Те ще се тревожат от силно изразеното негодувание към имигрантите и бежанците, както и към малцинствените групи, особено към мюсюлманите. Те ще бъдат разтревожени от нарастващата невъзможност, и дори нежелание да правим Те ще се тревожат, че все повече и повече от нашите съграждани, които се опитват да флиртува с авторитаризма, представяйки го в романтична светлина като наш морален еквивалент. Но това, което би ги възмутило и разтревожило най-много, според мен, е чувството, че много от нашите народи, включително хората в собствените им страни, се отказват от Запада ... че те го виждат като лоша сделка и вярват, че без него ние може да сме по-добре... и че докато западните страни все още имат сили да поддържа този световен ред, не е ясно дали имат волята да го направят. Всички ние трябва да поемем своя дял от вината за това развитие на събитията. Израснахме самонадеяни. Направихме грешки. От време на време се опитахме да направим прекалено много, а в други случаи - не успяхме да направим достатъчно. Ние загубихме връзка с много от нашите сънародници. Ние бяхме твърде пасивни по отношение на техните трудности, които трябваше да разберем и да откликнем на тях. Ние трябва да се изправим пред тези реалности, и това не означава, че трябва да губим надежда и да се крием от тях. Това ние не трябва да правим. Знам, че има дълбока загриженост в Европа и света, че на Америка отново е отредено да носи Мога да говоря само от свое име, но аз не вярвам, че това е посланието, което ще чуете от всички американски лидери, които са достатъчно загрижени, за да дойдат тук в Мюнхен през този уикенд. Не това ще е посланието, което ще чуете днес от министъра на отбраната Джим Матис. Тези думи няма да чуете и от вицепрезидента Майк Пенса. Това няма да чуете и от секретаря по вътрешната сигурност Джон Кели. И това със сигурност не е посланието, което ще чуете утре от нашата делегация, излъчена от американския Конгрес. Не се заблуждавайте, не допускайте грешка, приятелите мои. Това са опасни времена, но не трябва да се отказвате от Америка, а трябва заедно да разчитаме един на друг. Ние трябва да бъдем разумни, но не трябва да си извиваме ръцете и да живеем постоянно във взаимни съмнения. Ние трябва да оценим границите на нашата сила, но не можем да си позволим да се съмнява, че Западът е правилният и най-добър модел на световен ред. Ние трябва да разберем и да се учим от грешките си, но ние Ние не можем да се откажем от себе си, но не можем да се откажем и един от друг. Това е признак за упадък. Това е начин един световен ред да бъде доведен до упадък и пълен разпад и унищожение. Точно това искат нашите противници. Това е тяхната цел. Те нямат смислени съюзници, така че се стремят да сеят разкол сред нас и да ни разделят един от друг. Те знаят, че трябва да съизмерват своята власт и влияние с нашите, така че се стремят да ни разрушат, да ерозират нашата решимост да им се противопоставяме и да ни тероризират, за да ни омаломощят. Те знаят, че няма какво да предложат на света, освен егоизъм и страх, затова се стремят да подкопават доверието между нас и вярата в собствените ни ценности. Трябва да заемем своето място в тази борба. Ние трябва да бъдем бдителни. Трябва да проявим упорство. И освен това ние трябва никога, никога да не преставаме да вярваме в моралното превъзходство на нашите собствени ценности - че стоим зад истината и срещу лъжата, зад свободата срещу тиранията, зад справедливостта срещу несправедливостта, зад надеждата срещу отчаянието ... и въпреки че неизбежно ще понасяме страдания и неуспехи, въпреки всичко това, така както дълго време много хора са имали волята и куража да не се откажат от ценностите на Запада, ще издържим. Ето защо ние идваме в Мюнхен, година след година – за да съживяваме нашата обща морална цел, нашето убеждение, че нашите ценности нямат нищо общо с безцелни битки. Защото в крайна сметка, оцеляването на Запада не е просто борба за материалното, тя винаги, както и сега, е била морална битка. Сега повече от всякога, ние не трябва да забравяме това. В едни от най-мрачните години в началото на Студената война, Уилям Фокнър изнесе кратка реч в Стокхолм, след като получи Нобелова награда за литература. \"Аз отказвам да приема края на човека,\" каза Фокнър. \"Аз вярвам, че човекът не само ще издържи: той ще възтържествува, ще победи, ще господства. Той е безсмъртен, не защото единствен от живите същества има неизчерпаем глас, но защото има душа, има дух способен на състрадание, на саможертва, на издръжливост. \" Дори и сега, когато изкушението да бъдем отчаяни е най-голямо, аз отказвам да приема края на Запада. Отказвам да приема смъртта на нашия световен ред. Отказвам да приема, че най-големите ни триумфи не могат отново да се възродят в моменти на най-голяма опасност, така както е ставало много пъти преди. Отказвам да приема, че нашите ценности са морални еквиваленти на тези на нашите противници. Аз съм горд, безпрекословно вярващ в Запада, и вярвам, че ние трябва винаги, винаги да се застъпваме за него - защото ако ние не го направим, кой ще го направи?", "date": "2018.08.26", "title": "Последната европейска реч на МакКейн: Отказвам да приема края на Запада, отказвам да приема смъртта на нашия световен ред"}
{"url": "https://www.faktor.bg/bg/articles/novini/balgariya/boyko-borisov-otmenya-poseshtenieto-si-v-albaniya-zaradi-obyaveniya-den-na-natsionalen-traur", "text": "Министър-председателят Бойко Борисов отменя посещението си в Албания заради обявения в понеделник ден на национален траур в памет на жертвите от тежката катастрофа край Своге, съобщават от пресслужбата на правителството. Българският премиер беше поканен да участва в неформалната среща на премиерите на шестте страни от Западните Балкани за регионалната икономическа интеграция. На форума в гр. Дуръс е предвидено да се обсъжда изработването на обща визия за Стратегията за интеграция на шестте страни от региона, както и създаването и укрепването на Регионалното икономическо пространство. Освен министър-председателите, в събитието участие ще вземат еврокомисарят по европейската политика за съседство и преговори за разширяване Йоханес Хан и президентът на Европейската банка за възстановяване и развитие Сума Чакрабарти.", "date": "2018.08.26", "title": "Бойко Борисов отменя посещението си в Албания заради обявения ден на национален траур"}
{"url": "https://www.faktor.bg/bg/articles/novini/svyat/erdogan-s-volyata-na-allah-shte-ustanovim-mir-v-irak-i-siriya", "text": "Турският президент Реджеп Тайип Ердоган обеща днес да осигури мир и сигурност в Ирак и райони в Сирия, които не са под контрола на Турция, предаде Ройтерс, цитирана от БТА.        Той добави, че терористичните организации в региона ще бъдат елиминирани.       Не е случайно това, че единствените места в Сирия, където вече има сигурност и стабилност, са под контрола на Турция. С волята на Аллах ще установим същия мир и в други части на Сирия. С волята на Аллах ще установим същия мир и в Ирак, където са активни терористични организации, посочи Ердоган, който говори в югоизточния турски окръг Муш.        Ердоган свърза регионалните конфликти и продължаващата криза с националната валута на Турция, която той окачествява като \"икономическа война\", с предишни опити за нахлуване в Анадола.        Не забравяйте, че Анадолът е стена и ако тази стена се срути, повече няма да има Близък изток, Африка, Централна Азия, Балкани или Кавказ, посочи турският президент.        Случай с американски пастор, съден в Турция по обвинения в тероризъм и шпионаж, стои в основата на дипломатическа криза между Анкара и Вашингтон, която доведе до силен спад на турската лира.", "date": "2018.08.26", "title": "Ердоган: С волята на Аллах ще установим мир в Ирак и Сирия"}
{"url": "https://www.faktor.bg/bg/articles/novini/svyat/donald-tramp-otsveti-pogreshno-flaga-na-sasht", "text": "Американският президент Доналд Тръмп оцвети погрешно флага на САЩ по време на посещение си в детска болница в щата Охайо в петък.  Грешката забелязаха бдителни потребители на социалната мрежа Туитър. Снимки от визитата на Тръмп и първата дама Мелания в детската болница в градчето Кълъмбъс бяха публикувани онлайн от министъра на здравеопазването Алекс Азар. Фотографиите показват как президентът, заобиколен от група деца, оцветява американския флаг. На рисунката, която е пред Тръмп обаче се вижда как ивиците на националното знаме са оцветени в червено и синьо, а не в червено и бяло, както трябва да бъде. Гафът на Тръмп веднага възбуди критиците му, които го упрекнаха как може да не знае цветовете на американския флаг при положение, че се изтъква като патриот и дори упрекваше играчите по американски футбол, които не протестират при изпълнението на американския химн преди мач. Разбира се се появиха шегаджии, които веднага обвързаха поведението на Тръмп с руска намеса, като загатнаха, че държавният глава иска да вкара синия цвят сред ивиците, за да заприлича на руското знаме.", "date": "2018.08.26", "title": "Тръмп оцвети погрешно флага на САЩ"}
{"url": "https://www.faktor.bg/bg/articles/zhalt-kod-za-opasno-vreme-e-v-sila-za-13-oblasti-v-stranata-za-utre", "text": "Жълт код за опасно време е в сила за 13 области в страната за утре, 27 август. Предупреждението е за обилни валежи и гръмотевици и важи за областите: София – град, София – област, Перник, Кюстендил, Благоевград, Пазарджик, Смолян, Кърджали, Хасково, Стара Загора, Пловдив, Ловеч и Габрово. В тези области ще има краткотрайни и интензивни валежи, придружени с гръмотевици и временно усилване на вятъра. На отделни места, главно в планинските райони, количествата ще достигнат 20-35 л/кв.м, съобщават от Националния институт по метеорология и хидрология", "date": "2018.08.26", "title": "Жълт код за опасно време е в сила за 13 области в страната за утре"}
{"url": "https://www.faktor.bg/bg/articles/petak-13/otmasti-li-moskva-na-lyudmila-zhivkova-s-bastet-treta-chast", "text": "В писмото си от 1981 г. до държавния глава  Тодор Живков, което Faktor.bg извади от архивите на ДС, следственият по онова време  шеф на експедицията в Странджа и на прословутия отдел „Културно наследство“ Кръстьо Мутафчиев пише /без редакторска намеса-б.а./: За наше най-голямо съжаление почина и др. Стаменов.\" Става въпрос за тогавашния зам. министър-председател и министър на минералните ресурси и металургията инж. Стамен Стаменов. Той  се ангажира да осигури на експедицията работна ръка и техника, но...на 26 август групата пак е в Малко Търново. Местният  секретар на БКП ги посреща с лошата новина. „Едва пристигнали в градчето, Илия Петков им съобщава, че инж. Стаменов същия ден е починал. В началото на септември, службите за сигурност, прекратяват всички проучвания и дори забраняват достъпа до района. Вероятно, за да заличат откритото и да не се продължат проучванията там, са изпратени хора, които  и безвъзвратно блокират пътя към разбулването на тайните. След взрива култовото място остава с една отвесна скала, в основата на която се вижда тунел. Той обаче не води на никъде, защото с годините кухината е наводнена и напълно блокирана“, пише Царево инфо в обзорен материал по темата.  В експедицията, търсеща гробницата на египетската богиня-котка Бастет В подготовката се включва мистериозен специалист по старогръцки на име Христо,  журналист, който е неустановен и до днес. Включват се и двама местни, които са помагали при копането. Помагали са и войничетата от поделението. В архивите на ДС (виж документите в галерия, б.р.), посветени на експедицията и аферата около нея, се пазят и подробните доклади на офицерите от поделение 56 510 „Богатир“, на милиционерски шефове, на служители в хотела. Въртят сучат, докарват го до разходите и до…битово разложение. Явно точно това се е искало от тях.  Да припомним, че  през 1974-1975 година, Политбюро решава да се започне подготовката за отбелязването на 1300-годишнината на българската държава и създава   В нея участват трима министри – на външните работи Петър Младенов, на вътрешните работи Димитър Стоянов  и на културата Людмила Живкова, все членове на Политбюро. Те делегират правата си - всеки на по един от  заместници – Живко Попов, Емил Александров и Александър Фол. Все хора, които споделят „дръзновението“ на Людмила Живкова. Живко Попов създава оперативна група, която да свърши една наистина огромна работа с тези 9 млн. валутни лв., отпуснати за мероприятията около годишнината и закупуване на културни ценности. В нея са Живко Попов, Кръстю Мутафчиев, Кирил Башлиев и Въло Горанов, българин, живеещ във Виена, регистрирал там частна фирма, чрез която е замислено да се изкупуват произведения на изкуството, свързани с българската история, като идеята на Живкова е  да ги връщат в България.  В това отношение успехите на групата са безспорни. Още повече, че там са основно кадри на Първо главно управление на Държавна сигурност, българското външното  разузнаване. И те ползват каналите на службата си, разбира се.  Не за собствена облага, както ги обвиняват. Контрабандата е превърната в официална държавна политика на България, като с указ и постановление на Министерския съвет е наречена „скрит транзит”. Възложена  е на външнотърговското дружество „Кинтекс”, което е монополист в тази дейност. То е подчинено изцяло на  Държавна сигурност. Людмила Живкова решава да създаде през седемдесетте служба „Културно наследство”, за да опише и документира кой какво и откъде е изкопал и къде се изнасят  археологическите съкровища на България. А това е  Едва ли са се зарадвали... Точно след раждането на тази идея и обявяването й, на 2 ноември 1973 г. Людмила Живкова е почти убита в автомобилна катастрофа, като на път за „Пирогов“ линейката  също е ударена от друга кола. Няколко дни тя е в кома, а Иван Славков разказва, че по нищо не се е различавала от мъртвец . Камионът ЗИЛ, причинил катастрофата, изчезва завинаги. А в социалистическа България нямаше частни камиони, ако си спомняте. Тази катастрофа става едва месец, след като на 3 октомври 1973 г. на път за летище София абсолютно същият на външен вид ЗИЛ се врязва странично в черния правителствен автомобил „Чайка”, в който пътува шефът на Италианската комунистическа партия Енрико Берлингуер, имащ известни разногласия с Кремъл.  Мистериозно още през 1972 г. умира и ген. Димитър Кьосев, който е помагал на Людмила Живкова, а жена му малко по- късно се  самоубива. Да се върнем обаче на След смъртта на председателя на Комитета по култура Людмила Живкова през юли 1981 г. експедицията, търсила по нейна заръка гробницата на богинята котка Бастет, е  отзована и навряна в миша дупка, начело с високопоставените си покровители, общото , между които е, че са били изключително  близки на  дъщерята на Тодор Живков. Всички някак много бързо се отзовават в затвора. Изключение прави само Александър Фол, който през цялото време се е опитвал да спре ровенето в Странджа и работи на светилището в Мишкова нива, недалеч от гробницата“. Съвсем очевидно е днес, че става въпрос за брутална разправа с хората, работили за една кауза, колкото бившите шефове в ДС и сега да обясняват колко много са откраднали. Нали документи за това няма. Един говори за тайник с алкохол, намерен в дома на Живко Попов. Друг споменава смешната сума от 2000 долара, която според мнозина всъщност отива в джоба на Богомил Райнов.  Кой има интерес да разгроми групата съратници на Людмила Живкова, работила за идеята честване на „1300 години България“ ? И да не пипне никого от другите действащи лица.  Със сигурност  Но групата е брутално разгромена.  А уж Живков е всесилен. Но и той има началници, които седят в Кремъл и са безмилостни, когато посегнат на комунистическия интернационализъм и проявиш мераци за национална гордост, особено да биеш тъпана, че държавата ти е къде по-древна от руската.  Министърът на културата в Съветския съюз Пьотър Демичев иска обяснение от Людмила при нейно посещение в Москва и разговаря  остро с нея по темата, въпреки че е сред най-меките и учтиви другари в ръководството на СССР . Нищо, че е плакал за нея при посещението си у нас след гибелта й, както си спомня Георги Йорданов. Два пъти у нас идва бъдещият генерален секретар на КПСС и държавен ръководител на СССР Константин Черненко, приближен до тогавашния генсек Леонид Брежнев. В Москва през 1981 г. са разтревожени от активността на Людмила Живкова, да не кажем , че са бесни.  Да се спрем всъщност  на посещението на първата другарка в Москва, което трябва да й даде картбланш за честванията, но…  Предлагаме на вашето внимание откъс от книгата на Недю Недев с дългичкото заглавие: „ Людмила Живкова. Александър Фол и другите. Николай Генчев с досие „Дърдорко”, където се разказва за посещението й в Москва през януари същата година. Там тя трябва да получи благословия за начинанието си, но получава шамар.   „Тя очаква, че като член на Политбюро и член на Бюрото на Министерския съвет ще й бъде оказано полагащо се по ранг внимание. Надяват се да бъде приета, ако не от Леонид Брежнев, то поне от Михаил Суслов или Николай Тихонов, министър-председател. Усилията в тази насока на Димитър Станишев, Леонид Керестиджиянц и посланика Димитър Жулев не дават резултат. Тя е приета от секретаря на ЦК на КПСС – Михаил Зимянин. За Людмила това е унижение, защото като него в ЦК на КПСС има десетки, тя е член на Политбюро и негласно втори човек в България. Пред него Людмила прави експозе за честването на 1300-годишния юбилей. Емисарят слуша спокойно, непроницаемо и не може да се разбере одобрява или не това, което тя разгръща. От него тя трябва да получи картбланш за своята работа. След това взема думата висшият апаратчик и с монотонен и безстрастен глас почва да реди несъгласия и критики. Второ, участието на толкова много чуждестранни представители на юбилейните тържества, както и масовото пътуване на български интелектуалци и ансамбли на Запад, крие опасност от проникване на западното влияние, пък и възможност на тайните служби да вербуват кадри и да осъществяват подривни операции. Всичко това е в ущърб на партийното ръководство на културата, което е основен ленински принцип на духовната и идеологическата доктрина. Налице е опасност от прониква не на империалистическата диверсия и засилване на обективистичните и антипартийните течения в изкуството и културата. Трето, трябва да отчитаме изострянето на международната обстановка и засилването на атаките и шантажите на противника. Срещу демокрацията и социализма се разгръща кампания чрез централи като “Гласът на Америка”, “Свободна Европа”, Би Би Си, “Дойче веле” и други. Четвърто, центърът на културното сътрудничество не трябва да е обърнат към Запада, а да се концентрира към общуването и духовното единение с народите на СССР и страните от социалистическата общност. Това е крайъгълен камък в културната политика, а той се нарушава…. Според Костадин Чакъров, който присъства на срещата, словата на руския емисар “бяха направо обвинение към нейното ръководство на духовната сфера”. Българската дама изпада в ярост. Нея никой не смее да я поучава, камо ли да я обвинява в ерес! Дръпната и самонадеяна, тя заявява: “Не съм съгласна с вашите оценки – вие не сте точно осведомен за нашите действия и обосновани виждания”. И развива редица нетрафарентни схващания, като доказва, че западните творци, учени и хора на изкуството, не се занимават с диверсия, а с наука, с творчество и не би следвало да се клеймят като буржоазни оръдия и апологети. Заявява, че не може да отстъпи от поетия авангарден курс, но и как да отстъпи, когато филмът за баща й “Човек от народа” е в ход, биографията му се пише от секретарите на ЦК и учени като Мито Исусов и други.“ Доста свободно поведение за комунистическите догматици, което едва ли е било преглътнато и простено.    Наказателното дело с общ характер е срещу длъжностни лица е за присвоявания и валутни престъпления, свързани с фонда. Нищо, че разходите се подписвани основно от Людмила Живкова.  Присъдата по делото е отменена в началото на 90 те заради груби нарушения на следствието.   Делото, гледано от състав на Върховния съд на НРБ, завършва с  изключително тежки присъди.  Провежда се  - стартира на 4 март 1982 г., за да приключи след само 18 дни.  На аферата „Културно наследство” обръща внимание бившият министър на вътрешните работи Христо Данов в строго секретния доклад за структурата и дейността на Държавна сигурност от 1992 г. Той припомня, че през март 1982 г. Военната колегия на Върховния съд е осъдила Живко Попов, кандидат член на ЦК на БКП, бивш служител на Държавна сигурност, бивш заместник министър на външните работи и бивш посланик в Чехословакия, на 20 г. затвор. Собственикът на австрийската фирма „Улпия” Въло Горанов – на 18 г.затвор, първия секретар при МВнР Кръстю Мутафчиев на 15 г. затвор, а касиера на „Културно наследство” Кирил Башлиев – на 10 г. затвор.   В доклада министърът подчертава, че когато от 19 май 1975 г. до май 1980 г. разпоредител с финансовите средства на службата бил Живко Попов, под предтекст за намиране на допълнителни средства той използвал службата за търговска, посредническа и контрабандна дейност. Все дейност характерна за ДС.  Данов отбелязва, че  един  член на ЦК на БКП, лично се облагодетелства от цялата история. Това е не друг, а   В доклада си за дейността на Държавна сигурност министърът подчертава дебело, че  при следствието са получени данни и за много други лица, които е трябвало да носят наказателна отговорност.  Данов пише, че на базата на извършена финансова ревизия е установено, че от предоставените бюджетни средства – 9 356 745 валутни лева, за закупуване на произведения на изкуството са похарчени 2 931 806 лева, докато за командировки са отишли над 2 млн.лв, за техника близо 1 милион лева, за обеди, вечери, хонорари, бакшиши и други „непредвидени” разходи – над 3 млн.лв. Министър  Данов изрично подчертава, че въпреки събраните данни, по случая    Начело е  Мирчо Спасов и цяла кохорта негови приближени. Там е личната му приятелка Захаринка Костова – Мащенко, Тинко Воденичаров, Венелин Коцев – бивш посланик на България в Италия. Там е  бившият първи заместник председател на Комитета за Култура Милчо Германов, който не е дал обяснения, другият бивш заместник на Людмила Живкова и главен секретар на Националната координационна комисия „1300 г. България” Тодор Рибаров, Христо Бъчваров, Любомир Левчев, синът на Мирчо Спасов – Румен Спасов, помощникът на Мирчо Спасов – Димитър Боев. Осъдени са само най-близките до Людмила Живкова.  Сякаш е извършена  А никой от тях не е случаен човек.  Клеър Стърлинг пише в книгата си „Времето на убийците“, че  офицерът  Живко Попов е координатор на българския шпионаж в Западна Европа по времето на атентата срещу папата.  И да не е такъв, несъмнено ролята му е ключова. Попов създава три задгранични фирми, като изпраща хора на ДС в чужбина, за да ги разработват. През тях минават артефактите и в двете посоки –  находки от страната ни, главно монети, за продажба на аукционите в Западна Европа, а от там– към България  Емил Александров е  началник на 14-и отдел на Първо Главно управление на ДС, който се занимава с културното наследство, създаден по идея на  Людмила Живкова, за да се озапти иманярството в Политбюро, където са си разделили България на зони и пращат хора да копаят.   Бившият ни посланик в Мексико Богомил Герасимов заявява в поредицата „Мистерии и факти на“ Светослава Рудолф:  „За тия два месеца и половина нещо стана с Людмила Живкова. Тя беше изолирана изведнъж, престана да ходи в Комитета за култура, престана да се занимава с проблемите на 1300-годишнината.   Това е било направено под давлението на Москва. Те вероятно са казали:  „Използвай, че Людмила Живкова не е добре със здравето, за да бъде отстранена и от Политбюро и от ръководството на Комитета по култура, от всички действия по отношение на 1300 годишнината…Аз лично смятам, че е дошъл специален пратеник. Някой от нивото на Черненко… Като говорим какво е станало, коя е била причината тази жена изведнъж да рухне психически и да вземе такова крайно решение, защото за мен няма никакво съмнение, че го е направила сама. Няма външни сили. Тя прави това сама, когато баща й казва, че за да оцелее тяхното семейство, да оцелее той като ръководител на държавата, тя все пак да има някакво бъдеще, то тя трябва да се отдръпне от честването на 1300 годишнината. Това й го е казал в този отрязък от един месец след май, през който тя е била като под домашен арест в резиденцията в Боровец. Това й го е казал. Тя не иска да обядва с него, не иска да има с никой общо. Единственото, което прави е да унищожава това, което е написала, снимала, всичко събрано от нейната дейност. Унищожава го, за да няма следа. Мисля, че решава да сложи край на живота си и да привлече световното внимание не само към нея, но и към това честване на нашата 1300 годишнина.“          Тази версия обяснява много неща. Пъзелът се намества идеално. Ръководителят  на експедицията Кръстю Мутафчиев, е осъден на 15 години затвор, като изтърпява ефективно 8 от тях. Книгите, които написва по-късно, градят интересни, но абсолютно недоказуеми хипотези. В \"Хомо сапиенс за произхода на хомо сапиенс\" пише, че след смъртта на богинята Бастет тялото й е пренесено до Странджа по море. Уверява, че тя е древна фараонка, която е обожествена. И че докато той е в затвора, копането продължава, този път по заповед на шефа на МВР Димитър Стоянов. Мутафчиев е споделял в едно от малкото си интервюта: „ И много жалко, защото именно в резултат на тази \"научна \" дейност, приложена на обекта се унищожават всички указателни знаци, изобразени по скалите, които сочеха пътя към гробницата. А през 1985 г., тогавашният министър на Вътрешните работи на НРБ, генерал Димитър Стоянов ми предложи да продължим заедно проучването на тайнственото място - именно докато бях в затвора...… И не само това! Доколкото ми е известно през същата тази година по нареждане на генерала е била взривена прословутата скала на предполагаемия гробищен некропол, в района на Малко Търново.“      Племенницата на Ванга Красимира Стоянова, която покрай този случай решава да се посвети на египтологията, разказва за преживяването си в планинската местност, която й посочва пророчицата, описвайки я най-подробно. Четейки тези редове винаги се сещам за създадения още от Сталин „Отдел на дявола“ към НКВД, който оцелява в ККБ, вероятно и в днешния ФСБ. Отдел за въздействие върху човешката психика по паранормални и всякакви други начини.  Ванга заръчва да отидат на 5 май  заради особената подредба на небесните тела и луната. Експедицията посещава гробницата на този ден   Това, което се случва, е описано в книгата на Стоянова \"Ванга\":", "date": "2018.08.26", "title": "Отмъсти ли  Москва на Людмила Живкова с Бастет?(Трета част)"}
{"url": "https://www.faktor.bg/bg/articles/obshtestvo/zakon-i-red/gdbop-sa-zadarzhali-trima-za-onlayn-seksualna-eksploatatsiya-na-detsa", "text": "Служители на Главна дирекция „Борба с организираната престъпност“ (ГДБОП) са задържали при спецоперация трима мъже за онлайн сексуална експлоатация на деца, съобщиха от пресцентъра на МВР. Реализацията е на отдел „Киберпрестъпност“ в ГДБОП и колегите им от Плевен, Габрово и Велико Търново, проведена под ръководството на прокуратурата. В рамките на проведеното разследване, осъществено под наблюдението на Районна прокуратура-Никопол, на 22 август т. г. е задържан 20-годишен от село Черковица. Установено е, че използвайки програма, създадена за мобилни устройства, в група, включваща потребители от цял свят, той е споделял файлове, съдържащи брутални сцени на сексуално насилие на деца. За да обменят своите „колекции“, въпросните потребители са използвали кратки текстови съобщения, вкл. т. нар. “кодови думи“, и посочвали линкове в акаунтите си в Dropbox.  Ден по-късно друг негов „колега по интереси“ – 43-годишен жител на Севлиево, също е задържан в рамките на проведените оперативни действия, ръководени от Районна прокуратура-Севлиево. В хода на операцията е задържан и 39-годишен рецидивист, също от Севлиево. Мъжът е с множество криминастически регистрации - за изнасилване през 2005 г. и за извършени две блудства с дете през 2007 и 2008 г. Според събраните данни, използвайки ресурсите на социалната мрежа „Фейсбук“, той е установил целенасочени контакти с над 300 момичета на възраст 12 и 13 години, като ги склонявал в реално време да проследяват пред камера извратените му сексуални желания. С постановление на Софийската районна прокуратура на задържания е повдигнато обвинение по чл.155 б от НК и му е наложена мярка за неотклонение „задържане под стража“ до 72 часа.", "date": "2018.08.26", "title": "ГДБОП са задържали трима за онлайн сексуална експлоатация на деца"}
{"url": "https://www.faktor.bg/bg/articles/titanichniyat-balgarski-hudozhnik-nikola-manev-e-pochinal", "text": "Титаничният български художник Никола Манев е починал в събота вечерта в Париж след боледуване. Това съобщи БТА по информация от сина му Александър Манев.  В четвъртък художникът не се почувствал добре и тръгнал без придружител към болницата. На входа на болницата той припаднал пред лекарите с мозъчен инсулт, поясни синът му Александър. По думите му смъртта е настъпила в 22,15 ч. (бълг. време).  Никола Манев ще бъде погребан в България, съобщават още от семейството му. На 28 август творецът трябваше да навърши 78 години.  Никола Манев е отрасъл в Чирпан, където в началото на новото хилядолетие създаде художествена галерия “Никола Манев”. Разположена е в стара възрожденска къща, построена през 1867 г. в горната махала на Чирпан в типичен пловдивски архитектурен стил от средата на ХІХ век със симетрично разположени вътрешни помещения. През 2000г. художникът купува къщата и я дарява на общината. По негово настояване тя е реставрирана и превърната в галерия. При откриването й, Никола Манев дарява 20 от най- известните си творби, с което постави началото на нейния фонд. Освен постоянната експозиция с творби на известния художник, в галерията е експонирана сбирка от кристали дарени от г-н Илия Делев - българин живеещ в Бразилия. Периодично се организират прояви съвместно с Общинска художествена галерия. Основен приоритет на галерията е даване на допълнителен тласък на културния живот в града и стимулиране работата на местните творци.   На въпросите кой ходи в Чирпан Манев отговаря следното: Тук на тази черна, хубава, магична земя е роден най-големият поет на България Пейо Яворов. И всеки трябва да стори тук поклон. Своя хъс пък обяснява с чирпанската кръв в жилите си. \"Ако й се направи анализ под микроскоп, убеден съм, че там ще има 30 на сто повече червени кръвни телца, отколкото във всеки друг човек. Чирпан, това е българската Сицилия\", разпалено обяснява творецът, който живее и работи в Париж. Бил съм в много страни - цяла Европа, Америка, Африка съм обиколил, но винаги в сърцето ми е земята на Чирпан, като мистично видение... Това е моята рехава горичка, която винаги е била пред очите на Майстора. Този чернозем край града, пресекох само тази година 20 пъти. Имам чувството, че земята е от шоколад, имам желание да сляза от колата и да ям от нея. Във Франция и Холандия земята няма тоя цвят.\"", "date": "2018.08.26", "title": "Титаничният български художник Никола Манев е починал в Париж"}
{"url": "https://www.faktor.bg/bg/articles/sotir-tsatsarov-v-momenta-na-katastrofata-avtobusat-se-e-dvizhel-sas-skorost-53-km/ch-ogranichenieto-e-40-km/ch", "text": "\"Последният технически преглед на автобуса е направен е на 5 февруари тази година. Според наредбата той подлези на технически преглед на всеки шест месеца. Следователно такъв е трябвало да бъде направен на 5 август. Такъв обаче няма\". Това каза главният прокурор Сотир Цацаров на брифинга след спешната среща на институциите в Министерския съвет  по повод трагедията в Искърското дефиле, при която загинаха 16 души. \"В конкретния случай превозвачът е действал, без да уведоми „Автомобилна администрация” за курса на случаен превоз. Изготвена е съдебно-медицинска експертиза за състоянието на шофьора. До момента той има две наказателни постановления за нарушения и седем фиша. Два от тях са за управление на МПС без колани, за неправилно паркиране и прочие. Няма санкции за шофиране след употреба на алкохол\", уточни Цацаров. Незабавно след катастрофата са взети нужните проби и е установено, че той не е управлявал автобуса в нетрезво състояние. Не е взимал и наркотични вещества. \" Целта е да се осигури необходимия екип от следователи\", каза главният прокурор. Изготвена е първоначалната експертиза за скоростта на автобуса. В момента на катастрофата той се е движел със скорост 53 км/ч. Ограничението в този участък е 40 км/ч. Прокуратурата ще прецени дали да бъде повдигнато обвинение на шофьора на автобуса. Разследват се неговите действия по време на инцидента. „Въпросното ограничение от 40 км/ч е било поставено в резултат на констатираните нарушения на асфалтовата покривка и в резултат на това, че АПИ е предприела, след приемането на пътя в отлично състояние, действия, свързани с изисквания към  изпълнителя да осъществи необходимия ремонт в рамките на гаранционния срок. Предстои изискване на цялата документация”, уточни Сотир Цацаров. Предмет на разследване ще са действията на шофьора; превозвачът и неговите действия, свързани с конкретния курс и техническото състояние на автобуса; както и състоянието на асфалтовата настилка. „На този етап е трудно да се направи обосновано предположение кое от трите направления на разследването е доминиращо или дали някое от тях може да се изключи. Не трябва да се изключва нито една от тези версии”, поясни главният прокурор.", "date": "2018.08.26", "title": "Сотир Цацаров: В момента на катастрофата автобусът се е движел със скорост 53 км/ч., ограничението е 40 км/ч."}
{"url": "https://www.faktor.bg/bg/articles/politika/hlyab-i-pasti/radev-kogo-narichate-sharlatani-ot-novo-vreme", "text": "Кого наричате шарлатани от ново време, господин президент? Тези от нас, които вече близо три десетилетия се опитваме да освободим българската история от лъжите, измамите и клишетата на тоталитарната историография, на нас ли искате да залепите тази обида? Как не Ви е срам да използвате поклонението пред героите на Шипка за евтини политически манипулации? \"Този див, чутовен връх\" , както е казал поетът, вече 141 години напомня на целия български народ, че  Всички ние сме благодарни за всяка помощ и пазим паметта на всички, които са загинали за нашата свобода. Целият български народ пази всички паметници на хилядите руски войници, оставили костите си по нашите земи. И колкото и да се сърди руският патриарх, не е посегателство към тяхната памет да тачим и румънските, украинските, финландските и всички други поданици на тогавашната Руска империя и на Румънското княжество, загинали по нашите земи! Нима някой се е опитвал да изтрие генерали като Гурко, Скобелев и Столетов от сърцата на българите? Крайно време е като нация да израснем и да спрем да вярваме в митовете за \"освободители\", защото истинската свобода може да е само наше, българско дело! Тя е и право, но и отговорност да ковем сами съдбата си, да търсим достойното си място в света. Шарлатанство, господин президент, са опитите да се изтрият исторически спомени и да се насаждат митове, лъжи и фалшификации. Да не се вземат нужните поуки от тоталитарния режим, да се забравят героите съпротивлявали се на неговото налагане и жертвите, които народът ни даваше десетилетия наред. когато цяла Европа отдаде почит към жертвите на тоталитарните режими? Денят, когато бе подписан зловещия договор Рибентроп – Молотов? Къде бяхте на 21 февруари – денят на признателност към тези, които са се съпротивлявали на нацизма в България? Когато трябва да си спомним за смелите български политици като Никола Мушанов и д-р Г.М. Димитров, които се противопоставят на въвличането на България в Тристранния пакт? Опитвате ли се да изтриете тази важна дата от съзнанието на българския народ? Защото партията, която Ви издигна, тогава се съгласява България да бъде въвлечена в пакта, докато Съветският съюз снабдява нацистката военна машина с ценни суровини и горива, без които тя едва ли щеше да завладее Западна Европа? Наближава мрачната дата 5 септември. Денят, когато Съветският съюз, поддържащ дипломатически отношения с България докато тя е член на Тристранния пакт ни обявява война, въпреки че на власт са дошли най-принципните опоненти на всяко сътрудничество с Райха. Ще заявите ли публично, че войната, обявена ни на 5-ти септември 1944 година, е напълно извън контекста на борбата срещу нацизма? На 23 септември ще се поклоните ли пред бесилото на Никола Петков? Ще почетете ли подвига на горяните? Шарлатанство, господин президент, е за преследване на политически цели. Не сме забравили, че Вие като командващ Военно-въздушните сили заявявахте, че няма да приемете решения на Министерския съвет и на Народното събрание! Какво се случва с държава, в която не се спазват принципите заложени в нейната Конституция? Наскоро заплашихте, че следващият път, ако получите шанс да назначите служебно правителство, ще уволнявате поголовно държавни служители, както уволнихте директора на института за Отбрана Тодор Тагарев и много други достойни българи? Така ли ще се постигне нужния професионализъм на държавната администрация? Обичате да говорите за осветляване на всичко, което се случва в държавата, но какъв пример давате Вие? В медиите се появиха съобщения за пътно-транспортна злополука, в която е участвал и Вашият баща. Такова нещастие може да се случи на всеки. Но обществото има право да узнае участвал ли е баща Ви в инцидента, по негова вина ли се е случил той, какво е било поведението му след злополуката и най-вече защо информация за случилото се е прикривана? Вие сте публична фигура и делата на Вашите близки са обект на обществен интерес. Днес, когато скърбим за жертвите на ужасната катастрофа край Своге, българските граждани имат право да получат гаранции, че законите за движение по пътищата важат за всички.  Господин президент, Вие по конституция трябва да обединявате нацията, Вместо това жестоко я разделяте! Нито един български президент не си е позволявал толкова едностранно и пристрастно да защитава само интересите на една партия, и което е още по-лошо - на една чужда държава. Недопустимо е позорното Ви поведение да застрашава българския национален интерес!", "date": "2018.08.26", "title": "Радев, кого наричате шарлатани от ново време?"}
{"url": "https://www.faktor.bg/bg/articles/novini/svyat/rusiya-pochinaliyat-senator-na-sasht-dzhon-makkeyn-e-ogledalo-ot-epohata-na-studenata-voyna", "text": "Ръководителя на международния комитет на Съвета на Федерацията на Русия Константин Косачев нарече починалият сенатор на САЩ от Аризона Джон Маккейн „огледало от епохата на Студената война“, в която той израства и се формира като политик, предава РИА Новости. „Маккейн остана огледало на епохата, в която той израсна и се формира като политик. Това е епохата на делене на света между „свои“ и „чужди“. Това е епоха, където основният враг е и остава нашата страна“, заяви Косачев. Според думите на сенатора Маккейн е ярка личност. „Неговата идеология бе защитата на своите и боят на чуждите. Единственото мерило за него бе лоялността към Америка и американските интереси, а не критериите на мира, доброто и справедливостта“, написа той.  Същевременно според Косачев Маккейн винаги е бил силен сенатор и е можел да направи много повече за своята страна и за света. „Мащабите на личността задължаваха, но така и не задължиха“, обобщи руският сенатор.", "date": "2018.08.26", "title": "Русия: Починалият сенатор на САЩ Джон Маккейн е огледало от епохата на Студената война"}
{"url": "https://www.faktor.bg/bg/articles/nova-deteto-patuvalo-v-preobarnaliya-se-kray-svoge-avtobus-e-sred-zaginalite", "text": "Детето, което е пътувало в преобърналия се край Своге автобус, е сред загиналите. То е на 13 години и е от Световрачене. Това потвърди за NOVA кметът на селото. Именно от там са и повечето от хората, пътували в превозното средство. В събота сутрин автобусът тръгва от там за екскурзия. На място отиде и екип на Новините на NOVA, съобщават от телевизията. Жителите на Световрачене изкараха безсънна нощ. Кметството остана отворено, а служителите работиха до късно. Там прииждаха близки на пътниците в автобуса, за да научат повече за състоянието на близките си. Служителите на кметството изготвяха списъци. До момента са събрани данните на 19 от пътниците. За един от тях вече я ясно, че е сред загиналите. Другите 18 са ранени. 15 човека обаче все още липсват от списъците. Към 8.00 часа сутринта в събота автобусът е спрял близо до кметството. Хората слизат, за да си вземат нещо за из път. Всички са били в приповдигнато настроение заради еднодневната екскурзия до манастир „Седемте престола”. Екскурзията е организирана от пенсионерския клуб и такива са се правили почти всеки уикенд. На нея е имало около 15 души от певческия състав на селото", "date": "2018.08.26", "title": "NOVA: Детето, пътувало в преобърналия се край Своге автобус, е сред загиналите"}
{"url": "https://www.faktor.bg/bg/articles/ministerstvoto-na-zdraveopazvaneto-opovesti-spisak-na-ranenite-v-katastrofata-kray-svoge", "text": "По последна информация шестнадесет души са загинали след тежката автобусна катастрофа на 25 август в района на разклона за с.Лесковдол, на пътя София-Своге, съобщават от пресцентъра на Министерството на здравеопазването.  Транспортирани до лечебните заведения УМБАЛ „Св. Анна София“, УМБАЛСМ „Н. И. Пирогов“, ВМА, УМБАЛ „Царица Йоанна - ИСУЛ“ и ФСМП Своге са 21 пострадали.  Състоянието на ранените, по информация на лечебните заведения, към 10 часа днес, 26 август, е както следва:  УМБАЛСМ „Н. И. Пирогов“ – осем пострадали са транспортирани към лечебното заведение. Един е починал по време на транспорт. Втори починал при приема в болницата поради състояние, несъвместимо с живота.  Състоянието на хоспитализираните пациенти е, както следва:  64-годишна жена с инициали С.П. – с тежка гръдна гръдна травма, интубирана, на изкуствена белодробна вентилация.  72-годишна жена с инициали М.Г. - с тежка гръдна травма, тежка фрактура на гръбначен стълб, интубирана, на изкуствена белодробна вентилация.  74-годишна жена с инициали К.Т - с тежка гръдна травма, черепно-мозъчна травма, интубирана, на изкуствена белодробна вентилация.  60-годишна жена с инициали С.К. – с гръдна травма с фрактури на ребра, фрактура на гръбначен стълб, фрактура на крайници.  71-годишна жена с инициали Д.Д – с тежка фрактура на долни крайници и таз.  52-годишна жена с инициали С.Г. с черепно-мозъчна и лицево-челюстна травма.  УМБАЛ „Света Анна“ – София – шестима пострадали, от които пет жени и един мъж:  66-годишна жена с инициали Л.Ф. – хоспитализирана в Хирургична клиника без опасност за живота. Пациентката е в съзнание.  62-годишна жена с инициали З.Х. – на апаратна вентилация, в тежко състояния, след операция.  57-годишна жена с инициали В.П – в стабилно състояние без опасност за живота. Пациентката е в съзнание.  52-годишна жена с инициали Б.А. – с комоцио, в стабилно състояние без опасност за живота.  65-годишна жена с инициали Е. Б. – в стабилно състояние, в съзнание, без опасност за живота.  61-годишен мъж с инициали Л.Х. – в съзнание, в стабилно състояние.  ВМА – двама пострадали: 62-годишна жена с инициали С.М. – в стабилно състояние, с множество контузии, без фрактури. Пациентката е контактна.  30-годишен мъж с инициали С.В. – в тежко, но стабилно състояние с черепно-мозъчна травма, гръдна и шийна травма, фрактура на рамо и на лумбални прешлени Пациентът е контактен и е настанен в реанимация.  УМБАЛ „Царица Йоанна - ИСУЛ“ – един пострадал:  59-годишен мъж с инициали Г.Г - с множество охлузвания и рани в областта на тялото и главата, с комоцио. Пациентът е в съзнание и остава в лечебното заведение за активно наблюдение.  Екипите на филиала за спешна помощ в Своге, заедно с дежурните от МБАЛ Своге, са оказали помощ на десетима пострадали при инцидента пътници. На мястото на катастрофата се е отзовала и линейката на общинската болница в Своге. След обработване всички пациенти са транспортирани до болниците в София.  Министърът на здравеопазването Кирил Ананиев е в постоянна връзка с директорите на лечебните заведения. Веднага след инцидента той посети „Пирогов“ и Окръжна болница където се запозна със състоянието на пострадалите и с работата на медицинските екипи.  Министър Ананиев изказва благодарност към екипите на центровете за спешна медицинска помощ в София, Враца и Монтана, и на лечебните заведения за навременно оказаната медицинска помощ и за проявения професионализъм. В лечебните заведения през нощта работиха дневните и нощните смени. Отзоваваха се и медици, които не са дежурни. Бяха разкрити и допълнителни реанимационни легла.  Кирил Ананиев съобщи, че Националният център по трансфузионна хематология разполага с достатъчни количества кръв от всички кръвни групи. Създадена е необходимата организация и екипи за кръводаряване са в готовност да обслужат всички желаещи да дарят кръв.  Министерството на вътрешните работи", "date": "2018.08.26", "title": "Министерството на здравеопазването оповести списък на ранените в катастрофата край Своге"}
{"url": "https://www.faktor.bg/bg/articles/zhivite-amerikanski-prezidenti-za-makkeyn", "text": "Всички живи американски президенти скърбят за Джон МакКейн (Аризона) след обявяването на смъртта му в събота следобед. Макейн, почина на 81 години след упорита битка с агресивна форма на рак на мозъка. Той преживява години като военнопленник във Виетнам, преди да стане водеща фигура на политическата сцена в продължение на десетилетия.  изрази своите съболезнованията към семейството на Маккейн. В събота вечерта той написа : \"Моите най-дълбоки симпатии и уважение към сенатор Джон МакКейн и семейството му. Нашите сърца и молитви са с вас! \"  също направиха изявление, в което се казва, че \"всички имеме дълг\" към Джон МакКейн. \"Малцина от нас са минали през такива изпитания, през които е преминал Джон, или са били способни да покажат такава смелост, каквато той е показал. Всички ние можем да покажем смелост, че може да поставим по-доброто над нашето собствено аз \", пишат семейство Обача.\" Най-добре от Джон ни показа какво означава това. И затова всички ние сме в дълг към него. Мишел и аз изпращаме най-сърдечните си съболезнования на Синди и на семейството му“.  написа , че е трудно да си представи смъртта на МакКейн. \"Някои хора са толкова живи, че е трудно да си представим, че някога ще си отидат. Някои гласове са толкова жизнени и ярки, че е трудно да си помислим, че могат да намерят покой. \"Джон МакКейн беше човек с дълбоко убеждение и патриот от най-висока класа\".  от 2016 г.  похвали службата на МакКейн, пишейки, че сенаторът \"никога не се страхува да наруши правилата, ако счита това за правилно\". \"Сенаторът Джон МакКейн вярваше, че всеки гражданин има отговорността да направи нещо в името на свободата, каквито права му дава американската Конституция, и от героичната си служба във флота до 35-годишното си участие в Конгрес, той живя всеки ден, отстоявайки своето кредо\", пише Клинтън.  \"Той беше опитен и чепат политик, но и почтен и верен колега, с когото Хилари имаше честа да работи в Сената. Той често слагаше пристрастията си настрана, за да направи това, което смята за най-добро за страната, и никога не се страхуваше да наруши правилата, ако беше правилно да се направи.\" написа, че МакКейн е \"патриотар от най-висока класа\" и го  нарича \"държавник с изключителна смелост \". \"Джон Маккейн беше патриот с най-висока класа, държавен служител с изключителна смелост. Малцина са тези, които пожертваха толкова много и толкова много допринесоха за благоденствието на състоянието на своите съграждани – и разбира се – за свободата на хората в целия свят. Друг един американски „маверик“ и воин - генерал Джордж Патън, веднъж отбеляза: \"Трябва да благодарим на Бога, че са живели такива хора“, пише Буш старши. \"Джон Маккейн беше честен човек, истински патриот в най-добрия смисъл на думата\",  . \"Американците ще бъдат вечно благодарни за героичната му военна служба и изключителна почтеност като член на Сената на Съединените щати. Розалин и аз изказваме искрените си съболезнования на семейството на сенатор МакКейн и на жителите на Аризона, които той толкова всеотдайно представляваше в продължение на много години“, подчерта Картър.", "date": "2018.08.26", "title": "Живите американски президенти за МакКейн: Да благодарим на Бога, че са живели такива хора!"}
{"url": "https://www.faktor.bg/bg/articles/vodachat-na-katastrofiraliya-avtobus-samo-za-mig-izpusnah-kontrola", "text": "Продължават разпитите на водача на катастрофиралия автобус. Той е обяснил пред полицията, че за миг е изпуснал контрола над превозното средство и така се е стигнало до инцидента. Проверката на тахошайбите на автобуса е показала, че в момента на катастрофата скоростта на автобуса е била около 45 километра в час. Участъкът е с ограничение до 40 километра, съобщава БНР като се позовава на  източници от МВР. Алкохолната проба на водача е отрицателна. Най-вероятната версия за катастрофата е съчетание между тежките метеорологични условия в района и невнимание от страна на шофьора. Днес започва и вторият оглед на мястото. Той ще изясни какъв е спирачния път на автобуса, както и ще бъдат проведени други експертизи. Резултатите от тях ще бъдат огласени по-късно. В 14:00 часа в МВР ще има съвещание на няколко министерства по въпросите на пътната безопасност. Там е възможно да бъдат дадени и нови подробности около тежката катастрофа. Фирмата-превозвач притежава общо 6 автобуса. Транспортното министерство я е проверявало преди няколко месеца, когато всичко е било изрядно. Местните хора споделиха, че този участък от пътя е изключително рисков и там често стават катастрофи. МВР откри телефонна линия, на който роднини на пострадалите могат да потърсят информация за своите близки: 02 982 50 3", "date": "2018.08.26", "title": "Водачът на катастрофиралия автобус: Само за миг изпуснах контрола"}
{"url": "https://www.faktor.bg/bg/articles/moskva-pak-zamazva-vidya-mashtabni-provokatsii-himichesko-orazhie-na-imperialistite-v-siriya", "text": "Прессекретарят на руското министерство на отбраната генерал-майор Игор Конашенков заяви, че се планират мащабни провокации в Сирия с употребата на химическо оръжие с участието на чуждестранни специалисти, предава ТАСС. „Според информацията, постъпила днес от жителите на провинция Идлиб в руския Център по примирието на враждуващите страни, в разположения в южната част на идлибската зона за деескалация на насилието град Хабит са пристигнали чуждестранни, англоезични специалисти за инсцениране на „химически атаки“ с употребата на пълни с хлор реактивни снаряди“, заяви генерал-майор Конашенков. Той допълни, че провокацията с употребата на боеприпаси с бойни отровни вещества най-вероятно ще се извърши в следващите две денонощия с участието на чуждестранни специални агенти. „Ударът на терористите с отровни вещества трябва да се нанесе в близките две денонощия от реактивни установки по град Кафер Зайта, разположен на 6 км от Хабит“, уточни генералът. Той допълни, че в самия Кафер Зайта се „осъществява подготовката на доведени от северната част на провинцията жители за участие в инсценирането на поразяване с уж „химически боеприпаси“ от сирийските правителствени сили“. Конашенков допълни, че ще се проведат и снимки на постановъчни клипове, които да се разпространяват в близкоизточните и англоезичните медии.", "date": "2018.08.26", "title": "Москва пак замазва, видя  мащабни провокации  с химическо оръжие на \"империалистите\" в Сирия"}
{"url": "https://www.faktor.bg/bg/articles/radev-bashta-ne-chuvstvam-vina", "text": "\"Един нелеп инцидент. И полицаите казват така. Нелеп инцидент, при който няма убит човек. Не чувствам вина”, каза Георги Радев. Бащата на президента Румен Радев коментира пред NOVA инцидента, при който се сблъска с триколка в Харманли. Георги Радев твърди, че по никакъв начин семейството не се е опитвало да прикрие инцидента. Катастрофата става на кръгово кръстовище в града, където колата на Георги и Станка Радеви се удря в триколка. \"Въобще не я видяхме. Триколката просто връхлетя в нас”, каза съпругата му. Акт е написан на мъжа с триколката, а за инцидента се разбра девет дни по-късно. Затова и МВР, и прокуратурата започнаха разследване. Взета е проба за алкохол и наркотици на Георги Радев. Отрицателни са. Родителите не казали за инцидента на сина си. Той разбрал два дни по-късно. Пострадалият няма претенции към семейство Радеви. \"Ще останем приятели с него, това да ви кажа. Просто не искам нищо повече”, каза Стефан Тодоров. Вчера министърът на вътрешните работи Валентин Радев и главният прокурор Сотир Цацаров разпоредиха проверка във връзка с пътния инцидент с участието на бащата на президента Румен Радев - Георги. Това се случва, след като стана ясно, че миналият петък (17 август) на кръгово кръстовище в Харманли Георги Радев блъснал с колата си мъж с триколка.  Пострадалият Стефан Тодоров е откаран в болница. При инцидента той си натъртил ръката и крака. \"Видях колата, че идва, но помислих, че ще спре. Той не ме е видял - дали от слънцето, дали от нещо друго\", разказа пострадалият. Мъжът е категоричен, че няма никакви претенции към Георги Радев и няма да го съди. Инцидентът обаче предизвика съмнения, че е имало опит информацията да бъде прикрита.", "date": "2018.08.26", "title": "Радев-баща: Не чувствам вина"}
{"url": "https://www.faktor.bg/bg/articles/izyasnyavat-prichinata-za-tragediyata-v-svoge-s-dronove", "text": "Чрез видеозаснемане от дронове и външна консултация Институтът за пътна безопасност ще търси причините за тежкия инцидент на пътя срай Своге, който само преди две години е ремонтиран за 23 млн. евро. Това съобщи за БНР Диана Русинова от института. \"Ще имаме в нашия екип човек, който от дълги години работи в сферата на пътната безопасност в Австралия. В екипа ще бъде и господин Богдан Мирчев, който е бивш шеф на КАТ и е бил един от водещите експерти по разследване на най-тежките пътно-транспортни произшествия. Ще заснемем и участъка с дрон, не само този участък. Ние ще заснемем и други, които потенциално представляват риск\", каза Русинова. Тя определи, че въпросният пътен участък е в лошо състояние: \"Нашата проверка показа на много места компрометиран асфалт, нарушено пътно покритие и то само по-малко от две години, след като е приключен този ремонт. Липсващи знаци, на много места канавките са пълни с паднали камъни и не са почиствани от години. Има много храсти по пътя, които доста скриват видимостта и водата няма къде да отиде да се оттича. Тя съответно отива на платното. Едната от причините за този инцидент категорично е състоянието на пътя\", каза Диана Русинова. И от организацията \"Българско обединение на шофьорите\" в съобщение до медиите посочват лошото състояние на пътя като вероятна причина за тежката катастрофа край Своге. В съобщение до медиите от обединението напомнят, че в края на миналия месец са изпратили писмо до министъра на регионалното развитие, с което да обърнат внимание за лошото сцепление на асфалта при завоите, недостатъчните ограничителни съоръжения и растителността, която пречи на добрата видимост. Два факта станаха ясни снощи и вероятни причини за трагедията. 17-годишният автобус, в който са пътували хората, не е минал на задължителен технически преглед, който е трябвало да случи в началото на август. В момента на тежкия инцидент, при който шофьорът губи управление и автобусът започва да се търкаля по склон с височина около 30 метра, в района е валял обилен дъжд. Дали и как тези два факта са свързани с трагедията, тепърва ще разберем.  Очевидци разказват, че автобусът е бил смачкан до неузнаваемост. Имало е и две смачкани коли. Хората разказват, че на мястото на инцидента често се случват тежки катастрофи. От Асоциацията на пострадалите при катастрофи казаха пред NOVA, че дори са подавали сигнали до Пътната агенция, че на това място има проблем. Скоро на пътния участък е правен ремонт, но пътните експерти казват, че настилката явно не е достатъчно добра, след като стават толкова много тежки инциденти в района. Преди удара мантинелата изглежда здрава. Въпреки това тя не е успяла да спре превозното средство. Започналото разследване ще изяснява причините за инцидента, обяви министърът на вътрешните работи Валентин Радев. Изпълнителната агенция \"Автомобилна администрация\" започва проверка за дейността на фирмата - превозвач, съобщи зам.-министърът на транспорта Ангел Попов. Президентът Румен Радев заяви, че проблемът със зачестилите инциденти по пътищата трябва да се реши от много институции: \"Явно не се питаме достатъчно настоятелно. Обикновено, когато има катастрофа, цялата отговорност се хвърля към КАТ. Но КАТ на практика само регистрират. Проблемът е много по-дълбок, той трябва да се реши единствено с обединените усилия на много институции\", заяви държавният глава.", "date": "2018.08.26", "title": "Изясняват причината за трагедията край Своге с дронове"}
{"url": "https://www.faktor.bg/bg/articles/sreshta-na-institutsiite-v-mvr-izyasnyavat-prichinite-za-tezhkiya-intsident-kray-svoge", "text": "В МВР ще се проведе среща на институциите във връзка с причините, довели до тежкия инцидент край Своге вчера. 16 са жертвите в тежката автобусна катастрофа, от които 13 са загинали на място, двама - по пътя към болниците, а един - в болницата в Своге. Пострадалите са настанени в УМБАЛСМ „Пирогов“, Военномедицинска академия, УМБАЛ „Св. Анна“ и УМБАЛ „Царица Йоана“- ИСУЛ. Шестима пострадали са в „Пирогов“, четирима от които са в тежко състояние. Двама пострадали са настанени във ВМА - мъж в тежко, но стабилно състояние, и жена в средно тежко състояние с множество контузии. Психолози от Института на МВР са ангажирани да окажат помощ след тежкия инцидент с автобус в района на Своге. Те помагат както на близки на загиналите и пострадалите, така и на спасителите – пожарникари и полицаи. Шофьорът е оцелял, настанен е в столична болница, той е и собственик на фирмата.", "date": "2018.08.26", "title": "Среща на институциите в МВР, изясняват причините за тежкия инцидент край Своге"}
{"url": "https://www.faktor.bg/bg/articles/prokuraturata-v-sitsiliya-razsledva-mateo-salvini-za-otvlichane-nezakonno-zadarzhane", "text": "Вътрешният министър на Италия Матео Салвини е разследван от прокуратурата заради случая с кораба \"Дичоти\" на италианската брегова охрана със 150 имигранти на борда, който е в пристанището на Катания. Салвини забрани на хората да слизат от него. Вътрешният министър и началникът на кабинета му са проверявани от прокуратурата в Агридженто за предполагаемо отвличане, незаконно задържане и длъжностна злоупотреба. Това стана ясно, след като прокурор Луиджи Патронаджо се срещна със служители на вътрешното министерство, за да изясни защо мигрантите са държани на кораба без решение на магистратурата, както и да установи кои са отговорните за нарушенията. Делото ще бъде изпратено на прокуратурата в Палермо и на съответния трибунал на министрите, а впоследствие и в долната камара на парламента.  Матео Салвини реагира като заяви че е срам да се разследва министър, който брани границите на страната. По думите му той чака с усмивка магистратите, за да им обясни вижданията си.  Междувременно министърът се разпореди мигрантите да слязат от кораба \"Дичоти\". Сто от тях ще бъдат приютени от църквата, останалите ще бъдат изпратени в Албания и Ирландия.", "date": "2018.08.26", "title": "Прокуратурата в Сицилия разследва Матео Салвини за отвличане, незаконно задържане и длъжностна злоупотреба"}
{"url": "https://www.faktor.bg/bg/articles/pirogov-za-chetirima-ot-katastrofata-pri-svoge-sme-dosta-pritesneni-poradi-tezhestta-na-sachetanite-travmi", "text": "Какво е състоянието на ранените след тежката катастрофа край Своге, които са приети в столичните болници? „Осем души бяха транспортирани към. От тях двама починаха. Единият по време на транспортирането му, а другият – непосредствено след настаняването. Състоянието на всички останали беше овладяно, но за четирима от тях сме доста притеснени поради тежестта на съчетаните травми, които имат”, обясни на извънреден брифинг тази сутрин проф. Николай Габровски от „Пирогов”,предаде Нова телевизия. За момента няма нужда от допълнителна кръв, здравното заведение има готовност за спешна реакция. Още шестима души са настанени в университетската болница „Света Анна” – двама мъже и четири жени. Те са претърпели операции, предстоят им още интервенции. Стабилизирани са, но състоянието им остава тежко- Още двама души са във Военномедицинска академия – мъж и жена. Те също са в реанимация, но са контактни. По-леко пострадал е шофьорът, който е настанен в болница ИСУЛ. Снощи в „Пирогов” дойде и здравният министър Кирил Ананиев, за да види какво е състоянието на пострадалите. „От кръвния център ни уведомиха, че разполагат и са осигурили кръв от всички групи, така че от тази гледна точка няма да има проблем. Изказвам съболезнование към близките и приятелите на загиналите”, обясни Ананиев.", "date": "2018.08.26", "title": "„Пирогов”: За четирима от катастрофата при Своге сме доста притеснени поради тежестта на съчетаните травми"}
{"url": "https://www.faktor.bg/bg/articles/hubava-i-slancheva-nedelya", "text": "Изминалата ясна и тиха нощ е прелюдия към хубава и слънчева неделя. В следобедните часове над западните и планинските райони ще има временни увеличения на облачността и на места там ще има краткотрайни валежи с гръмотевици. Ще духа слаб, в Източна България до умерен югоизточен вятър. Максимални температури, предимно между 31° и 36°, в София около 30°. Такава е прогнозата за времето на Националния институт по метеорология и хидрология (НИМХ), съобщи за Агенция \"Фокус\" дежурният синоптик Христо Христов. Атмосферното налягане ще бъде по-ниско от средното за месеца и през деня още ще се понижи.", "date": "2018.08.26", "title": "Хубава и слънчева неделя"}
{"url": "https://www.faktor.bg/bg/articles/pochina-dzhon-makkeyn", "text": "Сенаторът републиканец Джон МакКейн, бивш военнопленник във Виетнам и  кандидат за президент на САЩ през 2008 г., е починал снощи на 81-годишна възраст. Това съобщи неговата канцелария, цитирана от световните агенции.  Сенаторът от Аризона се бореше с глиобластома - агресивна форма на мозъчен тумор, диагностицирана през юли 2017 г. В средата на април т.г. то бе подложен на операция заради чревна инфекция.  МакКейн не се е появявал в Конгреса от началото на годината,припомня БТА.  През 1967 г. самолетът на Джон МакКейн е свален над Северен Виетнам по време на мисия за бомбардировка. Той е тежко ранен и прекарва над пет години в плен.  През 1982 г. е избран в Камарата на представителите, а през 1986 - Сената на САЩ. По много въпроси се придържа към консервативни възгледи; привърженик е на финансова реформа, а също полага усилия за издирване на безследно изчезналите американци по време на Виетнамската война.  Потомък на фамилия със славни военни традиции, МакКейн оглавява сенатската комисия за въоръжените сили. От този пост той работи за активната военна намеса на САЩ в чужбина, което да спомогне, по собствените му думи, за \"победата над силите на радикалния ислям, които искат да унищожат Америка\". През 2000 г. не успява да спечели кандидат-президентската номинация на Републиканската партия, но се сдобива с нея през 2008. Тогава се явява с подгласник Сара Пейлин и е победен от Барак Обама. Джон МакКейн бе изтъкнат опонент на президента Доналд Тръмп. След като отправи критики към Тръмп за антиимигрантската му реторика президентът се изказа пренебрежително за военното минало на сенатора с думите, че \"предпочита хора, които не са били залавяни\". Съгласно партийната дисциплина МакКейн изрази подкрепа за Тръмп, след като той спечели републиканската номинация, но през октомври 2016 г. оттегли подкрепата си във връзка с публикуването на запис, в който Тръмп се хвали, че е хващал жени за гениталиите. След това Джон МакКейн редовно критикуваше настоящия обитател на Белия дом.  Само след дни, на 29 август Маккейн щеше да навърши 82 години.  Последното му официално изявление бе на 11 август. Тогава обяви: \"Щастлив съм да видя, че Държавният департамент следва посоката да бъдат наложени санкции на путинова  Русия след химическата атака. Конгресът трябва да продължи да наблюдава процеса, за да гарантира, че санкциите се налагат бързо и категорично \", писа Маккейн в Twitter. Поклон пред големия демократ!", "date": "2018.08.26", "title": "Почина Джон МакКейн"}
{"url": "https://www.faktor.bg/bg/articles/tramp-izprati-v-tuitar-svoite-nay-dalboki-sachuvstviya-i-uvazhenie-kam-semeystvoto-na-senatora-dzhon-makkeyn", "text": "\"Изпращам своите най-дълбоки съчувствия и уважение към семейството на сенатора Джон МакКейн\", написа тази нощ в \"Туитър\" президентът на САЩ Доналд Тръмп по повод кончината на сенатора републиканец, предаде Ройтерс. Министърът на отбраната Джеймс Матис заяви, че със смъртта на МакКейн \"ние губим човек, който неотклонно изразяваше най-добрите идеали на нашата страна\".  Лидерът на мнозинството в Сената Мич МакКонъл каза, че \"в ера, изпълнена с цинизъм относно националното единство и публичните институции\", животът на Джон МакКейн е ярък пример за \"безграничен патриотизъм и саможертва\"  Бившият президент демократ Барак Обама и съпругата му Мишел припомниха, че малцина от американците са били подложени на изпитания, през които е минал сенаторът от Аризона, нито има се е налагало да проявяват смелост като неговата. \"Но всички ние можем да се стремим към тази смелост, за да поставим над себе си голямото добро\", написа бившата президентска двойка. Експрезидентът републиканец Джордж У. Буш заяви: \"Животът на някои хора е толкова ярък, че е трудно да си представим, че той ще свърши. Някои гласове са толкова звънливи, че е трудно да си помислим, че са заглъхнали. Джон МакКейн беше човек с дълбоки убеждения и патриот от висш ранг\".  Губернаторът на Аризона Дъг Дюси изтъкна, че Джон Маккейн е \"американец, който няма никога да бъде забравен\". Той е гигант. Икона. Американски герой. Но ние тук, у дома, сме най-горди да го наричаме аризонец\"", "date": "2018.08.26", "title": "Тръмп изпрати в \"Туитър\" своите \"най-дълбоки съчувствия и уважение към семейството на сенатора Джон МакКейн\""}
{"url": "https://www.faktor.bg/bg/articles/avstriyskiyat-vanshen-ministar-putin-mi-se-pokloni-parvi", "text": "Австрийският външен министър Карин Кнайсл защити решението си да покани руския президент Владимир Путин на сватбата си, заявявайки, че „тези които ме познават, знаят че не се прекланям никому“, предава Politico. Кнайсл предизвика критики в страната си с решението да покани Путин на сватбата си, а също така и че е направила реверанс пред него по време на празника. „Знаете, че при откриването на бал винаги има реверанс“, заяви министърът и напомни, че Путин се е поклонил първи. Тя допълни, че „събитието е било напълно частно“, пише \"Фокус\" Кнайсл бе номинирана на поста външен министър миналата година от крайнодясната Партия на свободата, която има споразумение за сътрудничество с партията на Путин „Единна Русия“.", "date": "2018.08.26", "title": "Австрийският външен министър: Путин ми се поклони първи"}
