{"url": "https://faktor.bg/bg/articles/patriarh-neofit-se-sreshtna-s-tsatsarov-i-geshev-obsadiha-badeshti-savmestni-deystviya", "text": "ългарският патриарх Неофит прие на среща главния прокурор Сотир Цацаров и заместника му Иван Гешев. За посещението съобщиха от прокуратурата и подчертават, че Цацаров и Гешев са изразили своето уважение към Българската православна църква и лично към патриарха. Той пък поздравил Иван Гешев с избора му за главен прокурор и му пожелал успешен мандат. На срещата били обсъдени бъдещи съвместни действия между църквата и прокуратурата в подкрепа на православната вяра, включително и в местата за лишаване от свобода.", "date": "2019.12.09", "title": "Патриарх Неофит се срещна с Цацаров и Гешев, обсъдиха бъдещи съвместни действия"}
{"url": "https://faktor.bg/bg/articles/mrasen-vazduh-v-sofiya-na-mesta-nivata-na-prahovite-chastitsi-sa-na-nad-5-pati-ot-normata", "text": "Мръсен въздух и нива на фините прахови частици в пъти над нормата тази сутрин в София. Данните на платформата airbg.info показват превишения от над 5 пъти в квартали като „Лозенец\", „Яворов\", „Дружба\", „Витоша\".  На сайта си Столичната община също предупреждава за евентуално замърсяване, но в пъти по-малко. От община призовават гражданите, които се отопляват на дърва и въглища и имат възможност, да използват друг начин на отопление. Проучвания сочат, че през зимата около 40% от замърсяването на въздуха идва от битовото отопление на дърва и въглища. В дни с мъгла то се задържа в приземния слой и поради котловинния характер на релефа на София трудно се разсейва.", "date": "2019.12.09", "title": "Мръсен въздух в София, на места нивата на праховите частици са над 5 пъти от нормата"}
{"url": "https://faktor.bg/bg/articles/magla-oblatsi-no-i-malko-slantse-shte-se-reduvat-dnes", "text": "Днес ще е предимно слънчево, но на места в низините и котловините през по-голямата част от деня ще е мъгливо. Почти тихо, в Източна България със слаб южен вятър. Максималните температури ще са между 7° и 12°, по-ниски в районите с трайна мъгла. Атмосферното налягане ще се понижава и ще е по-ниско от средното за месеца. Над Черноморието ще е предимно слънчево. Сутринта на места видимостта ще е намалена. Ще духа слаб южен вятър. Максимални температури 10-12°. Температурата на морската вода е 11-12°. Вълнението на морето ще е 1-2 бала. Над планините ще е предимно слънчево. Ще духа слаб до умерен запад-югозападен вятър. Ще се затопли и максималната температура на 1200 метра ще е около 9°, на 2000 метра – около 3°. (\"Фокус\")", "date": "2019.12.09", "title": "Мъгла, облаци, но и слънце ще се редуват днес"}
{"url": "https://faktor.bg/bg/articles/zapochva-izplashtaneto-na-kolednite-dobavki-na-pensionerite", "text": "Започва изплащането на коледните добавки с месечните пенсии. Преводите по банков път ще бъдат готови до края на понеделник, а  получаването на пенсии в пощенските станции ще продължи  до 20-и декември. Над 1 млн. възрастни хора, чиято пенсия е до 363 лева, ще получат и коледна добавка от 40 лева.", "date": "2019.12.09", "title": "Започва изплащането на коледните добавки за пенсионерите"}
{"url": "https://faktor.bg/bg/articles/blagovest-punev-prokurorat-nad-glavniya-prokuror-e-piar-pred-evropa-nyama-da-varshi-realna-rabota", "text": "\"Внецианска комисия дава препоръки, които не са задължителни, но ние се ангажирахме вече пред Съвета на Евопейския съюз с идеята за прокурор, който да е над главния. Именно заради това, сега трябва да реализираме това предложение и тази форма да бъде осъществена. Мисля обаче, че не се водим много по препоръките Вемецианската конвенция, а действаме по-скоро избирателно. Идеята за прокурор над главния прокурор е по-скоро пиар пред европейските институции, защото според мен той няма да въши реална работа\". Това каза бившият конституционен съдия Благовест Пунев пред БТВ.  „Новите мерки се наложиха заради силно централизирания принцип на прокуратурата. Главният прокурор контролира не само колегите си, а и следователите. Той е много овластен, а в същото време и безконтролен. Остава и въпросът, ако 7 години на новия разследващ не му се наложи да се намесва и да проверява главния прокурор, какво ще работи толкова време? Опасявам се, че новият прокурор ще дублира функциите на инспектората на ВСС. Трябва да се предвиди това да не е постоянно действащ орган и да се намесва като при импийчмънт на президента\", каза още Пунев.", "date": "2019.12.09", "title": "Благовест Пунев: \"Прокурорът над главния прокурор\" е пиар пред Европа, няма да върши реална работа"}
{"url": "https://faktor.bg/bg/articles/tezhka-katastrofa-blokira-kresnenskoto-defile-ima-postradali", "text": "Тежка катастрофа между два тежкотоварни автомобила и лека кола затвори Кресненското дефиле, предаде БГНЕС. Сигнал за инцидента е подаден в 8.55 ч. на спешния телефон 112. Пътният инцидент е станал в района на жп гара \"Яворов\", на пет километра преди Кресна. Към мястото на инцидента пътуват пожарен автомобил за аварийно-спасителни дейности и линейка на Спешна помощ.", "date": "2019.12.09", "title": "Тежка катастрофа блокира Кресненското дефиле, има пострадали"}
{"url": "https://faktor.bg/bg/articles/ekspert-ot-stolichnata-obshtina-za-kachestvoto-na-vazduha-v-sofiya", "text": "Показанията на станциите към 7 ч. тази сутрин са под 50 микрограма, с изключение на станцията в \"Младост\", където тези стойности са по-високи, съобщи пред БНТ Лорита Радева, председател на комисията по околна среда в Столичната община. Тя цитира обобщените данни от изминалите 24 ч. \"Започнахме деня с една доста смущаваща картина на нива, 2-3 пъти надвишаващи среднодневната норма от 50 микрограма. Анализът на вчерашния ден показа превишения от 150 микрограма само на станцията в \"Надежда\" и значително по-близки стойности на останалите станции\", посочи Радева. Тя поясни, че според правилата няма \"зелен билет\", тъй като той може да бъде въведен, ако показанията на поне 2 от станциите в София са за нива на фини прахови частици над 200 микрограма. \"Не се дистанцираме от данните на гражданските организации, но следва да се отчита, че в дните с мъгла има едно въздействие на водните частици във въздуха, а данните се нуждаят от известна корекция при анализ\", заяви още експертът. По думите ѝ най-честите нарушения са свързани с нерегламентирано горене на отпадъци.", "date": "2019.12.09", "title": "Експерт от Столичната община за въздуха в София"}
{"url": "https://faktor.bg/bg/articles/oon-balgariya-e-strana-s-mnogo-visoko-nivo-na-choveshko-razvitie", "text": "Страната ни заема 52-ро място с резултат 0,812 в списъка от 189 държави по Индекс на човешко развитие (Human Development Index). Това се казва в Доклада за развитие на човечеството за 2019 г., изготвен от Програмата за развитие на ООН (ПРООН) и характеризиращ човешкото развитие в света въз основа на показателите за 2018 г. По този показател България е сред водещите балкански държави, предаде БГНЕС. Преди нас са само Словения (24 място), Кипър (31 място), Гърция (32 място) и Хърватия (46 място). Веднага след нас са Черна гора и Румъния, а Турция е 59. Тези три държави също влизат в групата с много високо ниво на човешко развитие. Сърбия оглави групата на втората категория държави по човешко развитие. Тя е едва на 63 място с показател 0,799. Докладът за развитие на човечеството е независим отчет на Програмата за развитие на ООН, изготвен от водещи световни учени и експерти в областта на развитието и сътрудничеството. С най-висок индекс на човешко развитие през 2019 г., както и през миналата, е Норвегия (0,954), следвана от Швейцария (0,946), Ирландия (0,943), Германия и Хонконг (по 0,939).", "date": "2019.12.09", "title": "ООН: България е страна с много високо ниво на човешко развитие"}
{"url": "https://faktor.bg/bg/articles/goranov-ogranichavame-sivite-oboroti-v-edno-neravno-sastezanie", "text": "Сивите обороти трябва постоянно да бъдат на вниманието на приходните администрации. Затова правителството от лятото на 2018 г. е започнало нов проект за пълно обхващане на оборотите във всички сфери на икономиката. Този проект е по-известен като \"дебат по Наредба номер 18\". Това каза министърът на финансите Владислав Горанов в сградата на КНСБ по време на заключителния форум на проекта \"Активно гражданско участие за превенция и ограничаване на недекларираната заетост в България\", предаде БТА. По думите му тази наредба няма да разреши всички проблеми, но създава един инструментариум в полза на приходната администрация. Този инструментариум ще даде възможност в максимална степен да бъдат обхванати всички процеси, така че да не се допуска възможността за формиране на сиви обороти. По думите му през годините са предприемани много стъпки и действия в борбата със сивата икономика. Това обаче е \"едно неравно състезание\" между тези, които като бизнес модел и начин на живот искат да избегнат плащанията. Горанов смята, че трябва да има по-голямо гражданско съзнание и нетърпимост към подобно поведение. Той увери, че в средите на финансовото министерство, НАП и митниците денонощно се мисли по тази тема. Министърът на труда и социалната политика Деница Сачева добави, че истинската битка преминава през това всеки един български гражданин да има нетърпимост към сивата икономика. Тя посочи, че в България делът на лицата с недекларирана заетост е под средното европейски равнище - 15,9 процента, на фона на 16,3 на сто за Европа. Това обаче не е повод да не се търси решение на сериозните проблеми, които са поставени и в този проект. Според нея са били направени редица изменения на законите през последните години. Усилията обаче трябва да бъдат насочени и към това да се погледнат какви са истинските причини за сивата икономика. По думите й една от причините е липсата на данъчен морал. Има и ситуации, в които недекларираният труд е рационален избор. Затова всички предложения, които са представени в този проект, ще бъдат разглеждани, защото има нужда от промени в законодателството, за да стане по-гъвкаво. Президентът на КНСБ Пламен Димитров посочи, че последните показателите на Индекса \"Икономика на светло\" показват, че през последните 10 години сивата икономика намалява, но все още е над 20 процента. Това означава, че повече от 25 млрд. лева са недекларираните средства, което води до изкривявания в икономическия, социалния и обществено-политическия живот. Според него сивата икономика убива лоялната конкуренция. В предлагания план от КНСБ се предлагат промени в Кодекса на труда, Закона за обществените поръчки и други нормативни актове. \"Много е направено, но има и много още проблеми, които трябва да се разрешат\", заяви Пламен Димитров.", "date": "2019.12.09", "title": "Горанов: Ограничаваме сивите обороти в едно \"неравно състезание\""}
{"url": "https://faktor.bg/bg/articles/ekonspektsiyata-v-burgas-e-razreshila-stroezh-na-kamping-gradina", "text": "Бургаската екоинспекция отново е дала зелена светлина за строеж на къмпинг „Градина”. В началото на годината екоактивисти алармираха, че започва строителство върху терен от 5 декара, след което обаче инвеститорът сам се отказа от реализирането на проекта. От екоинспекцията съобщиха, че има върнат непълен доклад. Последвала е преработка на документа и е дадена положителна оценка от геоморфолог, тъй като няма да бъдат засегнати дюните. „Към настоящия момент в общината няма постъпили нови инвестиционни намерения. Ще направим всичко възможно да бъдат спазени параметрите, които са заложени в общия устройствен план”, заяви в ефира на „Здравей, България” кметът на Община Созопол Тихомир Янакиев. „Главният архитект на проектите ще прецени дали ще бъде издадено разрешение за строеж. Става въпрос за частен имот”, каза Виктория Димитрова, специалист „Строителството” към Община Созопол.  „Теренът се намира в две защитени зони. Настояваме да имаме свободен достъп до плажа. Притесняваме се, че има презастрояване”, споделиха притеснени местни жители.", "date": "2019.12.09", "title": "Екоинспекцията в Бургас е разрешила строежа на къмпинг „Градина”"}
{"url": "https://faktor.bg/bg/articles/rumanska-kompaniya-iska-da-kupi-aktivite-na-chez-rumaniya-i-enel-rumaniya", "text": "Два енергийни гиганта продават бизнеса си в Румъния, а потенциалният купувач е една от най-големите енергийни компании с изцяло румънски капитал, пише днес в. \"Адевърул\", цитиран от БТА. Акционерите на румънската компания \"Хидроелектрика\" ще обсъдят на 12 декември възможно закупуване на акциите на групите ЧЕЗ Румъния и Енел Румъния. \"Адевърул\" припомня, че чешката компания ЧЕЗ обяви миналото лято, че продава активите си в Румъния и други страни в региона, за да се съсредоточи върху инвестиции в Чехия. ЧЕЗ притежава в Румъния системата за дистрибуция на електроенергия в областта Олтения и вятърния парк във Фънтънеле-Коджалак с мощност 600 мегавата. В средата на ноември ЧЕЗ обяви, че над 30 потенциални купувачи са проявили интерес към активите на компанията в Румъния чрез неангажиращи писма. След оценка на тези оферти през второто тримесечие на следващата година се очаква изпращането на ангажиращи оферти, а след това и подписване на споразумение със спечелилия търга. Финализирането на транзакцията се очаква през първата половина на 2021 г., съобщи групата ЧЕЗ. Енел Румъния пък притежава местния пазар за дистрибуция на електроенергия в областите Южна Мунтения, Добруджа и Банат, както и капацитети за производство на възобновяема енергия, отбелязва румънският вестник. Румънската компания \"Хидроелектрика\" е започнала процедура за покупка на активите на ЧЕЗ Румъния и Енел Румъния и иска одобрението на акционерите, за да наеме консултанти във връзка с покупката. Този въпрос ще бъде обсъден на извънредно Общо събрание на акционерите на 12 декември, посочва \"Адевърул\". В. \"Гъндул\" пише, че президентът Клаус Йоханис ще обсъди днес с премиера Лудовик Орбан и министъра на финансите Флорин Къцу проекта за държавен бюджет за 2020 г. На срещата ще бъде анализирана и ситуацията в министерството на финансите един месец след встъпването в длъжност на новото правителство. Същият вестник пише за \"първото голямо предизвикателство\" пред финансовия министър Флорин Къцу. Бившата управляваща Социалдемократическа партия внесе вот на недоверие срещу финансовия министър, който ще бъде обсъден и гласуван днес следобед в Сената от 16,00 ч. Министърът на финансите ще представи за първи път подробности за бюджета за следващата година, както и план от мерки за стабилизиране на националната икономика. Планът на Къцу визира премахване на макроикономическите неравновесия, натрупани в икономиката през трите години управление на социалдемократите, посочи финансовото министерство. Премиерът Лудовик Орбан заяви, че вотът на недоверие срещу финансовия министър представлява възможност да бъде представено \"бедствието, оставено от безотговорното управление\". Орбан постави под съмнение истинността на данните при изготвянето на държавния бюджет от страна на бившата управляваща Социалдемократическа партия.", "date": "2019.12.09", "title": "Два енергийни гиганта в Румъния продават бизнеса си"}
{"url": "https://faktor.bg/bg/articles/na-21-godini-pochina-edin-ot-nay-haresvanite-rapari", "text": "Един от най-харесваните рапъри -  Джус Уърлд (Juice Wrld), е починал в Чикаго, съобщи Си Ен Ен. Той е роден като Джарад Антъни Хигинс и навърши 21 години преди броени дни - на 2 декември. Полицията в Чикаго потвърди, че 21-годишният мъж е претърпял спешна медицинска помощ на летището в Чикаго, но по-късно е починал в близка болница. Аутопсията не е извършена и не е установена причина за смъртта, заяви представител на властите. Джус Уърлд беше подписал с Interscope Records през март 2018 г., след като вкара хитове в SoundCloud с \"Lucid Dreams\" и \"All Girls Is the same\", припомня списание \"Билборд\". От SoundCloud заявиха, че Джус Урълд е бил най-излъчваният, харесван и \"свалян\" изпълнител на своята платформа през 2018 г., а \"Lucid Dreams\" е отбелязал най-много пускания от всяка песен през миналата година.", "date": "2019.12.09", "title": "На 21 години почина един от най-харесваните рапъри"}
{"url": "https://faktor.bg/bg/articles/vezhdi-rashidov-generalnite-direktori-na-bnt-i-bnr-tryabva-da-se-izbirat-ot-narodnoto-sabranie", "text": "Гарантирането на свободата и самостоятелността на медиите ще стане само през нов закон, в който да се намерят лостове и способи за разпознаване на фалшивите новини и СЕМ трябва да стане само контролен орган, каза в сутрешния блок на БНТ председателят на Комисията по култура и медии Вежди Рашидов.Той смята, че директорите на обществените медии трябва да се избират от Народното събрание и да имат по-дълъг мандат. \"Аз винаги съм смятал, че мандатите на обществените медии, радиото и телевизията са малки, по 3 години\", посочи той. По думите му един генерален директор има пълните отговорности да направи такъв екип, който в края на мандата да му донесе дивиденти като генерален директор и като телевизия. Рашидов е на мнение, че този мандат трябва да бъде като на БТА - 5 години. \"Трябва да гарантираме свободата на словото. Всеки има право на свобода на словото, не само медиите. Младите хора не знаят за онова време, когато нямахме свобода. Има разлика между свободата и свободията. Свободията е във фалшивите новини, а хората не могат да разпознават лъжата от истината. Животът е низ от правила. Караме скъпи и бързи коли, но имаме ограничения на пътя. Така стоят нещата\", каза още той \"Бюджетът на БНТ и БНР е недостатъчен. В Националната телевизия още има гарантаджии. С реформите вярвам, че ще дойде и по-голям бюджет за БНТ и БНР\", убеден е Рашидов. “Едни хора дават лоша информация за държавата, не сме последни в ранглистата за свободата на словото”, категоричен бе председателят на Комисията по култура и медии.  Той изрази своето съжаление за смъртта на Стоянка Мутафова. \"Една епоха си отиде със смъртта на Стоянка Мутафова. Мутафова покри на 100% понятието за талант. Един талант покри цял живот. Отидох да я видя в болницата, тя беше цялата в жици и тръбички, но стана от леглото и ме посрещна\", сподели за последната си среща с голямата актриса  Вежди Рашидов. Днес е поклонението пред Стоянка Мутафова. Вратите на Сатиричния театър ще бъдат отворени от 11:00 до 16:00 часа за всеки, които иска да се прости с голямата актриса.", "date": "2019.12.09", "title": "Вежди Рашидов за Стоянка Мутафова: Беше цялата в жици и тръбички, но стана от леглото и ме посрещна"}
{"url": "https://faktor.bg/bg/articles/sport-ruskiyat-natsionalen-otbor-nyama-da-mozhe-da-uchastva-i-na-svetovnoto-po-futbol-v-katar", "text": "Националният отбор по футбол на Русия няма да може да участва в световното по футбол в Катар с руското знаме, съобщи председателят на Световната антидопингова агенция Джонатан Тейлър, цитиран от \"РИА-Новости\". \"Отбор, представляващ Русия, не може да участва, заяви Тейлър на пресконференция днес. Той подчерта, че руските футболисти ще могат да участват само под \"неутрален флаг\". По думите му, решението ще бъде взето от ФИФА, но тя е длъжна да следва препоръките на Световната антидопингова агенция.", "date": "2019.12.09", "title": "Руският национален отбор няма да може да участва и на Световното по футбол в Катар"}
{"url": "https://faktor.bg/bg/articles/balgarin-si-tragna-s-545-000-dolara-ot-poker-turnir-vav-florida", "text": "Българин си тръгна с 545 000 долара от покер турнир във Флорида. Милен Стефанов спечели турнира от сериите WPT (World Poker Tour) - WPT Seminole Rock \"N\" Roll Poker Open, съобщава World Poker Tour. Тoвa e нaй-гoлямaтa oт чeтиритe пeчaлби нa Cтeфaнoв в кaриeрaтa му нa пoкeр игрaч. Интeрecнoтo в турнирa e, чe вхoдът зa нeгo e eдвa $3500. Тe дaвaт възмoжнocт дa cи тръгнeш c пeчaлбa oт нaд три милиoнa дoлaрa. В нaчaлнaтa фaзa участие взимат близo 1000 игрaчи, нo нa пocлeднaтa мaca ocтaнaхa caмo Cтeфaнoв и oщe пeтимa души. Нeгoвият ocнoвeн кoнкурeнт Фрaнcиc Aндeрcън бeшe oл-ин двa пъти. Първият път cпeчeли, нo cлeд тoвa къcмeтът му изнeвeри и Cтeфaнoв нaддeля. Cлeдвaщaтa „жeртвa“ нa бългaринa cтaнa Ceзaр Фуeнтec. Пocлeдвaхa Дeйвид Нoвoceл и Фaбиaн Гумз. Инфaрктнo рaзигрa вaнe дaдe нa бългaринa oгрoмнa пeчaлбa и нoщ, кoятo никoгa нямa дa зaбрaви.", "date": "2019.12.09", "title": "Инфарктно разиграване на покер турнир, българин си тръгна с 545 000 долара"}
{"url": "https://faktor.bg/bg/articles/harn-se-vrazumi-ima-data-i-myasto-za-macha-mezhdu-dzhoshua-pulev", "text": "Алчният за големите пари в тежката категория промоутър на Антъни Джошуа - Еди Хърн - явно се е вразумил и няма да преследва нов мач на клиента си в Саудитска Арабия с Анди Руис или Дионтей Уайлдър, а ще върви към задължителните защити на трите си световни титли - в IBF, WBA и WBO.  А това означава, че следващият мач на британския боксьор ще е срещу задължителния претендент във версия IBF Кубрат Пулев! Хърн дори вече е избрал локация за тази среща - новия 60-хиляден стадион на Тотнъм в Лондон. А има и огромна яснота за датата - в последната седмица на март 2020 г. Тези планове бяха разкрити от Джошуа и Хърн в ексклузивно интервю за вестник \"Сън\".  \"Цяла година се бия извън родината и вече ме е налегнала носталгията. Искам да зарадвам феновете си в Лондон, видя се, че те много ми помагат и ми е по-трудно без подкрепата им. Да защитя трофеите си пред моята публика ще е мегаизживяване.\" \"Най-прекрасното би било да го сторя срещу друг британец, но няма как да стане. Вървим по реда на задължителните защити и следващият ми опонент се знае (бел. ред. - Кубрат Пулев). Веднага започвам работа, защото в края на март трябва да се проведе този мач\", заяви Джошуа, а Хърн потвърди плановете.  \"Стадионът на Тотнъм е една прекрасна локация за боксов мач и трябва да я обсъдим. Хора ми звънят от цялата страна и ме молят да заведа Антъни там и там. Говорихме с хората от Тотнъм да проведем мача с Руис на стадиона им, но той беше зает. Сега отново говорим с тях и може би ще стигнем до споразумение за края на март\", заяви Хърн.", "date": "2019.12.09", "title": "Хърн се вразуми, има дата и място за мач за титлата между Джошуа и Пулев"}
{"url": "https://faktor.bg/bg/articles/rusiya-izvan-sporta-za-4-godini", "text": "Русия няма да вземе участие на Олимпийските игри. Световната антидопингова агенция (УАДА) извади Русия  от световния спорт в следващите 4 години.  Очаквайте подробности.", "date": "2019.12.09", "title": "Русия аут от световния спорт в следващите 4 години"}
{"url": "https://faktor.bg/bg/articles/shefat-na-rusada-smyata-che-rusiya-nyama-shans-pri-obzhalvaneto", "text": "Президентът на Руската антидопингова агенция (РУСАДА) Юри Ганус заяви, че страната няма шанс да спечели обжалването срещу четиригодишната забрана, наложена от УАДА, добавяйки, че това е „трагедия“ за чистите атлети. „Няма никакъв шанс да спечелим обжалването в съда“, сподели Ганус за Франс прес след окончателното решение на Световната антидопингова агенция. „Това е трагедия“, каза той, добавяйки, че някои руски спортисти вече обмисляли да напуснат страната, за да могат да се състезават на големите международни форуми, съобщава БНР. УАДА прие днес предложеното от специалната комисия наказание Русия да бъде извадена от всякакви международни спорни събития в следващите четири години, включително Олимпийските игри в Токио през 2020 и Пекин през 2022. Страната също така няма да може да домакинства за никакви международни спортни форуми в този период. Светлана Журова, заместник-председател на международната комисия на  руската Дума, обяви, че Русия ще обжалва пред Арбитражния спортен съд решението на Световната антидопингова агенция (УАДА). Международният олимпийски комитет (МОК) е единствената институция, компетентна да издаде подобна забрана, смята г-жа Журова. \"Сигурна съм на 100%, че Русия ще се обърне към Арбитражния спортен съд, защото трябва да защитим нашите спортисти. МОК все още не е потвърдил това решение на УАДА. Световната антидопингова агенция може само да направи предложение пред МОК, но не и да налага подобна забрана\", посочи тя.", "date": "2019.12.09", "title": "Шефът на руската антидопингова агенция: Русия няма шанс при обжалването на 4-годишната забрана, наложена от УАДА"}
