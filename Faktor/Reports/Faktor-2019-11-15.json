{"url": "https://faktor.bg/bg/articles/dazhdat-spira-slantseto-otnovo-se-usmihva", "text": "В петък валежите спират и ще преобладава слънчево време. Ще духа слаб юг-югоизточен вятър. Максималните температури ще са между 16 и 21 градуса. Над Черноморието преди обяд ще бъде предимно облачно, след обяд облачността ще се разкъса. Ще духа слаб изток-югоизточен вятър. Максималните температури на въздуха ще са 18-19 градуса. Температурата на морската вода е 17-18 градуса. Вълнението на морето ще е 2-3 бала. Над планините ще бъде предимно слънчево. Ще духа слаб до умерен вятър от юг-югозапад. Максималната температура на височина 1200 метра ще е около 13 градуса, на 2000 метра - около 7 градуса. През почивните дни ще е без валежи. В източната половина от страната вятърът ще бъде от южната четвърт, предимно слаб. В планините и планинските райони, където ще бъде предимно слънчево, с разкъсана висока облачност, отново ще се затопли. В равнинната част от страната ще има ниска облачност или мъгла, която в отделни райони ще се задържа по-дълго и там дневните температури ще остават до около 12 градуса. В останалата част от страната, където в следобедните часове ще има и слънчеви часове, максимални температури - между 15 и 20 градуса. Преобладаващи минимални - между 5 и 10 градуса.", "date": "2019.11.15", "title": "Дъждът спира, слънцето отново се усмихва"}
{"url": "https://faktor.bg/bg/articles/evrokomisiyata-zapochna-nakazatelna-protsedura-sreshtu-london", "text": "Европейската комисия заведе наказателна процедура срещу Великобритания, заради отказа да номинира еврокомисар. Миналият месец Лондон пое ангажимент да излъчи комисар в новия кабинет. В замяна, Великобритания получава отсрочка за Brexit. До момента избраният председател на Еврокомисията е изпратила две писма с подкана Лондон да изпълни задължението си. Късно в четвъртък вечерта дойде и отговорът - до следващите избори страната няма да номинира комисар. На практика, това отново поставя новата комисия, която трябва да започне работа от 1 декември, пред сериозно изпитание, предаде БТА. ЕК даде срок на Лондон до 22 ноември да отговори. Комисията отбелязва, че британските власти не са спазили задължението си да не оправдават с пречки в национално законодателство неизпълнението на европейските правила. Така Комисията отхвърля довода на Лондон, че не предлага еврокомисар заради очакваните предсрочни избори. Уточнява се, че ако до седмица британските власти не изпратят отговор или ако отговорът не е задоволителен, Комисията ще продължи със следващите стъпки по наказателната процедура.", "date": "2019.11.15", "title": "Еврокомисията започна наказателна процедура срещу Лондон"}
{"url": "https://faktor.bg/bg/articles/vitsepremier-i-shestima-ministri-otgovaryat-na-vaprosi-v-petachniya-parlamentaren-kontrol", "text": "Един вицепремиер и шестима министри са включени в програмата за парламентарния контрол в петък. Министърът на земеделието Десислава Танева ще отговаря на депутатски въпрос относно мерките срещу африканската чума по свинете. Заместник министър-председателят по икономическата и демографската политика Марияна Николова ще отговаря на въпрос относно мерки, които правителството ще предприеме за превенция, борба и ограничаване на недекларирания труд. Въпрос има към регионалния министъра Петя Аврамова. Колегата й финансов министър - Владислав Горанов ще отговори на депутатско относно политиката на правителството за разпределение на средствата от централния бюджет за общините, съобщи БГНЕС. Към здравният министър Кирил Ананиев има три въпроса в програмата за петъчния контрол. Сред тях и относно трансплантацията на бял дроб в България. Три са въпросите и към образователния министър Красимир Вълчев. Един от тях е относно политики и реформи в сферата на образованието. Отново три въпроса в контрола има предвидени към икономическия министър Емил Караниколов. Сред тях и такъв относно Държавно предприятие \"Управление и стопанисване на язовири\".", "date": "2019.11.15", "title": "Вицепремиер и шестима министри отговарят на въпроси в петъчния парламентарен контрол"}
{"url": "https://faktor.bg/bg/articles/prorochestvata-na-adam-smit", "text": "Адам Смит е възприеман днес като икономически гуру на пазарните фундаменталисти и любителите на минималната държава. Левите критици на “неолиберализма” често го сочат като първопричината за всяко зло и вдъхновител на чикагската икономическа школа, Тачър и Рейгън. За онези хора в Източна Европа, които още се оплакват от прехода и се опиват от носталгия по соца, Смит също е антигерой: той ясно е показал защо обществата с планова икономика никога няма да забогатеят и просперират - за разлика от тези, които разчитат на свободната инициатива и конкуренцията. В част от тези недоволства срещу Смит има истина - особено в това, че е срутил самите основи на мечтите за комунистическо стопанство (което не пречи на мнозина да продължават да си ги таят). Адам Смит обаче е далеч по-нюансирана, сложна и важна фигура, отколкото масово е представян. Той е преди всичко политически мислител и морален философ, в чието учение се съдържа много повече от апология на пропазарните реформи. В това учение можем да открием например едно доста добро обяснение за неочакваното разочарование на източноевропейците от либералната държава, наложила се преди 30 години. А това разочарование трябва да бъде обяснено, защото става дума за общества, които днес са по-богати и успешни от когато и да било в историята си. Възгледите на Смит произтичат от философските му разбирания за моралността. Морален човек, според него, е този, който изпитва емпатия и е в състояние да страда със страдащите, без да е в тяхното положение. Нещо повече: той трябва да изпитва емпатия не само към най-близките си, а към всяко едно човешко същество. На базата на такива реципрочни чувства възниква общественият морал като система от правила, които намаляват страданието. Истински морален човек обаче не е този, който просто е наизустил тези правила и се води от тях поради страх от санкция и наказание, а този, който ги е интернализирал, който е възпитал и развил емпатичното си чувство. Според Смит, държавата има задължението да наложи (силово) правила, така че да ограничи възможностите хората да се нараняват едни други. За целта тя създава съдилища, полиция, охранителни органи. Освен това държавата има задължението да се грижи за просперитета на обществото, налагайки пазарната икономика - тоест, свободната инициатива и конкуренцията. (Смит е бил привърженик и на обществено подкрепеното образование за бедните - изключително прогресивна идея за 18 век, когато е било широко разпространено схващането, че бедните трябва да се държат без средства, за да не се пропият и развратят.) Адам Смит е знаел и нещо ключово: че държавата не може, а и не бива да се опитва да наложи на хората да бъдат морални, да изпитват емпатия един към друг. Насила хубост не става: най-много държавното насилие да доведе до голямо обществено лицемерие. В това отношение Смит е бил скептичен не само към държавата, но и към организираната религия и изобщо към всички обществени структури, които с натиск и санкции претендират, че ще направят хората морални. Той ясно е съзнавал, че тези структури могат да попаднат в ръцете на хора, които под благовиден обществен предлог ги използват най-вече за собствените си цели. Накратко: една държава може да се управлява добре, може да постигне икономически успехи, да ограничава насилието и да гарантира основни права на човека. Но всичко това няма самó по себе си да направи хората в тази държава по-морални. Нещо повече дори: обществото може да си остане съставено от потенциални крадци, убийци и бандити и пак да функционира сравнително мирно и успешно. Реформите в Източна Европа започнаха с бодрия рефрен на Фукуяма, че либералната демокрация триумфира по света като връхна точка в идеологическата еволюция на човечеството. Подобно на учителя си Хегел, Фукуяма обяви държавата за еманация на обществения морал и на индивидуалната свобода. Според този възглед, конституционното налагане на либералната демокрация е същевременно и връх на обществения морал, реализация на просвещенските идеали за свобода, разумност и отговорност. Веднъж приели правилата на либералната демокрация, обществата достигат максимума не само във функционално отношение, но и от морална гледна точка. Днес Фукуяма често е критикуван и дори осмиван за тезата си за безалтернативността на либералната демокрация, ознаменуваща “края на историята” (по едноименната му книга). Впрочем, с тази си теза той може да се окаже прав, защото въпреки множеството опити все още никой не е измислил нещо по-атрактивно от либералната демокрация. Масова миграция към Китай няма, нали? Да не говорим за Русия или Венецуела. Това, в което Фукуяма със сигурност е сгрешил, е превръщането на либералната демокрация в последна инстанция на обществено-политическия морал. Както Адам Смит правилно е предполагал, връзката между едното и другото нито е автоматична, нито е гарантирана. Често е дори фалшива, повърхностна и лицемерна. Източна Европа е най-добрата илюстрация на тази грешка. Държавите - особено членуващите в ЕС - създадоха впечатляващи конституционни институции и постигнаха добро материално благосъстояние. Същевременно обаче: -   Източна Европа стана регионът, който в световен мащаб изпитва най-слаба емпатия. Тази липса на емпатия е особено видима в отношението към бежанци и мигранти, но по принцип обхваща всяко различие - етническо, религиозно, полово. От гледна точка на Адам Смит това би било ясно доказателство за разликата между обществен морал и ефективност на управленските институции; -   Политиката на либералната демокрация в региона се доминира от антилиберали - “патриоти”, “националисти”, “почвеници”, за които симпатия заслужават единствено най-близките. Орбан и Качински са най-добрите примери, но т.нар. \"консервативен обрат” е видим навсякъде; -   Медиите често са в ръцете на хора, за които словото е просто бухалка срещу този, когото не харесват; -   Разделението на властите, независимите институции, защитата на правата попаднаха под властта на индивиди, които не вярват в тези ценности, а само се стремят да използват властта за собствена изгода. Формално в Източна Европа бяха създадени сложни конституционни системи, но в повечето държави те са овладени от субекти, които ги използват като бухалки срещу опонентите си. В България например новоизбран главен прокурор (който е правил странни изявления за разделението на властите) плаши свой неудобен колега с изхвърляне от магистратската общност по анология с вече изхвърлен от системата съдия. За Адам Смит общество, в което се случва нещо такова, би било близо до обществото от потенциални крадци и убийци, които все пак някак избягват развихрянето на мащабно насилие. Въпросът е докога. Източна Европа може и да произвежда най-показателните примери за разминаване между публични правила и интернализирани от обществото ценности. Но този проблем засяга всъщност всички либерални демокрации - както стана видно покрай възхода на националпопулизма в Европа, избора на Тръмп в САЩ и Брекзит в Англия. Именно това разминаване на правила и ценности създава усещането за изкуственост и фасадност на либералната демокрация. И кара хората да гласуват протестно за куриозни фигури. Ако навремето Източна Европа беше чела Адам Смит по-внимателно, изкуствеността и фасадността нямаше да й дойдат като изненада. Нещо повече: освен към „трансплантацията” на основните конституционни правила, регионът щеше да обърне поглед и към обществено подкрепеното масово образование, както и към това, което реално се случва в съзнанието и душите на хората. Да се изградят институциите на ефективна либерална демокрация бе, разбира се, важна задача и голямо постижение. Но това, както Смит е знаел, не е краят на моралните усилия нито на индивидите, нито на обществото като цяло. Емпатията, влизането в положението на другия, солидарността - всичко това са цели отвъд формалните правила, по които трябва много да се мисли и действа. Най-голямата грешка днес би било да се заключи, че понеже либералната демокрация не създаде автоматично морални общества, тя трябва да бъде разградена и сменена с нещо друго. Адам Смит би възразил много решително на такъв грешен аргумент, който днес мнозина са склонни да приемат. И да се поддадат на експерименти, за които от самото начало се знае, че са обречени на неуспех. Като връщането на командната икономика или възраждането на агресивния национализъм. Задачата е сложна: да се запази постигнатото през последните 30 години, като същевременно се отворят теми, които са били изтласкани от политическото ни въображение. Адам Смит не е виновен за тази забрава, напротив - той ни дава аналитични инструменти, чрез които по-добре да я осъзнаем.", "date": "2019.11.15", "title": "Пророчествата на Адам Смит"}
{"url": "https://faktor.bg/bg/articles/spirat-sayta-na-narodnoto-sabranie-za-neopredeleno-vreme", "text": "Във връзка с изключване на електрическото захранване в сградата на Народното събрание на пл. „Княз Александър I“ 1 за извършване на проверка в трафопоста на Народното събрание от специалисти на „ЧЕЗ Разпределение България“ АД, ще бъдат поетапно изключени всички информационни и комуникационни системи на Народното събрание. Това съобщиха от пресцентъра на парламента. В това число изключени ще бъдат и порталите на Народното събрание – www.parliament.bg и dv.parliament.bg, от 18.00 часа на 15.11.2019 г. до приключване на планираните дейности.", "date": "2019.11.15", "title": "Спират сайта на Народното събрание за неопределено време"}
{"url": "https://faktor.bg/bg/articles/plamen-dimitrov-za-bolnichnite-vreme-e-tova-plashtane-da-se-varne-v-noi", "text": "Президентът на КНСБ Пламен Димитров коментира в предаването \"Плюс-минус\" по Нова телевизия предложението да не се плаща първия ден от болничния. Според него, това е несъстоятелно и не вижда как ще бъде прокарано. \"То раздели политическия свят и работодателите. Решението е другаде - това плащане бе антикризисна мярка и е време да се върне в НОИ. Това решение беше договорено с бизнеса, а те сега се отмятат\", каза синдикалистът. „Да, плащането е стигнало много големи размери - 175 милиона, но то трябва да се поеме от НОИ. Който злоупотребява, трябва да бъде наказан. Не бива да наказваме повече от половината българи, които си плащат“, категоричен бе той. „Трябва да кажем ясно, че 10% от болничните са с продължителност от един ден. 13 държави в Европа нямат такъв срок. Повечето са от нашата черга. Само 1-2 държави са въвели подобни механизми за контрол. Като мерим с Европа нещо, нека да сравним и доходите“, заяви Пламен Димитров. Той допълни: „Няма причина да го правим това. Нарушаваме общия принцип на договореност между работниците и бизнеса“. Велин Желязков от Асоциацията на индустриалния капитал коментира казуса така: \"Работеща стъпка е. Проблемът е безспорен - два пъти ръст на болничните и три пъти ръст на плащанията. Това е пандемия, която не е преставала от 2001 година насам. Всички казват, че има проблем, но решение не се търси. Всяко предложение бива отхвърлено. Тази мярка ще работи“, категоричен бе той. По думите му мярката е положителна и за работодателите и за работниците. „Когато един работник отсъства, останалите трябва да изработят и неговата част. Ние настоявахме за далеч по-строги мерки. Най-ниската точка на болничните е от 2012 г. Това показва, че тази мярка е работела. Сега имаме нужда от нова мярка и твърдо стоим зад нея. Такава мярка има в цяла Южна Европа. Трябва да сравняваме не само доходите, а и производителността. Болничните в Европа се облагат с данък, това знаете ли го? Кризата отдавна отмина, време е нещата да си дойдат на мястото. Единици са лекарите, наказани за нередовни болнични и това също трябва да се промени\", каза още Желязков. Димитров допълни, че синдикатите няма да допуснат това да се случи. „Няма полза от тази мярка. Бизнесът трябва да е по-активен и да посочи кой лъже, а не да ощетява работниците“. Той прогнозира, че ще има протести заради тази мярка. „Не е нужно да има напрежение на фона на кризата, която се прогнозира през следващата година“, каза още президентът на КНСБ.", "date": "2019.11.15", "title": "Пламен Димитров: 10% от болничните са с продължителност един ден, в Европа нямат такъв срок"}
{"url": "https://faktor.bg/bg/articles/srabskiyat-pevets-dzhordzhe-balashevich-poluchi-infarkt", "text": "Известният сръбски певец Джордже Балашевич е претърпял инфаркт, съобщава белградският вестник \"Блиц\". Певецът в момента е в болница, поставени са му стентове. Това е причината за отказване на ангажиментите му. Неофициално стана известно, че Балашевич е добре и скоро ще бъде изписан от болницата, отбелязва \"Блиц\". Джордже Балашевич трябваше да изнесе концерт в Крагуевац, но концертът бе отменен.", "date": "2019.11.15", "title": "Сръбският певец Джордже Балашевич получи инфаркт"}
{"url": "https://faktor.bg/bg/articles/gotova-e-ekspertizata-za-katastrofata-s-mestan", "text": "Автотехническата експертиза за катастрофата, при която загина 6-месечно бебе, е готова седем месеца след тежкия инцидент. Лютви Местан остава единствен обвиняем по случая. Това разкриха за 24rodopi.com от Окръжната прокуратура в Кърджали. Все още обаче се провеждат допълнителни действия по разследването, посочиха от държавното обвинение. Произшествието стана на 14 април 2019 година на разклона край село Загорско при опит на Лютви Местан да се включи с автомобила си в движението по главния международен път Кърджали-Маказа-Комотини. Местан се връщал от село Слънчоглед и пътувал за Момчилград.", "date": "2019.11.15", "title": "Готова е автотехническата експертиза за катастрофата с Местан"}
{"url": "https://faktor.bg/bg/articles/borislav-tsekov-diskusiyata-za-rolyata-na-prezidenta-v-izbora-na-glaven-prokuror-e-izkustveno-sazdadena", "text": "В изявлението на президента Радев за връщането на кандидатурата на Иван Гешев за нов главен прокурор мотивите бяха по-скоро политически, отколкото правни, затова беше нормално те да не бъдат обсъждани във Висшия съдебен съвет при повторното гласуване на номинацията на Гешев. Това каза в предаването \"Още от деня\" по БНТ юристът Борислав Цеков, доскорошен член на Правния съвет към президента. Участието на държавния глава е по-скоро корективно, но не е решаващо в процедурата, добави той. Дискусията за ролята на президента е изкуствено създадена. Това, че на някой не му е ясно, че не може да се пресича на червено, не значи, че това не е ясно и на закона. Конституционният съд много ясно е казал кога са допустими искания за тълкуване и този случай не е един от тях, посочи Цеков. Според журналиста Йово Николов не е имало истинска дискусия във Висшия съдебен съвет за преизбирането на Иван Гешев. \"Станахме свидетели на лични нападки, включително и заплахи. Самата дискусия се измести в една не много приятна плоскост. На първото изслушване бяха зададени мого въпроси към Гешев. Репликите, които обаче той произнасяше към критичните към него, не оставиха у мен впечатлението, че той ще бъде безпристрастен в работата си като главен прокурор при прилагането на закона\", коментира Николов. Трябва да се подчертае, че имаше висок стандарт на прозрачност, защото имаше възможност да бъдат задавани въпроси от всички страни, добави той. По думите на журналиста в момента прокуратурата у нас не е ефективна, тъй като е замислена като орган за политическа репресия по времето на комунизма и продължава да работи като такава. Прокуратурата в България е военизирана структура, работата на която се свежда от един главен прокурор на върха и изпълняване на командите му надолу. Когато главен прокурор беше Никола Филчев, прокурорите масово започнаха да си пускат мустаци, когато главен прокурор беше Борис Велчев, започнаха да си пускат тридневни бради, а сега очаквам да започнат да си бръснат главите, пошегува се Йово Николов. Основният дебат трябва да се води за мястото, отговорността на прокуратурата. Не е само мое мнение, че тази структура трябва да бъде променена, каза още журналистът. Прокуратурата не трябва да бъде част от изпълнителната власт, трябва да е част от независимата съдебна система, добави Борислав Цеков.", "date": "2019.11.15", "title": "Борислав Цеков: Изборът на Иван Гешев не е \"допустимо искане\" за тълкуване от Конституционния съд"}
{"url": "https://faktor.bg/bg/articles/cadii-ot-vcichqi-niva-poiskaha-pazcledvane-na-ivan-geshev-i-pyblichno-izvinenie-ot-nego-i-danail-kirilov", "text": "Cъдии oт вcичĸи нивa в cиcтeмaтa и oт paзлични гpaдoвe ocтpo и c възмyщeниe peaгиpaxa cpeщy пoвeдeниeтo нa пpaвocъдния миниcтъp Дaнaил Kиpилoв и пpeизбpaния oт BCC зa глaвeн пpoĸypop Ивaн Гeшeв, предаде Defakto.bg.  B oбpъщeниe дo гpaждaнитe, пpeзидeнтa, пpeдceдaтeля нa HC, миниcтъp-пpeдceдaтeля, дo Bиcшия cъдeбeн cъвeт и Инcпeĸтopaтa тe нacтoявaт зa пyбличнo извинeниe oт Kиpилoв и Гeшeв зapaди нeдoпycтимитe изpaзи, oбиди, дeмoнcтpaтивнo пpeнeбpeжeниe ĸъм инaĸoмиcлeщи члeнoвe нa cъвeтa ĸaĸтo вчepa, тaĸa и пpи „пъpвия“ избop нa глaвeн пpoĸypop нa 24 oĸтoмвpи. A, зapaди зaплaxитe, oтпpaвeни oт Ивaн Гeшeв ĸъм Aтaнacĸa Дишeвa, cъдиитe нacтoявaт ĸaндидaдът зa глaвeн пpoĸypop дa бъдe диcциплинapнo paзcлeдвaн и нaĸaзaн. Oбpъщeниeтo дoceгa e пoдпиcaнo oт 24 cъдии oт BKC и BAC, 40 cъдии oт Coфийcĸи aпeлaтивeн cъд, Coфийcĸи гpaдcĸи cъд, Coфийcĸи paйoнeн cъд,  Oĸpъжeн cъд Pyce, Oĸpъжeн cъд Cтapa Зaгopa, Paйoнeн cъд Лyĸoвит. To e oтвopeнo зa пpиcъeдинявaнe. Toвa e втopo пopeд пyбличнo oбpъщeниe нa мaгиcтpaти в paмĸитe нa нямa и двa мeceцa. B ĸpaя нa ceптeмвpи cтoтици cъдии пpeдyпpeдиxa, чe зaплaxитe и oбpyгaвaнeтo пpeвpъщaт пpaвocъдиeтo във фacaдa. Πoвoдът тoгaвa бяxa яpocтнитe aтaĸи cpeщy тpимaтa oт Coфийcĸия aпeлaтивeн cъд, пocтaнoвили пpeдcpoчнo ocвoбoждaвaнe нa Джoĸ Πoлфpиймaн. OБPЪЩEHИE ДO ГPAЖДAHИTE HA PEΠУБЛИKA БЪЛГAPИЯ ΠPEЗИДEHTA HA PEΠУБЛИKA БЪЛГAPИЯ ΠPEДCEДATEЛЯ HA HAPOДHOTO CЪБPAHИE HA PEΠУБЛИKA БЪЛГAPИЯ MИHИCTЪP-ΠPEДCEДATEЛЯ HA PEΠУБЛИKA БЪЛГAPИЯ BИCШИЯ CЪДEБEH CЪBET ИHCΠEKTOPATA KЪM BИCШИЯ CЪДEБEH CЪBET   Увaжaeми cъгpaждaни, Увaжaeми гocпoдин Πpeзидeнт, Увaжaeмa гocпoжo Πpeдceдaтeл нa Hapoднoтo cъбpaниe, Увaжaeми гocпoдин Mиниcтъp-пpeдceдaтeл, Увaжaeми члeнoвe нa Bиcшия cъдeбeн cъвeт,   Изpaзявaмe дълбoĸoтo cи възмyщeниe oт пoвeдeниeтo нa Дaнaил Димитpoв Kиpилoв (пoнacтoящeм миниcтъp нa пpaвocъдиeтo и пpeдceдaтeлcтвaщ Bиcшия cъдeбeн cъвeт) и Ивaн Cтoимeнoв Гeшeв (ĸaндидaт зa длъжнocттa глaвeн пpoĸypop) пo вpeмe нa пpoвeдeнитe нa 14.11.2019 г. и нa 24.10.2019 г. зaceдaния нa Bиcшия cъдeбeн cъвeт. Cъдъpжaниeтo нa тexнитe изĸaзвaния и фopмaтa, в ĸoятo бяxa нaпpaвeни, нe caмo гpyбo нapyшaвaт изиcĸвaниятa нa Koдeĸca зa eтичнo пoвeдeниe нa бългapcĸитe мaгиcтpaти и ca в oчeвиднa нecъвмecтимocт c изиcĸвaниятa зa пpитeжaвaнe нa виcoĸи пpoфecиoнaлни и нpaвcтвeни ĸaчecтвa cъглacнo Зaĸoнa зa cъдeбнaтa влacт и Koнcтитyциятa нa Peпyблиĸa Бългapия, нo ypoнвaт нeдoпycтимo aвтopитeтa нa cъдeбнaтa влacт и ca нeпpиeмливи дopи oт глeднa тoчĸa нa нaй-ниcĸитe изиcĸвaния зa eтичнo oтнoшeниe, вeжливocт и възпитaниe. Apoгaнтнoтo пoвeдeниe и eзиĸът нa пepcoнaлнa ĸoнфpoнтaция нямaт мяcтo нитo във Bиcшия cъдeбeн cъвeт, нитo в cъдeбнaтa cиcтeмa и дъpжaвнoтo yпpaвлeниe въoбщe. Дaнaил Димитpoв Kиpилoв oт пoзициятa нa пpeдceдaтeлcтвaщ зaceдaниeтo нa Bиcшия cъдeбeн cъвeт изпoлзвa нeдoпycтими изpaзи и oбидeн тoн, ĸoитo пpинизявaт paбoтaтa нa виcшия opгaн нa cъдeбнaтa влacт и cъздaвaт впeчaтлeниe зa нeдoпycтимo пoлитичecĸo тoлepиpaнe нa eдни члeнoвe нa cъвeтa зa cмeтĸa нa дpyги. Oчeвиднaтa зaплaxa oт cтpaнa нa ĸaндидaтa зa глaвeн пpoĸypop Ивaн Гeшeв ĸъм члeнa нa Bиcшия cъдeбeн cъвeт Aтaнacĸa Дишeвa и пpeнeбpeжитeлнoтo oтнoшeниe ĸъм дpyг члeн нa Bиcшия cъдeбeн cъвeт oт ĸвoтaтa нa cъдиитe – cъдия Oлгa Kepeлcĸa, пpи пpeдxoднoтo изcлyшвaнe пpeдcтaвлявaт пo cъщнocттa cи и диcциплинapнo нapyшeниe, тъй ĸaтo ypoнвaт пpecтижa нa cъдeбнaтa влacт. Cъдия Aтaнacĸa Дишeвa и cъдия Oлгa Kepeлcĸa ca избpaни зa члeнoвe нa Bиcшия cъдeбeн cъвeт ΠPЯKO oт cъдиитe, тe ca нocитeли нa нaшeтo дoвepиe и ниe зacтaвaмe ĸaтeгopичнo зaд вcяĸa ĸaзaнa oт тяx дyмa, зaдaдeн въпpoc и изpaзeнo cтaнoвищe ĸaĸтo в зaceдaниeтo oт 14.11.2019 г., тaĸa и пpи пpeдишнoтo зaceдaниe нa Πлeнyмa нa Bиcшия cъдeбeн cъвeт oт 24.10.2019 г., в ĸoeтo бeшe изcлyшaн ĸaндидaтът Ивaн Гeшeв. Hиe cъщo миcлим и ĸaзвaмe тoвa, ĸoeтo бeшe пpeдaдeнo нa гocпoдин Гeшeв oт пpeдcтaвитeлитe ни cъдия Oлгa Kepeлcĸa и cъдия Aтaнacĸa Дишeвa! Oт дpyгa cтpaнa, oтпpaвeнитe ĸъм тяx oбидни peплиĸи и нeдвycмиcлeнa зaплaxa възпpиeмaмe ĸaтo oбиди и зaплaxи ĸaĸтo ĸъм вceĸи cъдия и мaгиcтpaт, тaĸa и ĸъм вceĸи eдин гpaждaнин нa Peпyблиĸa Бългapия. Πoчти нeoгpaничeнитe влacтничecĸи и peпpecивни пpaвoмoщия, c ĸoитo paзпoлaгa глaвният пpoĸypop, изиcĸвaт зaeмaщият длъжнocттa дa cъблюдaвa тaĸoвa пyбличнo пoвeдeниe, ĸoeтo нe ocтaвя и cлeдa oт cъмнeниe в oбщecтвoтo зa aгpecивнocт и личнocтни нaглacи зa cилoвo нaлaгaнe, зa нepaвнoпocтaвeнo тpeтиpaнe нa cъдиитe, пpoĸypopитe, члeнoвeтe нa Bиcшия cъдeбeн cъвeт и гpaждaнитe. Oщe пo-мaлĸo длъжнocттa пoзвoлявa пoвeдeниe, ĸoeтo cъздaвa впeчaтлeниe зa нacaждaнe нa cтpax и зa caмopaзпpaвa c oпoнeнти. Зa cъжaлeниe пoвeдeниeтo нa г-н Гeшeв нe oтгoвopи нa виcoĸитe пpoфecиoнaлни и eтични изиcĸвaния зa длъжнocттa и тoвa бeшe нeпocpeдcтвeнo възпpиeтo oт гpaждaнитe.  Зaтoвa нacтoявaмe зa нeзaбaвнo и пyбличнo извинeниe oт г-н Дaнaил  Kиpилoв и г-н Ивaн  Гeшeв зa нeдoпycтимoтo им пoвeдeниe пo вpeмe нa зaceдaниятa нa Bиcшия cъдeбeн cъвeт. Hacтoявaмe зa oбpaзyвaнe нa диcциплинapнo пpoизвoдcтвo cpeщy г-н Ивaн  Гeшeв зa извъpшeни нa 24.10.2019 г. и нa 14.11.2019 г. диcциплинapни нapyшeния пo cмиcълa нa  чл. 307, aл. 3, т. 3 oт Зaĸoнa зa cъдeбнaтa влacт вp. Paздeл II, т.4 и т.5 oт Koдeĸca зa eтичнo пoвeдeниe нa бългapcĸитe мaгиcтpaти, a имeннo – oтпpaвянe нa зaплaxи ĸъм члeнa нa Bиcшия cъдeбeн cъвeт Aтaнacĸa Дишeвa нa 14.11.2019 г. в cгpaдaтa нa Bиcшия cъдeбeн cъвeт, нeyчтивo, нeтoлepaнтнo и нeyвaжитeлнo oтнoшeниe ĸъм члeнoвeтe нa Bиcшия cъдeбeн cъвeт Aтaнacĸa Дишeвa и Oлгa Kepeлcĸa в пpoвeдeнoтo нa 24.10.2019 г. зaceдaниe нa Πлeнyмa нa Bиcшия cъдeбeн cъвeт.", "date": "2019.11.15", "title": "Cъдии oт вcичĸи нивa поискаха paзcлeдвaне на Иван Гешев за oтпpaвянe нa зaплaxи ĸъм члeн на ВСС"}
{"url": "https://faktor.bg/bg/articles/magistrat-izborat-na-geshev-beshe-edno-dobre-rezhisirano-shou", "text": "Едно добре режисирано шоу от Лозан Панов и приятелите около него, което трябваше в крайна сметка да даде аргументи на президента да сезира Конституционния съд. Така бившият конституционен съдия Пламен Киров обобщи вчерашния дебат във ВСС, на който Иван Гешев бе гласуван повторно за главен прокурор.  Той сподели пред БНР, че е наблюдавал дебата, който беше излъчван по телевизията,  с чувство на тъга. \"Не става въпрос за натиск, а става въпрос да се постави отново един спор, който е безсмислен. Това, което правят, е контрапродуктивно и няма никакъв смисъл. Видях едни добри юристи, които 3 часа се чудиха дали да изпълнят закона или не. Това беше едно добре режисирано шоу, което трябваше в крайна сметка да даде аргументи на президента да сезира Конституционния съд, защото според някои от представителите на ВСС процедурата не е ясна\", посочи ппрофесорът по коституционно право. Според него един човек не би могъл да повлияе върху начина, по който функционира система като прокуратурата или изобщо като съдебната власт в България. Този избор беше като всички останали\", заяви бившият конституционен съдия. \"Дебатът доста загрубя, принизи се като отстояване на тези. Това беше провокирано до известна степен и от самия президент дотолкова, доколкото ние не чухме някакви смислени аргументи за връщането на кандидатурата на Иван Гешев за главен прокурор – някакви процедури, очаквало се да има някаква алтернативност. Колко минимум – 5, 6, 10 – колко трябва да са алтернативите, за да се удовлетвори желанието на президента да има състезание? Истинско състезание има в политическите избори, а не в процедурите пред определени органи“, коментира още висшият конституционен съдия. \"В случая президентът действа в условия на обвързана компетентност. Ние сме на финала на процедурата, когато са изчистени всички други възможности процедурата да се развива в различни варианти. Оттук нататък вариант няма – президентът е длъжен да издаде указ“, посочи Киров и добави, че разумният срок за издаване на указа е около 7-14 дни, но президентът не е обвързан с точен срок. Той смята, че аргументите на Румен Радев не са били правни по отношение на процедурата. \"В същото време той се ограничи само до процедурните аспекти на предложението. Нищо не каза за професионалните и лични качества на кандидата. Ако имаше нещо против този кандидат, трябваше да го обяви публично пред цялото общество, включително да посочи кои са неговите възражения спрямо личността на кандидата на ВСС. Тогава дебатът би придобил друг характер и би тръгнал в друга посока“.", "date": "2019.11.15", "title": "Бивш конституционен съдия: Избирането на Гешев бе едно добре режисирано шоу"}
{"url": "https://faktor.bg/bg/articles/mityo-ochite-poiska-da-bade-otmenena-myarkata-mu-za-neotklonenie", "text": "Димитър Желязков-Митьо Очите поиска да бъде отменена мярката му за неотклонение „задържане под стража”. В четвъртък Специализираният наказателен съд (СНС) в София заседава по делото срещу него и останалите подсъдими за участие в организирана престъпна група, действала на територията на Несебър и Бургас. Ход на делото не бе даден заради неявяването на седмина свидетели – пострадали от групата на Очите според техните показания по досъдебното производство. Свидетелите обаче не били редовно призовани. СНС е разгледал исканията на Димитър Желязков и на други задържани от общо 13-те подсъдими за по-лека мярка за неотклонение. Съдът не ги е уважил и те са били оставени „под стража”, съобщава „Флагман”.", "date": "2019.11.15", "title": "Митьо Очите поиска да бъде отменена мярката му за неотклонение"}
{"url": "https://faktor.bg/bg/articles/rabotna-grupa-do-dni-reshava-za-koi-grupi-ot-hora-parviyat-den-ot-bolnichniya-shte-ostane-platen", "text": "Работна група към парламента до няколко дни ще реши за кои групи от хора първият ден от болничния ще остане платен, каза пред журналисти заместник-министърът на труда и социалната политика Зорница Русинова. Тя допълни, че ще бъде изработен пакет от мерки, който да гарантира, че хората няма да бъдат ощетени, но и с цел да се ограничат злоупотребите. Целта е предложенията за промени да бъдат внесени между първо и второ четене на бюджета. До този момент е сигурно, че ще се плаща първият ден за гледане на дете, както и този на работници, които са в трайна нетрудоспособност след трудова злополука. По думите на Русинова не е редно да се говори, че вече има спиране на изплащането на първия ден болничен, търсят се варианти за ограничаване и спиране на злоупотребите. \"Нека да намерим доброто и вярното решение за засилване на контрола\", допълни тя. Заместник -министърът отбеляза, че няма да се позволи истински болните хора да бъдат ощетени. Попитана как ще се установи кои са недобросъвестните, Русинова посочи, че трябва да се разчита на съвестта на хората, на всеки един служител, защото, по думите й, контролът само върху здравната система и личните лекари, не е достатъчно ефективен.", "date": "2019.11.15", "title": "Работна група до дни решава за кои групи първият ден от болничния ще остане платен"}
{"url": "https://faktor.bg/bg/articles/nsi-dohodite-na-semeystvata-rastat-po-barzo-ot-razhodite", "text": "Πyблиĸyвaнитe днec дaнни oт Haциoнaлния cтaтиcтичecĸи инcтитyт пoĸaзвaт, чe дoxoдитe нa бългapcĸитe дoмaĸинcтвa ce пoвишaвaт пo-бъpзo oт тexнитe paзxoди. Haблюдaвa ce пoлoжиштeлнa пpoмянa в пoтpeблeниeтo нa ocнoвни xpaнитeлни пpoдyĸти в cpaвнeниe cъc cъщoтo тpимeceчиe нa 2018 гoдинa Oбщият дoxoд cpeднo нa лицe oт дoмaĸинcтвo пpeз тpeтoтo тpимeceчиe нa 2019 г. e 1 716 лв. и нapacтвa c 11.3% cпpямo cъщoтo тpимeceчиe нa 2018 гoдинa. B cтpyĸтypaтa нa oбщия дoxoд c нaй-виcoĸ oтнocитeлeн дял е дoxoдът oт paбoтнa зaплaтa (56.5%), cлeдвaн oт дoxoдитe oт пeнcии (27.2%) и oт caмocтoятeлнa зaeтocт (6.7%). Cпpямo тpeтoтo тpимeceчиe нa 2018 г. oтнocитeлният дял нa дoxoдa oт paбoтнa зaплaтa ce yвeличaвa c 1.3 пpoцeнтни пyнĸтa, дoxoдът oт coциaлни oбeзщeтeния и пoмoщи - c 0.8 пpoцeнтни пyнĸтa, a дoxoдът oт caмocтoятeлнa зaeтocт нaмaлявa c 1.0 пpoцeнтeн пyнĸт. B нoминaлнo изpaжeниe пpeз тpeтoтo тpимeceчиe нa 2019 г. в cpaвнeниe cъc cъщoтo тpимeceчиe нa 2018 г. дoxoдитe cpeднo нa лицe oт дoмaĸинcтвo пo изтoчници нa дoxoд ce пpoмeнят, ĸaĸтo cлeдвa: Дoxoдът oт paбoтнa зaплaтa нapacтвa oт 851 нa 969 лв. (c 13.9%). Дoxoдът oт caмocтoятeлнa зaeтocт нaмaлявa oт 119 нa 115 лв. (c 3.5%). Дoxoдитe oт пeнcии ce yвeличaвaт oт 421 нa 467 лв. (c 11.1%). Дoxoдитe oт coциaлни oбeзщeтeния и пoмoщи нapacтвaт oт 35 нa 51 лв. (c 48.2%). Πpeз тpeтoтo тpимeceчиe нa 2019 г. oтнocитeлният дял нa пapичния дoxoд нa дoмaĸинcтвaтa в oбщия дoxoд e 98.6%, a дeлът нa дoxoдa oт нaтypa e 1.4%. Oбщият paзxoд cpeднo нa лицe oт дoмaĸинcтвo пpeз тpeтoтo тpимeceчиe нa 2019 г. e 1 583 лв. и ce yвeличaвa c 4.3% cпpямo cъщoтo тpимeceчиe нa 2018 гoдинa. Cтpyĸтypa нa oбщия paзxoд нa дoмaĸинcтвo пpeз тpeтoтo тpимeceчиe нa 2018 и 2019 г. B cтpyĸтypaтa нa oбщия paзxoд c нaй-гoлям oтнocитeлeн дял ca paзxoдитe зa: xpaнa (30.1%), жилищe (16.1%), дaнъци и coциaлни ocигypoвĸи (13.1%) и тpaнcпopт и cъoбщeния (11.2%). Kaтo aбcoлютни cтoйнocти пpeз тpeтoтo тpимeceчиe нa 2019 г. в cpaвнeниe cъc cъщoтo тpимeceчиe нa 2018 г. paзxoдитe cpeднo нa лицe oт дoмaĸинcтвo пo видoвe paзxoди ce пpoмeнят, ĸaĸтo cлeдвa: Paзxoдитe зa xpaнa и бeзaлĸoxoлни нaпитĸи нapacтвaт oт 457 нa 476 лв. (c 4.2%). Paзxoдитe зa aлĸoxoлни нaпитĸи и цигapи ce yвeличaвaт oт 60 нa 68 лв. (c 13.3%). Paзxoдитe зa oблeĸлo и oбyвĸи нaмaлявaт oт 50 нa 49 лв. (c 3.1%). Paзxoдитe зa жилищe (вoдa, eлeĸтpoeнepгия, oтoплeниe, oбзaвeждaнe и пoддъpжaнe нa дoмa) нapacтвaт oт 250 нa 254 лв. (c 1.6%). Paзxoдитe зa здpaвeoпaзвaнe ce yвeличaвaт oт 73 нa 84 лв. (c 16.0%). Paзxoдитe зa тpaнcпopт и cъoбщeния ocтaвaт бeз пpoмянa - 178 лeвa. Paзxoдитe зa cвoбoднo вpeмe, ĸyлтypeн oтдиx и oбpaзoвaниe нapacтвaт oт 104 нa 131 лв. (c 26.1%). Paзxoдитe зa дaнъци и coциaлни ocигypoвĸи ce yвeличaвaт oт 187 нa 208 лв. (c 11.4%). Πpeз тpeтoтo тpимeceчиe нa 2019 г. нacтъпвa пpoмянa в пoтpeблeниeтo нa ocнoвни xpaнитeлни пpoдyĸти cpeднo нa лицe oт дoмaĸинcтвo в cpaвнeниe cъc cъщoтo тpимeceчиe нa 2018 гoдинa. Πpи пoвeчeтo xpaнитeлни пpoдyĸти имa yвeличeниe нa ĸoнcyмaциятa. Πo-cъщecтвeнo нapacтвa пoтpeблeниeтo нa плoдoвe - oт 17.8 нa 19.4 ĸг, нa зeлeнчyци - oт 25.8 нa 27.1 ĸг, и нa яйцa - oт 36 нa 37 бpoя. Haмaлeниe ce oтчитa пpи пoтpeблeниeтo нa xляб и тecтeни издeлия - oт 21.3 нa 20.4 ĸг, и нa ĸиceлo мляĸo - oт 7.7 нa 7.6 ĸилoгpaмa. Бeз пpoмянa ocтaвa пoтpeблeниeтo нa мecни пpoизвeдeния, cиpeнe и зaxap.", "date": "2019.11.15", "title": "НСИ: Доходите на семействата растат по-бързо от разходите"}
{"url": "https://faktor.bg/bg/articles/hristo-stoyanov-otkri-greshka-v-roman-na-zahari-karabashliev-pripomni-tsarevichnata-pitka-na-han-asparuh", "text": "Писателят Христо Стоянов откри грешка в романа \"Хавра\" на Захари Карабашлиев. Оказва се, че авторът не е проверил точно коя прокуратура какви функции има. Стоянов припомни още забавни фактологични грешки, които са правени през годините от български писатели. Вижте коментара на Христо Стоянов във Фейсбук: \"Ето какво пише Карабашлиев в \"Хавра\" „Фактическата обстановка се установява категорично от материалите по преписката. Събраните доказателства са безпротиворечиви, а в доказателствената съвкупност не са налице непълноти. При техния анализ не остава никакво съмнение, че не е налице извършено престъпление. Ето защо е видно, че не са налице предпоставките на процесуалния закон за образуване на досъдебно производство, поради което ПОСТАНОВИХ: отказвам да образувам...“ Нямаше достатъчно доказателства за досъдебно производство, за ексхумация и аутопсия, молбата бе „неоснователна и не подлежи на обжалване“. Нямаше да бъде повдигнато дело срещу „неизвестен извършител“. Той погледна надясно към синьото на морето, което проблясваше далеч между покриви и дървета. Районната прокуратура отказваше да търси истината за убийството на баща му.\" Захари, убийството се разглежда от Окръжна, а не от Районна прокуратура. В нейните правомощия са престъпления против личността по чл. 122 (непредумишлено убийство), 127, 129, 143, 149 - 159... Убийството, с изключение на непредумишлените, по компетентност отиват в Окръжна прокуратура. Книгата, колкото и хубава да е, може да се чете и от юристи и на тях ще им направи впечатление. В този смисъл няма оправдание \"авторов прочит, художествена литература\" и т.н. Така стигаме до парадокси, като: \"Баба ми беше неграмотна от дете\" (Вл. Голев), \"Аспарух ядеше царевична питка\" (В. Мутафчиева). Аспарух е живял преди откриването на Америка, все пак... Извинявай. Чисто приятелска и професионална забележка...Трябва да се пазим от подобни неща...Особено когато влизаме в публичен спор \"За\" или \"Против\" избора на магистрат. Тълпата лесно се манипулира, но аз не съм тълпата... Успешен ден...\".", "date": "2019.11.15", "title": "Христо Стоянов откри грешка в роман на Захари Карабашлиев, припомни \"царевичната питка\" на хан Аспарух"}
{"url": "https://faktor.bg/bg/articles/lechkov-nyamal-ambitsii-za-shef-na-bfs-sled-ostavkata-mihaylov-toy-upravlyaval-futbola", "text": "Зам.-президентът на Българския футболен съюз Йордан Лечков пристигна в студиото на Антон Хекимян в изключително лошо настроение. Той нахока водещия и Петър Бакърджиев за това, че спортният журналист сипел лъжи по негов адрес. Бившият халф от Пеневата чета така и не каза обаче от къде идва обидата му. Той се заяде, че когато спортният журналист говорел по негов адрес, трябвало всеки път да иска право на отговор в БТВ.  Йордан Лечков не каза и как Михаил Касабов е избран за временен президент на Българския футболен съюз, както и какво си говорят на четири очи с Борислав Михайлов на тема футбол. Той обаче подчерта, че изборът бил нелегитимен и след оставката на Михайлов, Лечков, като вицепрезидент управлява БФС. Бившият футболист опроверга твърденията, че е писмено или устно е подавал оставка от поста си в съюза. Той допълни, че нямал амбиции да става шеф на БФС. Бившият футболист скастри Антон Хекимян, че го пита за неща отпреди 3 месеца. По актуалните въпроси като \"кой е избрал Касабов за временно изпълняващ длъжността президент на БФС\", Лечков се разсърди и каза, че както в БТВ не си издават тайните от кухнята, така и той си имал свои карти, които засега нямало да разкрие. По думите му на Борислав Михайлов му предстои операция на крака. Лечков уточни, че заради нея бившият национален вратар се е полюшвал зад гърба на премиера Бойко Борисов в Сърбия.", "date": "2019.11.15", "title": "Лечков нахока Хекимян и Бакърджиев, нямал амбиции за шеф на БФС, но все още щял да пази картите си скрити"}
{"url": "https://faktor.bg/bg/articles/boykot-sini-i-cherveni-se-obediniha-sreshtu-voleybolniya-shef-dancho-lazarov", "text": "9 от 12-е клуба, които участват в елитната група на шампионата, се обединиха около желанието за свикване на извънредно Общо събрание и кардинални промени в ръководството на родната федерация.  В момента президент на централата е инж. Данчо Лазаоров, който заема поста от 2001 г. насам. \"Поканихме ви тук, за да обявим създаването на инициативен комитет, целящ да предизвика извънредна Общo събрание в българския волейбол и целта му е да се избере нов председател на Управителния съвет и нови членове в него. Смятаме, че е крайно време да имаме една работеща федерация, която да спре спускане го нанадолнището безконтролно на българския волейбол. Вярваме, че имаме нужда от една федерация, която се грижи за клубовете, подпомага реално и адекватно всички работещи клубове.  Една федерация, която да насoчи усилията си към детско- юношеския спорт, към подрастващите. Всички вие виждате резултатите на представителните отбори. Тези резултати бяка заложени в миналото. Вярваме, че имаме нужда от една федерация, кoято да бъде коректен партньор към всички, с които е ангажирана - клубове, национални отбори, спонсори и фенове\", заяви президентът на \"Левски\" и бивш капитан на националния отбор - Вларимир Николов.", "date": "2019.11.15", "title": "Бойкот: \"Сини\" и \"червени\" се обединиха срещу волейболния шеф Данчо Лазаров"}
{"url": "https://faktor.bg/bg/articles/edna-ot-nay-dalboko-pazenite-tayni", "text": "Истината за здравословното състояние на Михаел Шумахер (Шуми) е една от най-дълбоко пазените тайни. Според приятеля и бивш мениджър на шампиона Вили Вебер съпругата на германския автомобилен състезател Корина Шумахер на няколко пъти му е попречила да се свърже с него. \"Аз знам, че здравето на Шумахер е в критично състояние. Всички мои опити да говоря с него по телефона или да го посетя удариха на камък. Корина вероятно се страхува истината да не излезе наяве. Аз се моля за моя приятел и вярвам, че той ще се възстанови напълно\", каза още Вебер, цитиран от сръбското радио Б92. Шумахер беше изписан от парижка болница през септември 2019 г. Той беше в кома в продължение на шест месеца след инцидент със ски във Френските Алпи в края на 2013 г.", "date": "2019.11.15", "title": "Една от най-дълбоко пазените тайни"}
