{"url": "https://faktor.bg/bg/articles/razsledvat-organizirana-prestapna-grupa-po-dramata-s-kamiona-kovcheg-na-ostrova", "text": "Британската полиция продължава разпита на шофьора на камиона във връзка с откритите 39 тела в хладилен контейнер в Есекс вчера, предават Би Би Си и БНР. Мо Робинсън (25 г.) от Портдаун, Северна Ирландия, бе задържан по подозрение в убийство в сряда. Северноирландските власти са обискирали две къщи, а Националната криминална агенция съобщи, че работи по установяването на „организирани престъпни групи, които може да имат роля в случая“. Контейнерът е пристигнал в Пърфлийт на р. Темза от Зебрюге, Белгия. Телата бяха открити вчера рано сутринта в индустриалния парк „Уотърглейд“ в Грейс, графство Есекс, на около 32 км от централен Лондон. Контейнерът пристига от Белгия по море в 00,30 часа местно време. В 01,05 часа камионът, дошъл от Северна Ирландия, го взема от Пърфлийт и го откарва в индустриалната зона. В 01,40 часа са открити 39-те тела. Белгийската прокуратура съобщи, че води разследване. „Нямаме идея колко време е прекарал камионът в Белгия, може да са часове, дни, просто не знаем“. Заместник-началникът на полицията в Есекс Пипа Милс заяви, че превозното средство е преместено „с цел защита на достойнството на жертвите – 38 възрастни и един младеж“. Вчера стана ясно, че камионът-ковчег е регистриран в България на името на компания, собственост на ирландска гражданка. Междувременно стана ясно, че белгийските власти затварят до 7 ноември няколко международни паркинга за товарни автомобили, където често се регистрират престъпления, извършвани от мигранти. Това съобщават местни медии след вчерашните новини за открития във Великобритания хладилен камион с 39 трупа, предаде БТА. Все още не е потвърдена самоличността на 39-те тела, открити в камион в Есекс От мярката са обхванати десетина паркинга по западната белгийска граница, както и в районите на Брюксел, Лиеж и Гент. Тези паркинги се затварят за ползване от товарни превозни средства в часовете от 20.00 ч. до 7.00 ч., уточняват властите. Допълва се, че въпреки отдавна предприетите мерки на полицията, не спират случаите, в които мигранти се опитват да се качат в спрели камиони, за да достигнат до Великобритания, или обират превозните средства и водачите. Местният съюз на превозвачите оспорва предприетите от властите мерки за частично временно закриване на паркингите и пояснява, че така водачите няма къде да спират за определената по закон почивка. По думите им новите обстоятелства налагат водачите да спират за почивка в аварийните ленти, което е опасно и незаконно.", "date": "2019.10.24", "title": "Разследват на Острова организирана престъпна група, свързана с камиона ковчег"}
{"url": "https://faktor.bg/bg/articles/rumyana-kolarova-kato-gledam-kak-se-krie-ninova-edva-li-predchuvstva-bsp-pobeda", "text": "Като гледам как се крие Корнелия Нинова, това означава, че те едва ли предчувстват победа. Едва ли партията може да си припише печалба от един или повече кметове. Но ако има много балотажи – това ще бъде добре за българската демокрация, обясни политологът. Това коментира в студиото на Нова ТВ политологът Румяна Коларова. По думите й прогнози за местния вот не биха могли да се правят. Има агенции, които системно работят за една от основните партии, и това се прави навсякъде по света. И затова се търси някакъв вид осредняване. Има агенции, които правят проучвания, но те не обявяват резултатите, защото не са благоприятни за тези, които ги поръчват, изтъкна тя. Коларова сподели, че добре е хората да стават взискателни, но има хора, които имат такава нагласа, че са подвластни на популистки призиви. Няма да има разговор по същество обаче, ако няма експертиза и дебат за конкретните проблеми на гражданите. Много важно е преди изборите, година преди това, местната власт да е в дебат с една организация, която да търси оптимизация на ситуацията във всеки един район. А нашата работа – на социолози и политолози, е да симулираме съдържателен дебат, посочи още Румяна Коларова.", "date": "2019.10.24", "title": "Румяна Коларова: Като гледам как се крие Нинова, едва ли предчувства победа на БСП"}
{"url": "https://faktor.bg/bg/articles/korneliya-ninova-1-27", "text": "Нямам съмнение да подкрепим Мая Манолова. Въпросът, че няма да подкрепи нашата листа от съветници, това сме го решили принципно, защото зад нея стоят и други партии. Подписахме споразумение с Мая, в което пише с какво се ангажира да направи тя за нас и за какво ще работят общинските съветници на БСП. Имаме ясно подписани правила и политики. Важно е какво ще се прави. Това обяви в студиото на Нова ТВ лидерът на БСП Корнелия Нинова. Тя посочи, че от социологическите проучвания се вижда, че левицата е мобилизирана максимално. Има теми, които могат да обединяват различни хора – като корупция, грижа за младите, които искат променя модела на управление.  Доказахме се като силна опозиция. Що се отнася до алтернативата – това е преценка на хората. След три вида избори – на президентските партии победи БСП, на парламентарните – увеличихме депутатите на 80, европейските – увеличихме с един депутатите, тенденцията показва, че БСП върви напред, а много предричаха че няма да оцелее. Това е нашата цел – да отворим партията за хора, които подкрепят нашите политики и програми. Около безспорни лявомислещи авторитети да застанат повече партии и хора, които искат промяна, аргументира се партийният лидер. Нинова изтъкна, че техните  кандидати за кмет се издигат от структурите, което е демокрация в действие. И добави, че има много добри примери на управление на кметове на БСП. БСП е различна партия – решенията се взимат от колективен орган, макар че аз винаги ще нося отговорност. Имаме не един и двама кметове, които са добър пример за управление - Гоце Делчев, изключително подредена община, чийто кмет е шести мандат, Правец, Самоков, Троян и други. Самият факт, че ги избират по 3-4 мандата е достатъчна атестация за добрата им работа, посочи Нинова и добави, че ако БСП удвои своите кметове и общински съветници – едва ли някой ще ми поиска оставката. Но няма да подаде оставка и в противен случай, като ще каже, на тези, които й я искат – да почакат до следващия конгрес. Темата за парламентарни избори не стои по думите й на дневен ред. Не е тема и дали иска да е министър-председател, защото в момента цялото внимание е върху местните избори. Нинова изтъкна, че по време на своите обиколки в страната са се очертали четири основни ужасяващи проблеми, които засягат всички българи – екология, демография, здравеопазване, икономиката и производство. Лидерът на БСП посочи още, че освен купуването на гласове, се води мръсна компроматна война от техните опоненти.  Що се отнася до нейната позиция за избора на главен прокурор, Нинова бе лаконична: Състезание с един кандидат не е състезания. Но законът не позволява на опозицията да предлага главен прокурор. Единственият, който можеше да направи състезание, беше Борисов, МС можеше да предложи надпартиен човек. Проблемът не е Иван Гешев. За мен решението е в промени в Закона за съдебната власт, които да наложат контрол над решенията на главния прокурор.  Корнелия Нинова повтори своя призив към българите, които ще гласуват: Не се продавайте за 50 лева, имайте самочувствие и достойнство, защото това ви обрича на мизерия.", "date": "2019.10.24", "title": "Нинова: С Мая имаме принципен договор - какво тя ще прави за БСП  и кои политики ще подкрепяме ние, ако стане кмет"}
{"url": "https://faktor.bg/bg/articles/parvan-simeonov-ochakvam-po-visoka-aktivnost-zashtoto-v-tezi-izbori-ima-intriga", "text": "Рисково е да се правят прогнози, защото около една трета от хората в София решават дали да гласуват сега. Това заяви пред Нова ТВ социологът Първан Симеонов. Трудно е да кажем каква ще е избирателната активност, но се предполага, че в София тя ще бъде по-висока, защото има интрига. Но не може да обобщаваме, защото става дума за местни избори. В тази кампания има един нечислов въпрос – дали сме минали като европейци на следващо ниво. Ако това не е станало – повечето хора ще искат промяна, ако е станало – повечето ще искат да си остане ситуацията такава. На кантар са мненията в различните общини. Ще се разделят хората на взискателни и на хора, които не са взискателна. Това което ще надделее – предстои да видим. Симеонов обясни още, че според него се водят две кампании – преди предизборните кампании, които са били  много усмихнати, като по учебник. И същинските предизборни кампании, които се очертават като особено жестоки. Той обаче е уверен, че е дошло време, когато хората вече не говорят толкова по общополитически въпроси, а започнат да говорят повече за своята улица и квартална градинка.", "date": "2019.10.24", "title": "Първан Симеонов: Заради интригата очаквам по-висока активност на тези избори"}
{"url": "https://faktor.bg/bg/articles/mariya-gabriel-1-9", "text": "\"Днес повече от всякога висококачествено образование означава да подготвим младите хора за живот и развитие в света на цифровите технологии\". Това каза еврокомисарят Мария Габриел на откриването на конференция по е-образование. \"Много силно послание изпраща новата Европейска комисия (ЕК). Образованието, уменията, научните изследвания, иновациите ще бъдат може би за първи път толкова високо в европейският дневен ред. Разбира се, това не трябва веднага удовлетворени\", каза още тя. \"Предстои предизвикателство - да го изпълним със съдържание, нови резултати и с нови още по-иновативни отговори на предизвикателства. Всички знаем колко е важно качественото образование, което да позволява на всеки един да реализира своя потенциал като личност, като професионалист. Това е наистина едно от най-важните неща за успеха на европейското общество. Но днес се намираме в епоха на бърз технологичен преход. Затова всички знаем колко важно е все още усилено да работим за да може образователните системи да продължават да, се адаптира към новите реалности\", допълни още Мария Габриел.", "date": "2019.10.24", "title": "Мария Габриел: За първи път образованието и иновациите ще са толкова напред в дневния ред на ЕК"}
{"url": "https://faktor.bg/bg/articles/makron-predlozhi-izpalnitelniya-direktor-na-atos-za-nov-evrokomisar-ot-frantsiya", "text": "Франция предложи главния изпълнителен директор на компанията „Атос“ Тиери Бретон за свой кандидат в следващата Европейска комисия. Информацията бе разпространена от пресслужбата на президента Еманюел Макрон, две седмици след като първият кандидат на Париж за поста бе отхвърлен от депутатите в Европейския парламент, предава Reuters. Бретон, който беше финансов министър на Франция при покойния президент Жак Ширак, е изпълнителен директор на „Атос“ от 2009 г. насам. „Той е човек на действията, познава индустриалните въпроси отвътре и който, макар да е започнат с институциите в Брюксел, няма да има бюрократичен подход към европейските въпроси, което е важно за президента“, поясни представител на Елисейския дворец. По-рано този месец европейските депутати отхвърлиха кандидатурата на Силви Гулард, първоначалния избор на Макрон за еврокомисар, което предизвика гняв в Париж. Французите обвиниха за ситуацията германските консерватори в парламента на ЕС. Френският лидер, който има желание да запази ключовото портфолио, което бе договорил с идващия председател на Европейската комисия Урсула Фон дер Лайен, поиска уверения от нея, че новият му кандидат ще бъде одобрен. „Портфолиото ще остане непроменено“, увериха от Елисейския дворец. Всяка държава-членка на ЕС определя кандидат за Комисията, който след това трябва да премине изслушване в ЕП. Въпреки консервативния си произход, Бретон подкрепи Макрон по време на кампанията му за президентските избори през 2017 г.", "date": "2019.10.24", "title": "Макрон предложи изпълнителния директор на „Атос“ за нов еврокомисар от Франция"}
{"url": "https://faktor.bg/bg/articles/emil-radev-1-3", "text": "\"Все пак много очаквано беше да се даде край на този мониторингов механизъм. Борихме се за това в Европейския парламент. Радвам се, че в предходния мандат имаше добре изразена общобългарска позиция за падане на дискриминационния механизъм за сътрудничество и проверка. Видяхме, че беше полезен в едно отношение, но се използваше от нашите противници много изкусно в разрез със схемите на механизма\". Това казва в интервю за \"24 часа\" евродепутатът от ГЕРБ Емил Радев. \"В случая вече не вървим в пакет с Румъния по отношение на механизма за сътрудничество и проверка. Докладът за България ясно казва, че сме изпълнили препоръките, но не е така за Румъния. Ясно се казва, че има какво да се направи още, не са достатъчни реформите. Да не забравяме, че в последните два доклада се казваше, че Румъния върви назад. Оттам нататък беше очакван този резултат - да остане механизмът за съседката ни. Много често ни даваха Румъния за пример, но ето че рязко тя се върна много назад, като предложи даже законодателство, което да декриминализира корупцията по високите етажи. Независимостта на магистратите беше застрашена и т.н. Всичко това се вижда и в докладите по механизма\", казва евродепутатът от ГЕРБ. \"Нашите противници за влизане в Шенген се позоваваха на този механизъм. Само фактът, че съществува, правеше невъзможно приемането на България и Румъния в Шенген. Европейската комисия многократно заявяваше, че няма никаква връзка между механизма и членството ни в шенгенското пространство. И комисията, и парламентът ни подкрепиха за членство в Шенген. България още преди 8 г. прие и изпълни всички критерии за присъединяване към пространството\", смята Емил Радев.", "date": "2019.10.24", "title": "Емил Радев: Даваха ни за пример Румъния, а сега мониторингът за нея остава"}
{"url": "https://faktor.bg/bg/articles/antoniy-todorov-3", "text": "Изборът на главен прокурор  няма да повлияе на местните избори, защото не това е техния залог. Защото публиката, която подкрепя или която се противопоставя на избора на единственият кандидат, отдавна е заявена. Проблемът е, че имаме един единствен кандидат за главен прокурор, при това подкрепена от една цяла кампания от общността на прокурорите, включително и във ВСС, което ме кара да мисля, че той вече е избран. Това коментира в студиото на БНТ политологът Антоний Тодоров.  Той подчерта, че очаквано при такъв избор винаги има напрежение. Според него фигурата на главния прокурор по същество е и политическа. Според политолога доц. Стойчо Стойчев пък освен срещу обвинител номер едно обществено недоверие има и към съдийската общност. Висшият съдебен съвет (ВСС) се събира днес, за да избере заместник на Сотир Цацаров. Единствен кандидат обаче е Иван Гешев. Това предизвика недоверие и недоволство, че изборът е предрешен.", "date": "2019.10.24", "title": "Антоний Тодоров: При тази силна кампания Гешев вече е избран за главен прокурор"}
{"url": "https://faktor.bg/bg/articles/ministrite-na-nato-speshno-se-sabirat-v-siriya", "text": "Министрите на отбраната на държавите-членки на НАТО се събират днес в Брюксел, за да обсъдят различни теми, свързани със сигурността, ситуацията в Североизточна Сирия, защитата на телекомуникационните системи в мирно и военно време, както и по-нататъшното повишаване на разходите за отбрана и подготовка на силите, съобщава РИА Новости, цитирани от dariknews.bg Независимо, че формално Алиансът не присъства в северната част на Сирия, турската военна операция в този регион ще стане основна тема на преговорите. Тя провокира напрежение в отношенията с други съюзници в НАТО и предизвика недоволството на европейските държави. По-рано НАТО призова „всички сили по места да действат сдържано и в пълно съответствие с нормите на международното хуманитарно право”, подчертавайки, че операцията в Турция не трябва да застрашава успеха в борбата срещу Ислямска държава", "date": "2019.10.24", "title": "Министрите на НАТО спешно се събират в Брюксел"}
{"url": "https://faktor.bg/bg/articles/zapochva-iszslushvaneto-na-ivan-geshev-video", "text": "Започна заседанието на Пленума на ВСС за избора на нов главен прокурор. Заседанието бе открито от министъра на правосъдието Данаил Кирилов, уточнява \"Фокус\".  На заседанието присъства кандидатът за главен прокурор Иван Гешев. Дневният ред предвижда неговото изслушване. То е част от процедурата за избор на главен прокурор, която бе открита на 15 юли 2019 г.  Иван Гешев бе предложен от членовете на Прокурорската колегия на ВСС. Други предложения за поста главен прокурор не бяха направени.  Съгласно Закона за съдебната власт такива предложения можеха да правят не по-малко от трима от членовете на съответната колегия на Висшия съдебен съвет, както и министърът на правосъдието.  Липсват данни, поставящи под съмнение високите професионални качества на прокурор Гешев за заемане на поста главен прокурор. Това каза Даниела Машева, председател Комисията по атестирането и конкурсите към Прокурорската колегия на ВСС по време на заседанието. Машева изтъкна, че това сочат съответните проверки. Тя представи доклада, въз основа на който на 9 декември 2019 Прокурорската колегия е приела решение, с което допусна кандидата Гешев до изслушване.", "date": "2019.10.24", "title": "Започна изслушването на кандидата за главен прокурор Иван Гешев (на живо)"}
{"url": "https://faktor.bg/bg/articles/trend-moralat-na-glavniya-prokuror-e-predi-profesionalizma", "text": "Моралът на главния прокурор е много по-важен за българите, отколкото опитът му в работата. Това заяви пред БНР Евелина Славкова от Изследователски център „Тренд“. Тя посочи данните от последното проучване на центъра, направено по поръчка на в. „24 часа“. Допитването е реализирано в периода 1-10 октомври 2019 г. и е сред 1000 души: „20% от българите посочват, че за тях е важно главният прокурор да не бъде корумпиран и подкупен. 19% искат да е честен и коректен. 9% искат да е с опит и да разбира от работата си“. Българите отново гледат моралните качества, когато избират кмет на населеното си място, отбеляза Славкова в предаването „Преди всички“ на програма „Хоризонт“. По отношение на кандидатурата на Иван Гешев за главен прокурор и протестите в София срещу избора му, тя коментира: „В страната наблюдаваме дистанция от темата. Хората не могат да разберат какъв е същественият проблем при избора на главен прокурор. Те не могат да разберат, защото не могат да разберат механизма за избор. Това е една от основните проблемни точки, която се отчита. Другата проблемна точка е, че е трудно за по-голямата част от българското общество да разберат какво е влиянието и значението от това кой е главен прокурор върху техния косвен живот или пряко. Протестите са локални, подкрепени най-вече в София. В останалите градове не сме индикирали или изобщо не е имало такива протести. Това също ощетява протестиращите, защото ги поставя под определени знаци, поставя ги под определена общност, която се бори срещу неща, които хората не разбират.“ И тук българите трудно се ориентират, подчерта Евелина Славкова. Тя препоръча на протестиращите да обяснят на хората отстрани какъв е механизмът и защо това е добре, или не е. На местния вот вероятно ще гласуват много повече хора отколкото на европейските избори, каза социологът. По думите й високата избирателна активност на местни избори е традиционна. Според нея в голямата част от населените места могат да се очакват изненади. „БСП тръгват от много ниска позиция – без нито един областен град. За тях да спечелят един областен град, ще бъде голяма победа. Тук ще се появят интерпретации за ерозията на ГЕРБ. Трябва да имаме предвид и контекста, в който се случват изборите“, посочи Славчева. Относно арестите за търговия с гласове в Несебър, Славкова подчерта: „Такъв тип арести оказват само положително влияние върху избирателите и в подкрепа на този, който ги е арестувал. Българското общество е репресивно. За тях арестът на политик, бизнесмен се приема много положително, независимо дали този човек е сгрешил, или не“, коментира още социологът.", "date": "2019.10.24", "title": "Социолог препоръча на протестиращите срещу Иван Гешев да обяснят на хората защо са против избора му"}
{"url": "https://faktor.bg/bg/articles/kamion-razpilya-bira-na-patya-kray-kyustendil", "text": "Два инцидента се случиха рано тази сутрин в Благоевградско – ТИР се обърна на остър завой в Кресненското дефиле, друг камион разпиля каси с бира край село Бараково, предаде БТВ. Изведнъж ремаркето започнало да се тресе и товарът се изсипал, разказва шофьорът. Карал е бавно. За щастие пътят, където е станал инцидентът, е равен. Завоят по-надолу бил с голям наклон и ако се беше случило там, е щяло да има по-големи щети. Другият камион, който се обърна в Кресненското дефиле, е с царевица, разпиляна по пътя.", "date": "2019.10.24", "title": "Камион разпиля бира на пътя край Кюстендил"}
{"url": "https://faktor.bg/bg/articles/obshtestvo-ulitsata-pred-vss-garmi-pustite-klisurtsi-stanali-moskovtsi-a-panagyurtsi-donski-kazatsi", "text": "Два протеста затвориха улицата пред ВСС. От 10:00 часа днес Иван Гешев ще бъде изслушан на пленум на магистратите като единствен кандидат за главен прокурор. Едната група от хората пред сградата е пуснала \"Топчето пукна\" и пее \"Пустите клисурци станали московци, а панагюрци - донски казаци\".  При живото включване на репортер на БТВ те не можаха да се аргументират защо са дошли да протестират срещу Гешев и какво не му харесват. Само казаха, както е известно, че е единствен кандидат. Другата агитка, която брани кандидата за главен прокурор, също не беше много наясно защо е дошла. Иван Гешев трябвало да е новият главен прокурор, защото щял да се бори с крадците и олигарсите. Като лични качества феновете му изтъкнаха честността.", "date": "2019.10.24", "title": "Пред ВСС гърми \"пустите клисурци станали московци, а панагюрци - донски казаци\""}
{"url": "https://faktor.bg/bg/articles/ikonomika-kzk-sprya-sdelkata-za-balgarskite-aktivi-na-chez", "text": "Комисията за защита на конкуренцията не разрешава на \"Еврохолд\" да купи българските активи на ЧЕЗ, става ясно от решение на антимонополната комисия.  С Решение №1169 от 24.10.2019 г. Комисия за защита на конкуренцията (КЗК) забрани концентрацията между предприятия, която ще се осъществи чрез придобиване на непряк едноличен контрол от страна на „Еврохолд България“ АД върху предприятията на ЧЕЗ в България. На база постъпилата информация и доказателства в хода на проучването по преписка КЗК-822 от 2019 година, Комисията установи, че нотифицираната сделка ще породи конгломератни ефекти на застрахователния пазар и на електроенергийния сектор. Планираната сделка ще доведе до съществено увеличаване пазарната мощ на концентриращите се предприятия, които ще имат възможност да действат в значителна степен независимо от своите конкуренти. Въз основа на цялостния анализ Комисията заключи, че обединяването на опита, икономическия ресурс и пазарните позиции на концентриращите се предприятия в електроенергийния и застрахователния сектори създава предпоставки нотифицираната сделка да доведе до установяване или засилване на господстващото положение на обединената група и значително възпрепятстване на ефективната конкуренция на съответните пазари. Решението на КЗК може да бъде обжалвано в 14-днвен срок пред Административен съд - София област. Надзорният съвет на холдинга трябва да реши дали да обжалва решението на антимонополната комисия. Първата реакция на \"Еврохолд\" обаче гласи:  \"Еврохолд приема решението на КЗК като позитивна оценка за финансовата мощ на холдинга и като потвърждение за възможностите на компанията да реализира мащабни придобивания. Това е още един аргумент холдингът да продължи да следва своята стратегия за развитие\".", "date": "2019.10.24", "title": "КЗК спря сделката за българските активи на ЧЕЗ"}
{"url": "https://faktor.bg/bg/articles/kultura-kasometrazhniyat-film-zadachi-za-denya-shte-uchastva-v-nadprevarata-za-oskar", "text": "Българско заглавие стана претендент в категорията за късометражен анимационен филм на наградите „Оскар“. Петминутната анимация „Задачи за деня” на режисьора Петя Златева бе представена за първи път на XVI Международен фестивал за късометражно кино „In the Palace“ във Варна. „Начините един филм да бъде квалифициран за наградите на Американската филмова академия са два – или комерсиално киноразпространение на територията на САЩ, или награда от престижен фестивал – разказва продуцентът на филма Весела Данчева. – Международният форум „In the palace“ има от няколко години нужната квалификация, което се оказа страхотен шанс за български филм, направен с българско финансиране от наш автор.“ Филмът „Задачи за деня“ е част от проекта „Щрих и стих“, в който режисьори избират различни стихотворения и ги пресъздават в кратки анимационни филми. Първата част е толкова успешна, че решават да продължат със съвсем нови автори и творби. Една от тях е филмът на Петя Златева „Задачи за деня“, създаден по стихове на Стефан Иванов. Сюжетът е изграден около дребните ежедневни задачи на главната героиня, в които тя открива бягство от самотата. Вдъхновение на режисьорката дава „бързият ритъм, действията, които отвеждат до абсолютна статичност, ненатрапчивото усещане за тъга и безсмислие в поемата“. Класическа рисувана анимация, изработването на филма отнема повече от година. Неслучайно Петя Златева избира да изобрази персонажите от поемата като животни: „Съвсем естествено стана, а и на мен самата не ми е интересно да рисувам само хора – казва Петя Златева. – Рисувайки човек, ти го поставяш чисто визуално в някакви рамки. Исках възрастта на главната героиня да остане в широк диапазон, тъй като в самата поема никъде не се обяснява каква е тя. Ползвахме текста като основа за по-нататъшното изграждане на сценария. По-късно се разбира какви са тези призраци и защо са там.“ „Призраците, за които се говори в стихотворението според мен са по-скоро проявление на нейните желания – допълва Весела Данчева. – В търсенето на точния ритъм разменихме чисто хронологично някои сцени. В стихотворението моментът с четките за зъби, които една по една намаляват е накрая, а при Петя филмът започва с миенето на зъби и виждаме, че четката е само една. Резонирайки в съзнанието на зрителя, тази сцена показва колко самотна е героинята и че гостите, на които сервира, всъщност са отражение на желанието й за живот, изпълнен с деца и любими хора.“ И въпреки, че в „Задачи за деня“ основна тема е самотата, на финала в съзнанието ни продължава да звучи звънкият смях на главната героиня, озвучена от актрисата Емилия Клайн на български и на английски език. Дали тя се надсмива над самотата или иронизира самата себе си, това вече е въпрос на лична интерпретация. Екипът на филма се е доверил на „Big Banda Soundscapers” за филмовия саундтрак, като голяма заслуга за музиката в „Задачи за деня“ има композиторът Александър Евтимов. Тъй като това е съвсем нов проект, тепърва му предстои да започне своя фестивален живот, а Петя Златева и Весела Данчева планират да го покажат на всички фестивали на българското анимационно кино.", "date": "2019.10.24", "title": "Късометражният филм \"Задачи за деня\" ще участва в надпреварата за \"Оскар\""}
{"url": "https://faktor.bg/bg/articles/stolichna-obshtina-ofitsialno-vliza-vav-vladenie-na-kashtata-na-yavorov", "text": "Столична община влиза във владение на къщата, в която е живял в София големият поет и революционер Пейо К. Яворов, заедно със съпругата си Лора Каравелова. На церемонията в 11 ч. Столична община ще бъде представена от заместник-кмета на София Тодор Чобанов. За покупката на къщата Столична община е платила 1,285 млн. лева с ДДС. Пазарната цена на имота е 1,4 млн. лева. Директорът на Националния литературен музей Атанас Капралов ще открие музикално-поетична програма с участието на вокална формация \"Светоглас\", заедно е актьора Мирослав Стоилов, племенницата на Пейо К. Яворов - Явора Стоилова, председателя на Фондация \"Яворов\" - Тодор Иванов, както и поетите Недялко Йорданов, Георги Константинов, Бойко Ламбовски, Иван Есенски, Димитър Милов, Виолета Христова и др. в двора на музея от 12.00 часа. Националният литературен музей ще продължи да стопанисва къщата и да се грижи за съхранението на паметта за големия поет. Къщата на Яворов функционира като музей от 1963 г. и в нея се съхраняват ценни сбирки от ръкописи, оригинални фотографии, както и личната библиотека на поета. В къщата Пейо Яворов и Лора Каравелов живеят до фаталната вечер, в която тя отнема живота си, а той ослепява в опит да се простреля.", "date": "2019.10.24", "title": "Столична община официално влиза във владение в къщата на Яворов"}
