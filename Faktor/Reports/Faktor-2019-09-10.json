{"url": "https://faktor.bg/bg/articles/spor-mezhdu-detsa-ako-ne-byaha-komunistite-shteshe-da-kopaesh-ey-tam-na-nivata", "text": "Георги и Стефан от шуменския хор „Бодра песен” пътуват за участие във фестивал в Германия. С тях е и журналист от Нова телевизия, който публикува видео, в което е заснет страстен спор между децата за прехода, комунизма, Людмила Живкова, Ленин. Появиха се коментари, че спорът между момчетата е нагласен, но по думите на самите деца и всички пътуващи с тях в автобуса той е бил импулсивен. Дори родителите им споделят, че това не е първият спор по темата между двамата. Двете момчета – на 12 и 15 години, водят оживен разговор на тема 9 септември.  Видеото, разпространено в социалните мрежи, се радва на огромен интерес. NOVA излъчи кадрите с разрешение на родителите да покаже децата с лицата им. - Ако не бяха комунистите, щеше да копаеш ей там, на нивата. Хората тогава са били като селяни, знаеш ли колко бедни са били. За 10 години са развили икономиката, Маркс и Енгелс са го задали да има планова икономика.  - Да, бе, големият философ.  - Хайде да не ми обиждаш Карл Маркс. Знаеш ли защо е революцията в Русия. Защото хората са били крепостни селяни и е дошъл Ленин и е изгонил всички земевладелци, всички, които са били там царе, и ги прави равни хора. Ленин изкарал крепостните селяни от нивите. - А какво ще кажеш за лагерите? Там са вкарвали политици, общественици, музиканти, писатели. Какво ще кажеш за това, че са убивали хора за нищо. - Да, да, за нищо. Хайде, сега не убиват ли хора по улиците? Знаеш ли колко бедни са били хората? И то защото наште буржоази са завзели всичко, експлоатирали са хората на техния гръб. И после какво? Прибрали са ги в лагерите. Ами как няма да ги приберат? Ти знаеш ли, че без Людмила Живкова сега този хор можеше и да го няма. Нямаше да пътуваш за фестивал в Германия.", "date": "2019.09.10", "title": "Спор между деца: Ти знаеш ли, че ако не бяха комунистите, щеше да копаеш ей там, на нивата"}
{"url": "https://faktor.bg/bg/articles/sutrinite-veche-sa-hladni-no-prez-denya-shte-e-oshte-lyato", "text": "Днес над страната ще преобладава слънчево време. Ще има и временни увеличения на облачността, но ще е почти без валежи, съобщи „Фокус“. Ще духа слаб, до умерен вятър от изток-североизток. Максималните температури ще бъдат между 25° и 30°, в София около 26°.  Атмосферното налягане в сутрешните часове е близко до средното за месеца. През деня ще се задържи почти без промяна. Над Черноморието ще се задържи предимно слънчево. Ще духа до умерен вятър от изток-североизток. Максималните температури на въздуха ще бъдат между 25° и 26°. Температурата на морската вода е 24-25°. Вълнението на морето ще бъде 2 -3 бала. Над планините ще бъде предимно слънчево, след обяд с временни увеличения на облачността, но ще е почти без валежи. Ще духа умерен, по високите и открити части – до силен вятър от изток-североизток. Максималната температура на височина 1200 метра ще бъде около 20°, на 2000 метра 13°.Днес над страната ще преобладава слънчево време. Ще има и временни увеличения на облачността, но ще е почти без валежи, съобщи „Фокус“. Ще духа слаб, до умерен вятър от изток-североизток. Максималните температури ще бъдат между 25° и 30°, в София около 26°.  Атмосферното налягане в сутрешните часове е близко до средното за месеца. През деня ще се задържи почти без промяна. Над Черноморието ще се задържи предимно слънчево. Ще духа до умерен вятър от изток-североизток. Максималните температури на въздуха ще бъдат между 25° и 26°. Температурата на морската вода е 24-25°. Вълнението на морето ще бъде 2 -3 бала. Над планините ще бъде предимно слънчево, след обяд с временни увеличения на облачността, но ще е почти без валежи. Ще духа умерен, по високите и открити части – до силен вятър от изток-североизток. Максималната температура на височина 1200 метра ще бъде около 20°, на 2000 метра 13°.", "date": "2019.09.10", "title": "Сутрините вече са хладни, но през деня ще е лято"}
{"url": "https://faktor.bg/bg/articles/v-brusen-zaklali-prasetata-si-po-pogreshka-iskat-da-padne-zabranata-za-gledane-na-svine", "text": "В мездренското село Брусен хората смятат, че са заклали по погрешка прасетата. Те били накарани от инспектории от епизоотичната комисия, която проверява къде има свинска чума. След като напълнили вече местото в бъркани и фризери обаче, брусенци се усъмнили и се оказало, че селото им е на метри от 20-километровата епидемиологична зона и на повече от 20 км от село Чирен, където е огнището на болестта.  Ситуацията се заплита още повече, тъй като в момента те настояват да падне 1-годишната забрана за гледане на свине в селото им. В същото време обаче благодарят за получените помощи от държавата за това, че са си заклали през лятото прасетата. Един от жителите дори се е отказал да приеме парите, защото е убеден, че в селото му няма свинска чума. Искането му е само да му разрешат да гледа прасета. Инспектори от земеделското министерство смятат, че става въпрос за политическа акция на кмета ген. Димитър Димитров за предстоящите местни избори. За този мандат Димитров беше издигнат от АБВ и БАСТА.", "date": "2019.09.10", "title": "Жители в Брусен: Заклахме прасетата си по погрешка"}
{"url": "https://faktor.bg/bg/articles/deloto-ktb-vliza-v-nova-sadebna-faza", "text": "Делото \"КТБ\" влиза в нова съдебна фаза. От днес адвокатите на 18-те подсъдими могат да задават въпроси към ключов за обвинението свидетел. Бисер Лазов - дясна ръка на собственика на банката, повече от четири месеца дава показания как е била купена КТБ, как се е развила и как се е стигнало до фалита й. По думите на Лазов Цветан Василев е бил наясно, че се отпускат кредити на кухи фирми, което ще доведе до дупка в касата на финансовата институция. Адвокатите не само на мажоритарния собственик, но и на част от управителите на банката са категорични - твърденията на Лазов не отговарят на истината.", "date": "2019.09.10", "title": "Делото \"КТБ\" влиза в нова съдебна фаза"}
{"url": "https://faktor.bg/bg/articles/yuriy-borisov-daval-sam-informatsiya-na-reshetnikov-kolko-struvat-chereshite", "text": "Бившият главен редактор на вестник \"Дума\" и секретар на движение \"Русофили\" Юрий Борисов отговори на въпроси на Нова телевизия за вчерашния арест по повод съмненията, че е шпионирал в полза на руската държава. \"Четири часа ми задаваха два въпроса - дали съм давал информация на Русия и какво съм получил в замяна. Аз пък настоявам за факти, които да навеждат на мисълта, че изпълнявам шпионска дейност, защото в противен случай такъв подход е страшен - да те обвинят в шпионаж. Питаха ме получавал ли съм пари. Министърът на вътрешните работа каза, че има достатъчно данни да бъде възбудено това процесуално следствие. Аз искам само един факт да ми се каже\", заяви Борисов.  \"С ген. Решетников  се познаваме във връзка с дейността на движение “Русофили”, с православни дейности. Той е един пенсионер. Не мога да разбера защо този контакт се поставя, че е нещо криминално. Ние с него сме коментирали нагласи на обществото на база на социологически проучвания. Като сдружение нас ни интересуват тези неща. Тази социология може да е била коментирана с Решетников, но не виждам нищо лошо в това\", добави той.  \"Сложни разговори с него не съм водил. Диалозите ни са били обикновени. Да, давал съм информация на Решетников - за цената на дините на \"Женския пазар\". Какво значи информация?\", запита Борисов.  Той обясни, че е разпитван за конкретно проучване, направено между  2011-2014 г. „Социологическите изследвания не са евтини. Има едно социологическо изследване, което, когато аз бях главен редактор, беше поръчано и платено от фирмата, която издава вестника. Движение „Русофили” има различни дейности. От едни хора се взимат дарения за паметници, от други – за изучаване на руски езици, трети – за фестивали”, заяви Борисов по повод финансирането на движението. По повод познанството му с Константин Малофеев, Юрий Борисов заяви, че няма информация той да се е интересувал от дейността на движение „Русофили”. „Не съм поддържал никакви контакти с него, но дори и да бях, не знам какво общо има това”, добави той. \"Имам следи по китките, но не знам от белезници ли са или от какво. Защо не ми снемат информацията от телефона, а трябва да бъде конфискуван? Не знам какво се случва с Николай Малинов, нямам връзка с него\", каза в заключение Борисов.  *** Днес се очаква Специализираната прокуратура, ДАНС и МВР да дадат повече информация по разследването за шпионаж, което водят от началото на юли. Вчера бяха разпитани няколко души от ръководството на Национално сдружение \"Русофили\", сред които секретарят му Юрий Борисов и председателят Николай Малинов. Първоначално се появиха информации, че те са били задържани. По-късно стана ясно, че Борисов е бил разпитван в качеството му на свидетел и привечер е бил освободен. Николай Малинов обаче е бил задържан за 24 часа. От прокуратурата уточниха, че засега по разследването не са повдигнати обвинения. То се води по член 105 от Наказателния кодекс, според който поставилият се в услуга на чужда държава или чужда организация, за да й служи", "date": "2019.09.10", "title": "Юрий Борисов: Да, давал съм информация на Решетников - колко струват дините на \"Женския пазар\""}
{"url": "https://faktor.bg/bg/articles/bls-signalizira-zdravnoto-ministerstvo-ima-bezplatni-vaksini-samo-za-10-ot-pensionerite", "text": "Първите ваксини против грип вече са у нас. Всеки трябва да се замисли че грипът ще дойде пред декември и януари и сега е време за поставяне на ваксините, защото на организма му трябва време за да изгради имунна защита. Това обясни д-р Гергана Николова от УС на Българския лекарски съюз в БТВ.  По думите й четири щама на грипа вероятно ще дойдат през зимата - това ще са „Бризбейн\", „Канзас\", „Колорадо\" и „Пукет\".  „Всяка година снегът ни изненадва, така е и с грипа, когато всички около нас са се разболели, тогава се сещаме\", отбеляза още д-р Николова и посочи, че в нейната практика няма пациенти, които да са си поставили ваксина и да са се разболели тежко от грип.  За хората с хронични заболявания грипът крие сериозни рискове, категорична беше лекарката. Тя заяви, че децата също могат да бъдат ваксинирани, като се спази  имунизационниякалендар. За хората над 65 години трябва да бъде осиryрена безплатна противогрипна ваксина, но има поставен лимит от Здравната каса да се имунизират 10% от това население. „Как ще ги изберем, нека да има ясни медицински стандарти и критерии\", призова още д-р Николова.", "date": "2019.09.10", "title": "БЛС пита: 90% от пенсионерите нямат безплатна ваксина срещу грип, как да изберем кого да имунизираме?"}
{"url": "https://faktor.bg/bg/articles/diana-kovacheva", "text": "\"Позицията на омбудсман е изключително важна в държавата. Това е голяма отговорност\". Това каза пред БТВ Диана Ковачева, която пое поста омбудсман на България, след като Мая Манолова подаде оставка и се включи в битката за кмет на София.  „Наследството от Мая Манолоеа е сериозно. Тя ми оставя една активно работеща институция, която реагира на проблемите на гражданите\", каза Ковачева. По думите й в момента има три важни проекта на закони, които са предложени от омбудсмана и които тя ще продължи да настоява да бъдат разгледани. Борбата срещу монополите и защитата на гражданите ще продължи да бъде важна тема.  „Фактът, че има успешни законодателни инициативи говори, че има сътрудничество от страна на изпълнителната власт. 27 законодателни инициативи са внесени през тези години - 9 от тях са били уважени. Затова смятам, че има сътрудничество с Народното събрание и се надявам това да продължи и занапред\", каза още Диана Ковачева.  „Ролята на омбудсмана е такава - трябва да настоява и да очаква от институциите да й помагат\", допълни тя.  Ковачева бе помолена да коментира темата за отмяната на съкратеното производство във връзка с тежките престъпления, които бяха извършени през последните месеци, при които хората си признават за извършеното деяние и получават по-малка присъда.  Според нея трябва да бъде премахната възможността с едно самопризнание да се избягва най-тежкото наказание - доживотен затвор без право на замяна.  „Вчера в институцията постъпи подписка от 5000 граждани, които настояват това да се случи. Видяхме и че Министерството на правосъдието предложи свой вариант на промени. Те трябва да бъдат обсъдени, защото общественият интерес налага промяна по отношение на тези процедури\", коментира омбудсманът.", "date": "2019.09.10", "title": "Омбудсманът Диана Ковачева: Не трябва да се допуска избягване на най-тежкото наказание заради едно признание"}
{"url": "https://faktor.bg/bg/articles/krib-iska-nov-zakon-sreshtu-kiberreketa", "text": "\"Киберрекетът е една от големите заплахи пред бизнеса и е необходимо законодателство, което да ни предпазва. То трябва да бъде по-стриктно и сериозно, така че хакерите да имат спирачка пред дейността си\". Това каза заместник-председателят на КРИБ и главен изпълнителен директор на „Сименс България\" Боряна Манолова в ефира на Нова телевизия. „В световен мащаб „Сименс” предложи т. нар. Харта на доверието, която вече много международни компании подписаха. Ние смятаме, че трябва да се обединят усилията в България, но не само на бизнеса, а и на изпълнителната и законодателната власт. Киберрекетът е една от големите заплахи за бизнеса не само в България, но и в световен мащаб. Никой не е застрахован. Затова бизнесът инвестира много в киберсигурност”, добави тя.   Бизнесклиматът в страната е много подходящ за инвестиции, посочи Манолова. Тя коментира и очакваното решение на „Фолксваген” къде да позиционира завода си на Балканите. Компанията избира между Турция и България. „У нас има предпоставки и условия за инвестиция, като завода на „Фолксваген”. И сега имаме много компании, които произвеждат автомобилни части. Те са изключително успешни и смятам, че сме подготвени за това”, каза Манолова. Негативни фактори в бизнес климата са началото на рецесията в Европа и в Германия, както и възможността за Brexit без сделка, посочи още заместник-председателят на КРИБ. „Затова компаниите инвестират в различни буфери, но мисля, че трябва да се инвестира най-вече в обучението и качеството на персонала, за да бъдем конкурентоспособни”, каза още Манолова. И допълни, че бизнесът вече влага средства в училища и университети.", "date": "2019.09.10", "title": "КРИБ иска нов закон срещу киберрекета"}
{"url": "https://faktor.bg/bg/articles/agentsiya-fich-namali-prognozite-si-za-rastezha-na-kitay-evrozonata-i-sasht", "text": "Напреженията в търговската политика, включително неотдавнашната рязка ескалация на търговската война между САЩ и Китай и значителните рискове от Брекзит без сделка, влошават глобалните икономически перспективи, се посочва в анализ на рейтинговата агенция \"Фич\" (Fitch Ratings). В актуализация на прогнозите си за глобалната икономическа перспектива, \"Фич\" направи значителни ревизия в низходяща посока на оценките си за растежа на БВП на Китай и на Еврозоната през следващите 12 до 18 месеца, както и известна низходяща ревизия на оценките си за САЩ. Кредитната агенция вече очаква темпът на икономически растеж в Китай да спадне до 6,1% през тази и до 5,7% през 2020 година спрямо предходни оценки от юни за растеж съответно от 6,2% и от 6,0%. Основна причина за влошаване на перспективите в Китай за следващите 12 до 18 месеца е търговската политика и по-конкретно тарифната война със САЩ. \"Фич\" залага на растеж на БВП на еврозоната от 1,1% през тази и през следващата година при предишни прогнози за експанзия от 1,2% за 2019- и от 1,3% за 2020-а година. Прогнозите за икономическия растеж в САЩ са също намалени до 2,3% през 2019 (от 2,4% през юни) и до 1,7% през следващата година (от 1,8% през юни). Кредитната агенция \"Фич\" предупреди, че перспективите за икономическия растеж на еврозоната ще бъдат значително по-слаби в случай на Брекзит без сделка - риск, който започна да се увеличава доста силно през последните седмици и който може да предизвика значителна рецесия във Великобритания през 2020-а година. Според \"Фич\" политиките на протекционизъм, главно от страна на САЩ, задушават перспективите пред глобалния икономически растеж. Интензификацията на глобалните икономически рискове в низходяща посока откакто Федералният резерв намали през юли основната американска лихва вероятно ще накарат централната банка на САЩ да прибегне до ново понижение на лихвените ставки с 25 базисни пункта през декември таи година, прогнозира \"Фич\". Това се различава съществено от очакванията на финансовите пазари за ново намаление на федералната фондова лихва поне с 0,25% още на заседанието на Фед през следващата седмица. Агенция \"Фич\" също така смята, че Европейската централна банка вероятно скоро ще обяви значителни разхлабващи паричната и лихвената политика мерки за стимулиране на слабата икономика на еврозоната, които да включват и рестартиране през октомври на програмата за покупки на активи, известна като \"количествени улеснения\". От своя страна мнозинството анализатори и участници на финансовите пазари очакват този четвъртък (12-ти септември) ЕЦБ да намали с нови 10 базисни пункта рекордно ниската отрицателна депозитна лихва до -0,5% от настоящото ниво от -0,4%, както и да обмисли рестартиране на програмата си за \"количествени улеснения\".", "date": "2019.09.10", "title": "\"Fitch\": Политиките на протекционизъм от страна на САЩ задушават глобалния икономически растеж"}
{"url": "https://faktor.bg/bg/articles/tomislav-donchev-ochakvam-i-tazi-godina-rast-na-investitsiite-v-stranata", "text": "Вицепремиерът Томислав Дончев очаква и тази година ръст на инвестициите в страната. В Тракия Икономическа зона Дончев откри Център за професионално обучение, който позволява около 600 души на година да получат квалификация по различни специалности. Експерти от различни ведомства пишат закон за индустриалните зони, чиято цел е да облекчи процедурите за инвеститорите, посочи вицепремиерът Томислав Дончев: „Според сега действащите закони, особено ако някой си хареса парцел, който е земеделска земя, докато се извървят всички процедури, минават 2-3 години, което е недопустимо. Ние трябва да бъдем бързи, ще подпомагаме изграждането на нови индустриални зони. Програмираме пари в момента за това, не ме разбирайте криво - няма да ги финансираме изцяло. Отвеждаща инфраструктура - път, ток, вода, газ. Може би някои от процедурите примерно свързани със създаването и регулирането на земята, също ще бъдат обект на подпомагане“. Дончев допълни, че трябва да се привлече вниманието на младите хора към професионалното обучение, което трябва да е с високо качество.", "date": "2019.09.10", "title": "Томислав Дончев: Очаквам и тази година ръст на инвестициите в страната"}
{"url": "https://faktor.bg/bg/articles/ikonomika-es-shte-opita-da-ubedi-tramp-da-se-otkazhe-ot-targovskite-voyni", "text": "Европейският съюз ще се стреми да убеди президента на САЩ Доналд Тръмп да види \"грешките в своята политика\" и да се откаже от някои от своите \"необмислени\" търговски политики, заяви във вторник новоизбраният европейския комисар по търговията Фил Хоган. \"Г-н Тръмп със сигурност е изразил своето ясно предпочитание към търговските войни, а не към търговските споразумения. Ако той поддържа тази специфична динамика на протекционизъм, очаквам Европейският съюз да продължи да изковава търговски сделки по целия свят“, посочи Фил Хоган пред ирландския национален телевизионен оператор RTE. \"Но очевидно ще направим всичко възможно, за да накараме г-н Тръмп да види грешката в своята политика и се надяваме, че той ще успее да изостави част от необмисленото си поведение, което виждаме от него във връзка с отношенията му с Китай и описването на Европейския съюз като риск за сигурността“, допълни европейският търговски комисар. ЕС знае, че Китай трябва да направи определени промени, добави Хоган, но подчерта, че е пределно ясно, че действията на Тръмп не подобряват икономическата ситуация нито в САЩ, нито в Китай. Трябва да се има предвид, че ЕК договаря търговски споразумения с други държави от името на страните - членки на ЕС. След като Великобритания напусне, като понастоящем Брекзит е планиран за 31-ви октомври, Лондон ще бъде изправен пред дългата и трудна задача да създаде нови търговски отношения с европейските си партньори. Фил Хоган, чиято страна - Република Ирландия вероятно ще бъде особено тежко засегната икономически от Брекзит, ще обедини усилията си с бившата заместник-преговаряща за Брекзит Сабине Веянд, която през юни бе назначена за генерален директор за търговската към ЕК. Хоган, който никога до сега не се беше въздържал публично да критикува подхода на Великобритания по време на преговорите за Брекзит, посочи, че дори ако тази година бъде постигнато споразумение за оттегляне, ще отнеме още шест до осем месеца, преди държавите-членки на ЕС да се споразумеят за мандат, който да му позволи да започне в бъдеще търговски преговори с Лондон. Той обаче отбеляза, че Брекзит без сделка ще създаде още по-голямо забавяне, повтаряйки позицията на ЕС, че основните проблеми в процеса на развод с Великобритания са правата на гражданите, финансовото уреждане и ирландската граница, като всички те все още трябва да бъдат договорени. Фил Хоган ще води и търговските преговори със САЩ на фона на дълбоките напрежения заради заплахите на американския президент Доналд Тръмп да наложи тарифи върху вноса на европейски стоки и по-специално на европейски автомобили и части за тях. Още днес той вече \"захапа\" Доналд Тръмп, като заяви, че ще се стреми да убеди президента на САЩ да види \"грешките в своята политика\" и да се откаже от някои от своите \"необмислени\" търговски политики.", "date": "2019.09.10", "title": "ЕС ще опита да убеди Тръмп да се откаже от търговските войни"}
{"url": "https://faktor.bg/bg/articles/voleybolistite-zaminaha-bez-rozalin-penchev-na-evropeyskoto", "text": "Националният отбор по волейбол на България за мъже замина тази сутрин за Франция, за участие в европейското първенство (12-29 септември). Поради контузия в последния момент от състава на селекционера Силвано Пранди отпадна посрещача Розалин Пенчев. На негово място в групата на България за европейското ще участва Георги Петров, съобщиха от БФВ. Националите ни са в група „А“ на шампионата в Монпелие, като съперници са им домакините от Франция, Италия, Румъния, Гърция и Португалия. Българитге започват срещу Гърция на 12 септември от 14:15 часа. Съставът на България за европейското първенство: Разпределители: Георги Сеганов Добромир Димитров Централни блокировачи: Виктор Йосифов Светослав Гоцев Теодор Тодоров Алекс Грозданов Посрещачи: Тодор Скримов Николай Пенчев Мартин Атанасов Георги Петров Диагонали: Цветан Соколов Венелин Кадънков Либера: Теодор Салпаров Петър Каракашев.", "date": "2019.09.10", "title": "Волейболистите заминаха без Розалин Пенчев на Европейското"}
{"url": "https://faktor.bg/bg/articles/sport-mihael-shumaher-priet-v-bolnitsa-v-parizh", "text": "Седемкратният световен шампион във Формула 1 Михаел Шумахер е бил приет вчера в болница в Париж за \"тайно лечение\", съобщи Ройтерс, позовавайки се на вестник \"Льо Паризиен\"..Според изданието германецът е постъпил в медицинския център \"Жорж Помпиду\" за лечение със стволови клетки. Градската медицинска служба на Париж отказа да даде каквато и да е информация на запитване на агенция Франс Прес. Но други източници потвърдиха, че 50-годишният германец е в хирургичното отделение на болницата под контрола на известния хирург д-р Филип Менаше, описан като \"пионер в клетъчната хирургична процедура при коронарната сърдечна недостатъчност\". 50-годишният Шумахер получи тежка травма на главата, докато караше ски във френския курорт Мерибел през декември 2013 г. Шампионът от Формула 1 претърпя мозъчна операция в клиника в Гренобъл, Франция, и след това беше поставен в медицинска индуцирана кома. През юни той събуди от комата и беше преместен от клиниката в рехабилитационно заведение в Лозана, Швейцария. През септември Шумахер беше преместен за по-нататъшното лечение у дома, тъй като състоянието му се подобри. Той е спечелил 91 състезания и имаше 155 подиума - повече от всеки друг пилот във Формула 1. Той се оттегли от кариерата си на пилот във Формула 1 в края на сезон 2012.", "date": "2019.09.10", "title": "Михаел Шумахер приет в болница в Париж"}
