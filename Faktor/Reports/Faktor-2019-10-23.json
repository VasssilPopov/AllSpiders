{"url": "https://faktor.bg/bg/articles/novini-balgariya-slanchevo-i-toplo-za-sezona-s-privkus-na-lyato", "text": "В сряда времето ще се задържи топло за сезона и ще е слънчево. Преди обяд над Източна България и на места около Дунава ще има мъгла или ниска облачност. След обяд ще духа слаб източен вятър. Минималните температури ще са между 5 и 10 градуса. Максималните температури ще са между 22 и 27 градуса, в София - около 25 градуса. Над Черноморието в часовете преди обяд ще има мъгла или ниска облачност, а около и след обяд ще бъде слънчево. Ще духа слаб вятър от изток-североизток. Максималните температури ще са между 20 и 23 градуса. Температурата на морската вода ще е е 20-21 градуса. Вълнението на морето ще бъде 1-2 бала. Над планините времето ще се остане слънчево и топло. Ще духа слаб източен, само по най-високите части на Рила и Пирин до умерен североизточен вятър. Максималната температура на 1200 метра ще е около 21 градуса, на 2000 метра - около 15 градуса. В четвъртък и петък времето ще остане топло за сезона, в повечето райони - и слънчево, на места в низините в източната половина от страната след полунощ и в часовете преди обяд ще има ниска облачност или мъгла. Ще бъде почти тихо. Преобладаващите максимални температури ще са между 21 и 26 градуса, минималните - найчесто ще бъдат между 6 и 11 градуса, по-високи ще са температурите по Черноморието. През последните дни на месец октомври се очертава захлаждане. Температурите в края на следващата седмица ще паднат до дневни стойности около 15 градуса.", "date": "2019.10.23", "title": "Слънчево и топло за сезона,  с привкус на лято"}
{"url": "https://faktor.bg/bg/articles/sasht-otnovo-otpravi-zaplahi-kam-turtsiya-ako-ne-sprat-voennata-operatsiya-v-siriya", "text": "Влизащите в състава на въоръжената коалиция „Сирийски демократични сили“ (СДС) кюрдски формирования за напуснали създаваната от Анкара в Северна Сирия зона за сигурност. Това заяви във вторник вицепрезидентът на САЩ Майк Пенс в американската столица, предава ТАСС. „По-рано днес получихме съобщение от командира на СДС, че всичките им въоръжени сили са изведени от зоната за сигурност, намираща се под контрола на турските въоръжени сили“, отбеляза той. „Нашият екип ще продължи консултациите с двете страни. Надявам се, че в най-близко време прекратяването на огъня ще действа на постоянна основа. Тези консултации продължават“, добави Пенс. Както твърди вицепрезидентът, постигнатите миналата седмица в рамките на американско-турските преговори договорености за създаване на зона за сигурност в Северна Сирия „ще осигурят мир и ще защитят всички жители на пострадалия от война регион“. По неговите думи, „в течение на изминалите пет дни временният режим на прекратяване на огъня се запази“. Вицепрезидентът за пореден път подчерта, че разположените в Сирия американски войници ще се върнат у дома. В същото време Пенс предупреди в ефира на американския телевизионен канал Fox News, че Вашингтон е готов да наложи санкции на Анкара, ако турските власти решат да продължат военната си операция в Сирия. „Президентът даде ясно да се разбере, че в близките дни ще въведе още по-мащабни санкции срещу Турция. Това означава, че ние вярваме в най-доброто и се надяваме, че буквално в края на утрешния ден ще бъде установено примирие“, посочи той.", "date": "2019.10.23", "title": "САЩ с нови заплахи към Турция, ако продължи военната операция в Сирия"}
{"url": "https://faktor.bg/bg/articles/ankara-likuva-kyurdite-nikoga-nyama-da-imat-darzhavitsa", "text": "Анкара е доволна от постигнатото вчера след повече от 6 часа преговори между Ердоган и Путин в Сочи споразумение за Сирия. Съветникът на турския президент Фахреттин Алтун го определи като историческа дипломатическа победа, постигната благодарение на силната лидерска воля на Ердоган. \"Борбата срещу тероризма ще продължим в сътрудничество с приятелските и съюзнически страни. Проектът на сепаратистката терористична организация за създаване на държавица отиде в историята\", написа в Туитър съветникът на турския президент, цитиран за БТА от Нахиде Дениз. Според подписаното между Москва и Анкара споразумение, кюрдските милиции от Силите за защита на народа ще напуснат до 150 часа територията на планираната зона за сигурност в Северна Сирия. След този срок руски и турски военни съвместно ще патрулират в дълбочина до 10 км на сирийска територия. Срокът от 150 часа, договорен за изтеглянето на кюрдските милиции, изтича на 29 октомври. Датата е емблематична, понеже тогава се чества националният празник на Турция. На тази дата се навършват 96 години от обявяването на страната за светска Република от Мустафа Кемал Ататюрк. Именно на тази емблематична за Турция дата Турция ще стъпи в зоната за сигурност, заради която турската армия предприе операцията \"Извор на мира\" в Северна Сирия и се смята, че е изпълнила с чест тази задача, отбелязва Нахиде Дениз. Ердоган пристигна по обяд в Сочи. Според източници от Анкара той и Путин известно време са разговаряли насаме. Медиите публикуваха снимка, на която Ердоган и Путин се вижда да разговарят пред разтворени топографски карти. Разговорите между двамата президенти са продължили 6 часа. Главният резултат е постигнатата договореност за изтеглянето на кюрдските милиции от 30-километровата зона за сигурност, както и започването на общи патрули от руски и турски военни в зоната за сигурност. Ето какво съдържа подписаното съвместно споразумение между Турция и Руската Федерация, (в оригиналния вариант се нарича меморандум) което публикуваха турски медии. 1. Двете страни заявяват (потвърждават) запазването на политическото единство и териториалната цялост на Сирия и опазването на националната сигурност на Турция. 2. Подчертават своята решимост да се борят с всички форми и прояви на тероризма и за прекратяване на сепаратистките дейности на сирийска територия. 3. Във връзка с това ще се поддържа установеното статукво на територия 32 км в дълбочина, постигнато от операцията \"Извор на мира\", включващо Тал Абияд и Рас ал Айн. 4. Двете страни потвърждават значението на Договора от Адана. Руската федерация при съществуващите условия ще улеснява изпълнението на Договора от Адана. 5. На 23 октомври, от 12 часа на обед, руски военни полицаи и сирийски граничари ще навлязат от сирийска страна на територията, която остана извън операцията \"Извор на мира\", за да гарантират изтеглянето на кюрдските милиции и на тежките оръжия от 30 километровата територия край турско-сирийската граница. Тези действия ще приключат в рамките на 150 часа. В същото време съвместни руско-турски военни патрули ще започнат съвместни патрулни действия в границите на турската военна операция на запад и изток на 10 км дълбочина, която не включва град Камишли. 6. Всички сили на кюрдските милиции, както и оръжията им ще бъдат изведени от Манбидж и Тел Рифат. 7. Двете страни ще предприемат необходимите мерки за предотвратяване проникването на терористични елементи. 8. Ще бъдат предприети съвместни дейности с цел осигуряване на сигурността на мигрантите и улесняване на доброволното им завръщане. 9. Ще бъде създаден съвместен механизъм за наблюдение и проверка, който да наблюдава и координира прилагането и изпълнението на този меморандум. 10. Страните ще продължат усилията си за намиране на трайно политическо решение на конфликта в Сирия в рамките на Механизма от Астана и за подпомагане на дейността на Конституционната комисия. Владимир Путин проведе телефонен разговор със сирийския си колега Башар Асад, за да го запознае с резултатите от срещата си с Реджеп Тайип Ердоган, заяви пред журналисти говорителят на Кремъл Дмитрий Песков, цитиран от ТАСС и Асошиейтед прес. Путин изтъкнал, че постигнатото снощи руско-турско споразумение ще помогне за възстановяване на териториалната цялост на Сирия. Асад благодарил на Путин и изразил пълна подкрепа за резултатите от срещата. Той уверил, че сирийските граничари са готови да се разположат заедно с руската военна полиция на сирийско-турската граница, посочил Песков. Турският президент Реджеп Тайип Ердоган заяви вчера, че Съединените щати не са изпълнили изцяло обещанията си в рамките на споразумението между Анкара и Вашингтон от миналата седмица за временно прекратяване на турската офанзива в североизточна Сирия, предаде Ройтерс. \"САЩ не изпълниха всички свои обещания. Ако тръгнем на отстъпки, ще отворим пътя за терористичната организация\", заяви Ердоган, цитиран от турската телевизия Ен Ти Ви. Това изявление бе първата реакция на Анкара след изтичането на 120-часовия срок вчера в 19.00 часа по Гринуич вчера, даден на кюрдските милиции да се изтеглят от североизточна Сирия, съгласно споразумението между Турция и САЩ за прекъсване на операцията \"Извор на мира\". В съобщение от снощи на турското министерство на отбраната се казва, че Съединените щати са информирали Турция, че изтеглянето на кюрдските сили от \"зоната за сигурност\", която Анкара иска да установи в Северна Сирия, е приключило. \"На този етап няма нужда от нова операция\" извън района на сегашната военна офанзива, се добавя в комюникето. Според турски дипломатически източник кюрдското изтегляне било потвърдено от американския държавен секретар Майк Помпейо пред турския му колега Мевлют Чавушоглу в телефонен разговор. На 17 октомври Вашингтон и Анкара постигнаха споразумение , предвиждащо спиране на турската военна операция \"Извор на мира\" в Северна Сирия за пет дни. През този срок, който изтече вчера в 19.00 часа по Гринуич, сирийските кюрдски милиции Сили за защита на народа (СЗН), разглеждани от Анкара като терористична организация, свързана с Кюрдската работническа партия (ПКК), трябваше да се изтеглят от планираната зона за сигурност на дълбочина от 32 км от турско-сирийската граница, да оставят оръжието си и да премахнат укрепленията си.", "date": "2019.10.23", "title": "Анкара ликува след срещата на Ердоган с Путин: Кюрдите никога няма да имат \"държавица\""}
{"url": "https://faktor.bg/bg/articles/stanishev-vav-feysbuk", "text": "Докладът на Европейската комисия за България и евентуалното отпадане на Механизма за сътрудничество и проверка са добри новини и могат да ускорят присъединяването ни към Шенген. Те обаче не означават, че ангажиментът на ЕС към върховенството на закона у нас приключва. Тази позиция изрази на страницата си във Фейсбук Сергей Станишев. Европейската комисия обеща да прекрати мониторинга над България в областта на правосъдието, борбата с корупцията и организираната престъпност (след като се консултира с Европейския парламент и държавите-членки). Това само по себе си е добра новина. За тези 12 години този механизъм се превърна в рутина, загуби ролята си на двигател за реформи в страната и вместо това започна да се използва политически както у нас, така и в ЕС. Някои страни го използваха като основен аргумент, за да ни блокират за Шенген, например. Върховенството на закона трябва да се следи във всички страни-членки на ЕС, а не само в България и Румъния. Новата Европейска комисия вече се ангажира да представи законодателно предложение за нов, широкообхватен общоевропейски механизъм, където критериите да бъдат еднакви за всички. Разбира се, становището на Комисията не може да бъде индулгенция за никого. Едва ли някой си прави илюзии, че у нас съдебната реформа е приключила, или че необратимо сме преборили организираната престъпност и корупцията. В крайна сметка най-важният критерий си остава доверието на гражданите в съдебната система и институциите, а то е едно от най-ниските в ЕС. Точно тук искам специално да подчертая, че евентуално отпадане на мониторинговите доклади далеч не означава, че ангажиментът на ЕС към върховенството на закона у нас приключва. В днешния доклад ясно се посочва ролята на бъдещия \"постмониторингов\" Съвет и интегрирането му в новата, общоевропейска рамка за всеобхватно наблюдение на върховенството на закона. Идеите за обвързването на този бъдещ механизъм с плащанията по еврофондовете трябва да накарат управляващите у нас сериозно да се замислят. Би било наистина разочароващо, ако днес, в навечерието на местните избори бием фанфари, а утре се окажем в една кошница с Полша и Унгария, например. Искрено се надявам, че евентуалното отпадане на МСП (бел. ред. - Механизма за сътрудничество и проверка) ще бъде решителната крачка на България към Шенген. Също днес, Европейската комисия обяви, че Хърватия е изпълнила техническите критерии за членство в шенгенското пространство и е готова да се присъедини. Би било също наистина разочароващо, ако се окаже, че хърватите са се изравнили с нас само след 5 години еврочленство, и бъдат приети в Шенген дори преди нас, които от 10 години чакаме на вратата. Постигането на тази голяма национална цел изисква да работим заедно с румънците и хърватите срещу двойните стандарти и националния егоизъм в ЕС.", "date": "2019.10.23", "title": "Станишев във Фейсбук: Отпадането на мониторинга отваря пътя ни към Шенген"}
{"url": "https://faktor.bg/bg/articles/obsazhdat-proektobyudzheta-na-zdravnata-kasa-za-2020-godina", "text": "Обсъждат проектобюджета на здравната каса за догодина. За 2020 г. е заложено увеличение с близо 395 милиона лева. Така институцията ще разполага с близо 4, 745 милиарда лева, съобщи Нова ТВ. Половината от допълнителните средства ще отидат за болниците. Лечебните заведения ще получат с малко над 230 милиона лева повече. Парите за личните лекари също ще са повече. Там заложеното увеличение е с 19 милиона лева. За прегледи при специалист се отпускат 14 милиона лева допълнително, а за изследвания 4 милиона. През 2020 г. се повишават и разходите за лекарства и дентална помощ.", "date": "2019.10.23", "title": "Обсъждат проектобюджета на Здравната каса за 2020 година"}
{"url": "https://faktor.bg/bg/articles/zaloviha-izbyagaliya-zatvornik-v-smolyan", "text": "Полицията е заловила избягалият вчера затворник в родното му село Коляново, Пловдивско. Мартин Пенчев Шахънски избяга от затворническо общежитие от отворен тип в Смолян. Той изтърпява присъда за кражба от 2 години и 9 месеца в затворническото общежитие.", "date": "2019.10.23", "title": "Заловиха избягалия затворник от Смолян"}
{"url": "https://faktor.bg/bg/articles/tsatsarov-za-monitoringoviya-doklad", "text": "Отпадането на мониторинговия доклад на ЕК за страната ни е плод на реалистичната и обективна оценка на ЕК и на всичко онова, което бе направено от нас. Това е плод на усилия отвън и отвътре. Получихме една доста обективна оценка. Мониторинговият доклад на ЕК не радва всички. Тези, които мислят за България трябва да бъдат доволни. Усилията ни бяха оценени по достойнство. Това каза главният прокурор Сотир Цацаров, цитиран от Novini.bg. Той предупреди, обаче че успокоението, че всичко е приключило, е безкрайно лъжовно чувство. „Ако живеем с това чувство, ще получим негативен резултат много скоро – от нашите граждани и отвън. Всяко успокоение е вредно. То ще ни върне години назад. Оттук нататък трябва да се направят нещата, които са отразени в самия доклад и които са ангажимент на правителството – измененията в Закона за съдебната власт, които касаят отмяна на задължението за деклариране на членството на магистрати и отмяната на Чл. 230 от Закона за съдебната власт, който дава възможност за отстраняване. Казано по друг начин, приравняване към наказателно преследване на магистратите към всички български граждани“, каза обвинител номер едно в страната „Не се прави нищо необичайно на тези избори, нито от това, което е предвидено в Изборния кодекс. Ако се приеме, че необичайното е купуване на гласове, нашият отговор е това“, заяви главният прокурор по повод ареста на кандидата за кмет на град Несебър.", "date": "2019.10.23", "title": "Цацаров за мониторинговия доклад: Всяко успокоение е лъжовно чувство, то може само да ни върне назад"}
{"url": "https://faktor.bg/bg/articles/spetsprokuraturata-predade-na-sad-minyu-staykov-po-vtoro-delo-zaedno-s-13-drugi-litsa", "text": "Днес, 23 октомври 2019 г. Специализираната прокуратура внесе в Специализирания наказателен съд обвинителен акт срещу Миню Стайков и още 13 лица, петима от които служители в Държавен фонд „Земеделие“. Те са привлечени към наказателна отговорност за участие в престъпен сговор с цел злоупотреба със средства от европейски земеделски фондове – Програма за развитие на селските райони и Националната програма за подпомагане на лозаро-винарския сектор. Един от участниците в престъпния сговор е обвинен и за извършване на незаконна банкова дейност (лихварство). Предоставял е кредити срещу лихва, чиято обща стойност надхвърля един милион лева, в т.ч. на търговски дружества, предоставящи бързи кредити. В момента Миню Стайков е с наложена от съда мярка за неотклонение „Задържане под стража“. Останалите обвинени са с парични гаранции в различен размер, които са внесени.", "date": "2019.10.23", "title": "Спецпрокуратурата предаде на съд Миню Стайков по второ дело, заедно с 13 други лица"}
{"url": "https://faktor.bg/bg/articles/kmetat-na-nesebar-veche-e-v-sledstveniya-arest-v-sofiya", "text": "Кметът на Несебър Николай Димитров вече се намира в следствения арест в София, каза адвокатът му Петър Атанасов. Димитров е с повдигнато обвинение като ръководител на престъпна група за купуване на гласове и нарушение на изборните права на гражданите. Атанасов успял да говори с клиента си по телефона, като Димитров го информирал, че групата се състои от пет човека. Атанасов заяви, че на кмета е наложена забрана да напуска страната и се очаква в близките два дни прокуратурата да поиска от съда постоянно задържане и на петимата. Димитров няма да може да гласува, но остава кандидат за кмет, каза адвокатът. Той разказа, че Димитров не му е споделял да е имало заплахи, но визирал, \"че ще стане нещо във връзка с изборите\".", "date": "2019.10.23", "title": "Кметът на Несебър вече е в следствения арест в София"}
{"url": "https://faktor.bg/bg/articles/fandakova-i-zdravko-dimitrov-favoriti-na-bukmeykarite", "text": "Първи залози за местните избори пуснаха букмейкъри. Това е традиция по време на парламентарен вот, докато при местния възможностите са силно ограничени, защото има пракалено много общини. Заради това засега залозите са само за София и Пловдив, където се очаква голяма битка. Йорданка Фандъкова е фаворит да запази кметското място с коефициент от 1,66. Шансовете на Мая Манолова са оценени на 1,92. Борислав Игнатов е с 5, Ангел Джамбазки - 8, а Борис Бонев - 9. Всички останали са доста екзотични за букмейкърите. В Пловдив фаворит е Здравко Димитров-Зико. Областният управител е с коефициент 1,73. Бившият кмет Славчо Атанасов е оценен с 1,86. Дени Каназирева е с 4, Николай Радев с 6. Останалите са с коефициент 20, което ги прави аутсайдери в надпреварата. Както се вижда, букмейкърите очакват по-ожесточен двубой в Пловдив, защото разликата от коефициентите на фаворитите е само 0,13. Коефициентът е това, по което се умножава залогът ти. Или с други думи, ако заложиш 100 лева на Фандъкова, ще спечелиш 166, или 66 лева чиста печалба. С други думи - колкото е по-нисък коефициентът ти, толкова по-голям фаворит си според анализите на букмейкърите. В момента се играе за краен победител. Очаква се за евентуален балотаж да бъдат променени коефициентите и да бъдат включени и други общини. Засега обаче се смята, че вотът в градове като Варна и Бургас е предопределен. (\"24 часа\")", "date": "2019.10.23", "title": "Фандъкова и Здравко Димитров фаворити на букмейкърите"}
{"url": "https://faktor.bg/bg/articles/politolog-ochakvam-prepotvarzhdavane-na-politicheskoto-statukvo-v-stranata", "text": "Учудващо тиха, на моменти консенсусна предизборна кампания отчете пред БНР политологът доц. Иво Инджов. Според него в страна с остри социално-икономическите проблеми като нашата избирателите се влияят от личния си опит и разговор с близки хора, а комуникационните канали използват селективно, за да потвърдят предварителните си нагласи. „Медиите, социалните мрежи, действията на терен на кандидатите имат голямо значение в кризисна ситуация и по отношение на колебаещите се. Повечето избиратели са направили в аванс избора си, а комуникационните канали използват само за фина настройка“, подчерта Инджов. Той очаква по-висока избирателна активност в София в сравнение с миналите избори, най-вече заради факта, че за първи път сега управляващият кмет има сериозен конкурент. „Очаквам препотвърждаване на политическото статукво в страната и след местните избори с малък ръст на опозицията, който няма да й даде легитимното право да иска предсрочни парламентарни избори“.", "date": "2019.10.23", "title": "Политолог: След вота опозицията няма да има легитимното право да иска предсрочни парламентарни избори"}
{"url": "https://faktor.bg/bg/articles/folksvagen-popari-balgariya-sarbiya-i-rumaniya", "text": "Гepмaнcĸият aвтoмoбилeн пpoизвoдитeл \"Фолксваген\" попари надеждите на България, сърбия и Румъния за завод в трите държави. Концернът засега нe тъpcи aлтepнaтивa зa изгpaждaнeтo нa плaниpaния зaвoд в Изтoчнa Eвpoпa, cлeд ĸaтo плaнoвeтe зa изгpaждaнeтo нa тaĸъв в Typция бяxa зaмpaзeни. Toвa cъoбщaвa Dеutѕсе Wеllе. \"B мoмeнтa нe пoдгoтвямe ниĸaĸви aлтepнaтивни плaнoвe\", e пoтвъpдил пpeдcтaвитeля нa yпpaвитeлния cъвeт нa ĸoмпaниятa Aндpeac Tocтмaн, цитиpaн oт aгeнция ДΠA. Toй пoяcнявa, чe paбoтaтa в мoмeнтa e зaмpaзeнa, нo пpoмeни в peшeниeтo нямa. \"Haмиpaмe ce във фaзa нa внимaтeлнo нaблюдeниe\", дoпълвa Tocтмaн. Зaceгa нe e яcнo ĸoгa oт пpoизвoдитeлят щe пoтвъpдят дaли oĸoнчaтeлнo ocтaвaт в южнaтa ни cъceдĸa или щe ce oбъpнaт ĸъм дpyгитe дъpжaви в peгиoнa зa изгpaждaнeтo нa тexния зaвoд. Bepoятнo дo cpeдaтa нa cлeдвaщия мeceц oт ĸoнцepнa тpябвa дa пocoчaт ĸaĸвo зa peшили. Πpичинaтa e, чe cпopeд пъpвoнaчaлнитe плaнoвe дo тoгaвa плoщaдĸaтa зa нoвaтa бaзa тpябвaшe дa e oĸoнчaтeлнo избpaнa и cъopъжeниeтo дa влeзe в eĸcплoaтaция пpeз 2022 гoдинa. Cлeд ĸaтo Typция пpeдпpиe вoeнни дeйcтвия в Cиpия, Vоlkѕwаgеn cпpя пpoцeдypaтa. B тecния ĸpъг ĸaндидaти зa изгpaждaнe нa зaвoдa бeшe и Бългapия, ĸoятo мeждyвpeмeннo oтнoвo ce нaмecи в игpaтa, внacяйĸи пoдoбpeнa oфepтa, oтбeлязвa Dеutѕсе Wеllе.", "date": "2019.10.23", "title": "\"Фолксваген\" попари България, Сърбия и Румъния"}
{"url": "https://faktor.bg/bg/articles/nina-dobrev-az-sam-kanadka", "text": "Актрисата с български корени Нина Добрев обяви, че смята себе си не за българка, а за канадка.  Красавицата, която изгря в „Дневниците на вампира” има канадско гражданство и определено чувства по-голяма принадлежност към втората си родина, а не към страната, в която се е родила, научи HotArena. Нина се подложи на детектор на лъжата заедно с артиста Люк Брейди по предложение на списание „Венити Феър”. Един от въпросите беше дали Нина се счита за канадка. А отговорът й беше положителен, пише в.  „България днес”. Актрисата е родена в София, но едва на 2 години заминава за Америка с родителите си. Тя прекарва по-голямата част от живота си там, въпреки че в последно време редовно идва и до България, за да види роднините си. Още повече, че говори перфектно български и няма проблем да живее и в двете държави.", "date": "2019.10.23", "title": "Нина Добрев: Аз съм канадка"}
{"url": "https://faktor.bg/bg/articles/kultura-art-faktor-sakrovishteto-na-han-asparuh-idva-v-balgariya", "text": "50 реликви от времето на Велика България ще могат да се видят в Националния археологически институт с музей към БАН. Най-ценната находка сред тях е щандарт със сребърен орел с византийски монограм.   Всички артефакти са от така нареченото съкровище от Вознесенка. Те са пръснати между четири музея в Украйна и сега за пръв път се събират и ще бъдат представени в изложабата „Съкровището от Вознесенка и неговата епоха“.   В изложбата ще бъдат показани стремена, юзди, воинско снаряжение, мечове и богати коланни апликации. Общата бройка на предметите е 2000, общото количество на златните предмети е 1,2 кг.   Намерени са украсени със злато ножници, ножове със златни инкрустации, железни конски сбруи, коланни гарнитури. Откритието е направено през 1930 г. до село Вознесенка в близост до украинския град Запорожие, където според мнозина учени е било лобното място на хан Аспарух. За това подсказва датировката на най-късните предмети в съкровището – началото на VIII в., когато според писмените свидетелства основателят на Дунавска България загива в битка с хазарите. Заедно с Вознесенското съкровище в София ще бъдат показани също съкровищата от селата Глодоси и Келегей, намерени на територията на среден Днепър.   Златните находки са открити при случайни изкопни дейности. И двете са непознати на българската публика, но са отдавна известни за научната общност, която за първи път ще ги види на живо. Изложбата се планира да бъде открита на 1 ноември 2020 г. и ще продължи до края на януари 2021 г.", "date": "2019.10.23", "title": "Съкровището на хан Аспарух идва в България"}
