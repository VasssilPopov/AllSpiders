{"url": "https://www.faktor.bg/bg/articles/novini/svyat/turskata-armiya-startira-operatsiya-nokat", "text": "Турция cтaртирa вoeннa oпeрaция в ceвeрнaтa чacт нa Ирaк, кaтo мишeнa нa вoeннитe e Кюрдcкaтa рaбoтничecкa пaртия (ПКК), прeдaдe „Дeйли Caбaх”, пoзoвaвaйки ce нa инфoрмaция нa Миниcтeрcтвoтo нa oтбрaнaтa. Oпeрaциятa e кръcтeнa „Нoкът-3” (Сlаw-3). Цeлтa ѝ e пoдcигурявaнe нa грaницaтa и унищoжaвaнeтo нa убeжищaтa нa тeрoриcтитe в Ceвeрeн Ирaк, oбявихa oт вoeннoтo миниcтeрcтвo нa Турция. Първaтa oпeрaция „Нoкът” бeшe прeдприeтa нa 27 мaй, кaтo цeлтa ѝ бeшe прeдoтврaтявaнe прoниквaнeтo нa тeрoриcти oт ПКК нa турcкa зeмя oт Хaкурк и плaнoвeтe им зa зaceлвaнe в рaйoнa. ПКК e oбявeнa зa тeрoриcтичнa oргaнизaция. Aнкaрa я рaзглeждa кaтo зaплaхa зa нaциoнaлнaтa cи cигурнocт. Рaйoнът Хaкурк e cрeд ocнoвнитe мecтa, кoитo бoйцитe нa ПКК изпoлзвaт зa прoниквaнe нa турcкa тeритoрия. Кoнфликтът мeжду ПКК и турcкaтa aрмия прoдължaвa вeчe три дeceтилeтия. Пo дaнни нa Aнкaрa ПКК, кoятo e oбявeнa зa тeрoриcтичнa oргaнизaция и в EC и CAЩ, e oтгoвoрнa зa cмърттa нa 40 000 души в тoзи пeриoд, включитeлнo жeни и дeцa.", "date": "2019.08.24", "title": "Турската армия стартира операция \"Нокът\""}
{"url": "https://www.faktor.bg/bg/articles/tramp-niglezhira-opitite-na-phenyan-kim-haresva-da-izstrelva-raketi", "text": "Aмeрикaнcкият прeзидeнт Дoнaлд Тръмп рeaгирa нeoбичaйнo зa нeгo мeкo oтнocнo пocлeднитe рaкeтни изпитaния нa Ceвeрнa Кoрeя. Прeзидeнтът oпрaвдa дeйcтвиятa нa рeжимa в Пхeнян. „Тoй (Ким Чeн Ун) хaрecвa дa изcтрeлвa рaкeти”, зaяви Тръмп, цитирaн oт Thе Hill. Кoмeнтaрът му бeшe нaпрaвeн cлeд пocлeднитe изпитaния нa Ceвeрнa Кoрeя. Aзиaтcкaтa cтрaнa изcтрeля двe бaлиcтични рaкeти c мaлък oбceг. Дoнaлд Тръмп пocoчи, чe ceвeрнoкoрeйцитe пo тoзи нaчин нe ca нaрушили пaктa му c Ким Чeн Ун. Държaвният глaвa нa CAЩ oмaлoвaжи изпитaниятa, пocoчвaйки, чe Вaшингтoн и Пхeнян никoгa нe ca ce рaзбирaли зa прeкрaтявaнeтo нa oпититe c рaкeтитe c мaлък oбceг нa дeйcтвиe, припомнят Факти.бг.", "date": "2019.08.24", "title": "Тръмп неглижира действията на Пхенян: Ким харесва да изстрелва ракети"}
{"url": "https://www.faktor.bg/bg/articles/novini/balgariya/sled-pakta-molotov-ribentrob-balgarskite-komunisti-guzno-malchat-kak-tochno-se-boryat-s-natsizma", "text": "Подписването на Пакта Молотов-Рибентроп на 23 август 1939 г. има резултат на избухване на бомба в Коминтерна. С договора между нацистка Германия и СССР е сложен край на огромните усилия на комунистическия интернационал за мобилизация на силите в широки съюзи, фронтове и коалиции и използването на всички организационни, идеологически и психологически средства в стремежа да определи Хитлерова Германия и фашизма като основен враг. За съюза между Сталин и Хитлер в периода 1939-1941 г. наследниците на комунизма, включително и в България, и до днес гузно мълчат и всячески избягват да коментират, тъй като този позорен акт е изключително неудобен за тезата им за борбата срещу нацизма, пише desebg.com. Мълчанието, което настава след Пакта Молотов-Рибентроп от страна на комунистическите партии в Европа, включително и от нелегалната БКП, намира обяснение в архивите на Коминтерна, зорко пазени днес в Русия. През 1939 г. ръководител на Коминтерна е избягалият от България след неуспешния метеж срещу властта през 1923 г. Георги Димитров. Именно Димитров е човекът, който се обръща към Сталин след подписването на договора между нацистка Германия и СССР за указания каква да е позицията на Коминтерна и какви указания да бъдат спускани на комунистическите партии. Секретната кореспонденция между Димитров и Сталин става достъпна през 1991 г. при разпадането на Съветския съюз. Това е времето, когато в СССР се открива пролука за достъп до някои секретни съветски архиви, които впоследствие, а и днес са изключително трудно достъпни. Тогава тези архиви са проучени от проф. Александър Далин, историк и политолог, старши научен сътрудник в Института за международни изследвания в Станфордския университет и Ф. И. Фирсов, бивш ръководител на изследователска група за Коминтерна в Руския държавен архив за обществена и политическа история в Москва. Писмата са част от по-голяма колекция от над 200 архивни документи в архивите на ЦК на КПСС. В резултат на труда им е издадена книгата „Димитров и Сталин (1934-1943): писма от съветските архиви”, която е преведена и издадена на български в у нас от изд. „Прозорец” (2003). Това е периодът, когато Коминтернът е ръководен от Георги Димитров, а съдържанието на тези архиви разкрива пълната зависимост на Третия интернационал от съветската външна политика и позициите на Сталин и неговите намерения по време на Големия терор (1937-1938) и годините на Втората световна война. Особен интерес представлява глава пета „Странната пауза”, която се отнася за периода след включване на нацистко-съветския пакт от 23 август 1939 г. Архивите разкриват, че за получаване на указания Сталин приема Георги Димитров на 7 септември 1939 г. в присъствието на Молотов и  Жданов. Съветският ръководител разяснява на генералния секретар на Коминтерна, която дословно е: „Ние нямаме нищо против те [двете групи капиталистически страни, по определението на Сталин, които водят война] добре да повоюват, изтощавайки се един друг. Не би било лошо, ако чрез Германия се поразклатят позициите на най-богатите капиталистически страни (по-специално Англия). Без сам да разбира и да желае това, Хитлер обърква, подкопава капиталистическата система.” След тези указания препоръката на Коминтерна за антифашистки народен фронт е изоставена. Всичките му усилия са насочени към империализма изцяло. На следващия ден на основата на Сталиновите указания Димитров подготвя и изпраща директива до всички комунистически партии от името на Президиума на Изпълнителния комитет на Комунистическия интернационал. Именно договорът между Сталин и Хитлер от 1939 г., с чийто таен протокол те си поделят Европа, е причината Коминтернът, както и комунистическите партии на стария комитет да не критикуват в периода август 1939 –  юни 1941 г. по никакъв начин съюзяването на нацистка Германия и Съветския съюз. Сметките на Сталин обаче не излизат верни. През юни 1941 г. неговият съюзник в тайното поделяне на Европа напада СССР, а въпреки многобройните предупреждения и доказателства, че Хитлер ще направи това съветският диктатор ги пренебрегва, което води до огромни загуби от съветска страна.", "date": "2019.08.24", "title": "След Пакта Молотов-Рибентроп българските комунисти гузно мълчат как точно са се борили с нацизма"}
{"url": "https://www.faktor.bg/bg/articles/tusk-ugrizhen-sreshtata-na-g-7-e-tezhko-izpitanie-za-edinstvoto-na-grupata", "text": "Започващата днес среща на върха на Г-7 ще бъде тежко изпитание за единството и солидарността след една година, през която лидерите на богатите страни се затрудниха да намерят общ език, заяви председателят на Европейския съвет Доналд Туск, цитиран от Ройтерс. На брифинг с журналисти във френския град Биариц, където ще се състои срещата, Туск предупреди също, че търговските войни между седемте страни от групата ще накърнят още повече доверието помежду им. Той отбеляза, че американският президент Доналд Тръмп използва митата като политически инструмент, който може да представлява опасност за целия свят. Туск подчерта, че ЕС ще бъде \"лоялен\" на Франция, ако САЩ наложат мита на френските вина в отговор на новия данък за дигиталните компании, допълни ДПА. Ако САЩ наложат мита на Франция, ЕС ще отговори подобаващо, каза председателят на Европейския съвет. Туск заяви също така, че ще търси всякакви форми за сътрудничество с Лондон, но няма да сътрудничи за осъществяване на Брекзит без споразумение. Туск попита риторично дали британският премиер Борис Джонсън иска за влезе в историята като господин \"Без сделка\". Председателят на Европейския съвет Доналд Туск каза още, че предпочита да бъде поканена Украйна, а не Русия, на следващата среща на върха на Г-7, тъй като той е против връщането на Москва в групата. Смяташе се, че ще тръгне по пътя на демокрацията, върховенството на закона и човешките права, каза Туск по повод първоначалната покана към Русия да влезе в клуба, който се превърна в Г-8. Днес ще се опитам да убедя събеседниците си, че ще бъде по-добре да поканим Украйна, разбира се като гост, за следващата среща на Г-7, каза Туск в Биариц. Русия бе отстранена от групата, след като анексира Крим от Украйна през 2014 година. Доналд Тръмп предложи Москва да се завърне.", "date": "2019.08.24", "title": "Туск: На следващата среща на Г-7 ще поканим Украйна, а не Русия"}
{"url": "https://www.faktor.bg/bg/articles/novini/balgariya/borisov-dovolen-prognozite-na-fitch-ratings-sa-porednata-visoka-otsenka-za-reformite-u-nas", "text": "\"Международната рейтингова агенция Fitch Ratings потвърди дългосрочния кредитен рейтинг на България в чуждестранна и местна валута 'BBB с положителна перспектива\", написа в кратък пост на страницата си във Фейсбук премиерът Бойко Борисов. \"Това е и поредната висока оценка от международната общност за реформите, които правителството извършва в страната. Агенцията отбелязва, че факторите, които биха могли да доведат до повишаване на рейтинга, са напредъкът по присъединяването към еврозоната, увеличаване на потенциалния растеж и продължаващото подобряване на външните и бюджетните баланси. Експертите от Fitch прогнозират, че ще приемем еврото най-рано през 2023 година\".", "date": "2019.08.24", "title": "Борисов доволен: Прогнозите на Fitch Ratings са поредната висока оценка за реформите у нас"}
{"url": "https://www.faktor.bg/bg/articles/novini/svyat/boris-dzhonsan-predizvikatelno-kam-tusk-nadyavam-se-da-ne-si-tragnete-kato-g-n-bez-sdelka", "text": "\"Ще кажа на нашите приятели в ЕС, че ако те не искат Брекзит без сделка, тогава ще трябва да се отървем в договора от предпазния механизъм. Ако Доналд Туск не иска да си тръгне като Г-н без сделка, тогава аз се надявам, че той също осъзнае това\". Това заяви Джонсън пред репортери в Биариц. Така британският премиер Борис Джонсън не остана длъжен на председателя на Европейския съвет Доналд Туск, който днес го попита риторично дали иска да влезе в историята като \"Г-н без сделка\", предаде Ройтерс, цитирана от БТА. Британският премиер увери, че не иска Брекзит без сделка за Кралството, но подчерта, че това ще е възможно само ако от договора отпадне т. нар. предпазен механизъм за ирландската граница. По-рано днес председателят на Европейския съвет даде да се разбере, че няма да сътрудничи в подготовката на Брекзит без сделка.", "date": "2019.08.24", "title": "Борис Джонсън предизвикателно към Туск: Надявам се да не си тръгнете като \"Г-н без сделка\""}
{"url": "https://www.faktor.bg/bg/articles/zamesiha-i-zoran-zaev-v-aferata-reket", "text": "Премиерът на Северна Македония Зоран Заев отново отхвърли днес твърденията, че той или други високопоставени държавни служители са замесени в случая \"Рекет\", съобщи МИА, цитирана от БТА. Заев бе днес в Прилеп по повод пускането в експлоатация на еко автобуси в градския транспорт. Премиерът бе помолен от журналист да коментира медийни публикации, че според документ той и други държавни служители са предупреждавали заподозрените по случая \"Рекет\". Заев каза, че това са лъжи и манипулации. Той допълни, че ще заведе дело за клевета, призовавайки прокуратурата да потвърди достоверността на споменатия документ. Т. нар. случай \"Рекет\" се отнася за изнудване на обвиняем в Специалната прокуратура. До момента по случая са обвинени Боян Йовановски, известен като Боки 13, и Зоран Милевски за вземане на милион и половина евро от бизнесмена Йордан Камчев, за да бъде освободен от ареста. По-рано тази седмица във връзка със същия случай бе арестувана и ръководителката на Специалната прокуратура Катица Янева по подозрения в злоупотреба със служебно положение и пълномощия. Според главния прокурор Любомир Йовески има \"необорими доказателства\", че Янева е прибрала около 300 000 денара /4800 евро/ за облекчаване на положението на заподозрения Йордан (Орце) Камчев, писа в. \"Слободен печат\".", "date": "2019.08.24", "title": "Замесиха и Зоран Заев в аферата \"Рекет\""}
{"url": "https://www.faktor.bg/bg/articles/novini/balgariya/anton-todorov-radev-i-ninova-demonstrirat-palna-istoricheska-negramotnost", "text": "„Днес на Шипка и Радев, и Корнела Нинова са демонстрирали пълна историческа неграмотност. Говорят за някакви руски воини, които били спечелили битката за прохода. Комунягите освен национални предатели са и неуки”, казва в свой коментар политологът Антон Тодоров. Според него истината е, че в отбраната на прохода участват 35-ти Брянски и 36-ти Орловски полк, в които служат украинци от Полтава; 4-та стрелкова бригада, съставена от украински селяни от Херсонска област; 53-ти Волински, 54-ти Мински, 55-ти Подилски и 56-ти Житомирски полк на 14-та дивизия, състоящи се от селяни и граждани от Харкивска, Полтавска, Киевска и Херсонска област, посочва фактологията Тодоров.  „Шипченският проход е защитаван и от 36-ти Орловски пехотен полк, от пет български опълченски дружини и няколко други малки части, в които има поляци, финландци и руснаци. Толкоз за \"руските воини\", които били отбранявали Шипка”, добавя с ирония към нелепите коментари на държавния глава и лидера на БСП политологът.", "date": "2019.08.24", "title": "Антон Тодоров: Радев и Нинова демонстрират пълна историческа неграмотност"}
{"url": "https://www.faktor.bg/bg/articles/nasa-zapochna-razsledvane-na-parvoto-kosmichesko-prestaplenie", "text": "НАСА разследва първото космическо престъпление, предава BBC, информира македонското електронно издание „МКД\". Става дума за американската астронавтка Ан Маклейн, която е обвинена, че е хакнала банковата сметка на бившата си партньорка Самър Уордън от борда на Международната космическа станция, пише \"Фокус\". Уордън заведе дело пред компетентната институция, след като Маклейн се върна на Земята. Маклейн каза пред The New York Times чрез адвокат, че просто е проверявала дали всичко е наред с домашния бюджет, тоест дали има достатъчно пари за сметките и за грижите за сина им, за когото се грижат заедно. Маклейн е признала, че е получила достъп до сметката на бившата си партньорка, но не е имала лоши намерения. Маклейн и Уордън, която е офицер във ВВС на САЩ, се ожениха през 2014 г., а Уордън през 2018 г. подаде молба за развод. Маклейн е завършила престижната Военна академия в Уест Пойнт и е била военен пилот в Ирак. Като астронавт тя прекара шест месеца в Международната космическа станция и трябваше да бъде част от отменен първи изцяло женски космически Правната рамка, съгласувана от собствениците на Международната космическа станция, гласи, че законът на определена държава се прилага за индивидите и собствеността в космоса. По този начин, ако гражданин на Канада извърши престъпление в космоса, той е подчинен на канадското законодателство. Европа съществува като една държава в тази рамка, но всяка държава може да прилага собствените си закони относно европейското оборудване и персонал в космоса.", "date": "2019.08.24", "title": "НАСА започна разследване на първото космическо престъпление"}
{"url": "https://www.faktor.bg/bg/articles/brazilskiyat-prezident-hvarlya-armiyata-v-gaseneto-na-opustoshitelnite-pozhari-v-amazoniya", "text": "Президентът на Бразилия Жаир Болсонаро заяви, че изпитва „дълбока любов и уважение“ към Амазония, докато пожарите продължават да бушуват в най-голямата тропическа гора в света, а той е подложен на критики във връзка екологичните политики на правителството, пише британският вестник The Guardian, цитиран от \"Фокус\".  В телевизионно обръщение към нацията, посрещнато с протести в няколко бразилски града, Болсонаро заяви, че „не се задоволява“ със ситуацията в Амазония и вече предприема „твърди действия“ за разрешаването й чрез разполагане на войски в региона, които да помагат с гасенето на пожара.  Но десният президент пренебрегна значението на горските пожари, които се превърнаха в голяма политическа и екологична криза, както и отговорността на администрацията си за това.  „Горски пожари съществуват в целия свят и това не може да послужи като претекст за възможни международни санкции“, заяви Болсонаро в краткото си обръщение.  Горските пожари са ежегодно явление в региона на Амазония - около 60% от тях избухват в Бразилия. Но експертите обвиняват президента за мащаба на тазгодишните пожари, тъй като според тях Болсонаро не е попречил на тези, които искат да унищожат гората, често описвани като \"белите дробове\" на планетата.  Той от своя страна отговори на критиките, като заяви, че подобни коментари са разпространение на „дезинформация“ и не помагат с нищо за разрешаване на кризата в Амазония.  „Бразилия е пример за устойчивост“, заяви той, след като амазонският щат Акри стана последният, който обяви извънредно положение заради пожарите.  „Наше задължение е да опазваме гората. Ние сме наясно с това и предприемаме действия за борба с незаконното обезлесяване и всякакви други криминални дейности, които излагат на риск нашата Амазония“, добави Болсонаро.  Марина Силва, бившият министър на околната среда в Бразилия, заяви обаче, че ще е необходимо повече от пропаганда и „думи на вятъра“, за да се реши амазонската „екологична криза“, причинена от политиките на Болсонаро.", "date": "2019.08.24", "title": "Бразилия хвърля армията да гаси опустошителните пожари в Амазония"}
{"url": "https://www.faktor.bg/bg/articles/politika/hlyab-i-pasti/sabota-e-i-slantseto-spryano-sardito-peche", "text": "Съветската империя ни обявява война и ни окупира. За около 50 години. От благодарност сме издигнали внушителен паметник в чест на нейната армия в Княжеската градина на столицата си. Нарича се „Паметник на съветската армия”. Тази армия отдавна вече не съществува. Не съществува и държавата, която я проводи у нас. Преди много векове и една друга империя – Османската, ни обявява война и ни окупира. За около 500 години. Но... сме пропуснали в нейна чест да издигнем благодарствен паметник. И османската армия вече не съществува. Няма я и Османската държава. Също като съветската и тя изчезна, дори по-рано. Това наше отношение към тези две империи се нарича ДВОЕН СТАНДАРТ. На едната окупаторска армия сме издигнали паметник, а на другата – не. А за такива случаи още Васил Левски е казвал: „Ако е сгрешено, да се поправи!”. Но той, разбира се, има друго предвид, защото и през ум не му е минавало, че българи ще издигат паметник на окупаторите си. Има предвид да се поправи печатът на революционната организация, на който първоначално е бил типосан лъв без корона. Левски, макар и „републиканец”, държи лъвът да има корона. Когато обаче съветската армия ни окупира се намират   които изхвърлят короната на лъва и вместо нея поставят петолъчка. А това е символът на окупаторската съветска армия. Това е все едно Васил Левски да е препоръчал полумесец за символ на революционната организация, а не лъв с корона. И сега ви моля, тъй като напече и днес слънцето, а е събота и друга работа нямате със сигурност, да се съсредоточите върху картината. Княжеска градина, пространство – бол. За поправяне на „грешката”. Вариантите не са много, независимо, че един мераклия за кмет наскоро отвъртя фантазията ни. Първият е ясен – разкарва се от Княжеската градина съветският струпуляк и градината светва като слънце. Къде ще се дява е друг въпрос. С материала от него могат да си покрият улиците във Филиповци, за да не се вдига прахоляк, който и без друго е много в столичния ни град. Може и да се натовари на вагони на гара Подуяне и да се изпрати в Москва. И там   Да му се кефи с оченце от мавзолея другаря Ленин. По принцип всичко може да се направи с нещо, което е излишно.  От собствен опит всеки нашенец това го знае. Гледа например у дома нещо, което за нищо не става, направо си е за боклука, па току вземе и му намери предназначение. Така може да стане и с паметника на съветската армия – дали във Филиповци, дали в Москва, важното е излишното да се оползотвори. Вторият вариант обаче ми се вижда по-реален. В Княжеската градина до паметника на съветската армия   Така памет и благодарност ще бъдат пълноценно изразени. Сигурен съм обаче, че веднага ще се появят максималисти, които ще настояват да се вдигне паметник и на Византийската армия. И нея отдавна я няма, но пък е факт, че също ни е била окупирала –за 200 години. Ясен ми е отсега аргументът им – историческата ни памет да бъде пълна. Изобщо накъде ни води логиката? Води ни към това, че   Така е справедливо. И всички ще са доволни. Защото съхранението на паметта, а и „благодарността”, трябва да бъдат цялостни, а не избирателни. А и си представете, драги мои, импозантната гледка: София – европейска столица, Университет, булевард и то не кой и да е, а „Цар Освободител”, Княжеска градина! И в нея не един, а три паметника на „освободители” – византийски освободители, османски освободители и съветски освободители! Никой   Отсега ви казвам, че това ще бъде най-голямата туристическа атракция в Европа, печатница за пари за скромния бюджет на столицата ни. Внушително, нали!? И така никога историята няма да избледнее в съзнанието ни. И цял свят ще знае: в България живее благодарен народ. И „слънцето спряно сърдито пече”!", "date": "2019.08.24", "title": "Събота е и „Слънцето спряно сърдито пече”"}
{"url": "https://www.faktor.bg/bg/articles/zhitelite-na-shishmantsi-na-protest-nastoyavat-za-chist-vazduh-v-rayona", "text": "Стотици жители на селата Шишманци, Белозем, Болярино се събраха отново на протест пред завода за отпадъци в Шишманци. Тук са и хора от град Раковски. Всички те настояват за чист въздух. Искат заводът да бъде само за преработени битови отпадъци, а според хората в момента боклукът не е такъв. Те смятат, че е незаконен и мръсният въздух, отделян от завода, ги трови. Пристигна и министърът на околната среда и водите Нено Димов, към когото хората ще отправят исканията си. Димов веднага се отправи към завода, след което ще се срещне н протестиращите. Жителите на четирите населени места искат гаранции от държавата за безопасна работа на депото. Те прекратиха протестите си за тази седмица, но изразиха готовност да преминат към гражданско неподчинение след нея. Хората очакват и бързо приключване на проверката на прокуратурата и икономическа полиция.", "date": "2019.08.24", "title": "Искане за чист въздух извади на протест стотици жители на Шишманци и Раковски"}
{"url": "https://www.faktor.bg/bg/articles/ikonomika/turizam/evrostat-nyama-nito-edin-morski-kruiz-ot-pristanishtata-varna-i-burgas-prez-poslednite-5-godini", "text": "През последните 5 години у нас не е реализиран нито един морски круиз от двете ни пристанища Варна и Бургас. Това показват данни на Евростат за тенденциите при развитието на този вид морски туризъм в страните на ЕС през миналата година. Единственият морски круиз, тръгнал от пристанище Варна е бил през далечната 2013 г., сочи европейската статистика. Въпреки това много наши туристически компании предлагат круизи с организиран транспорт с най-известните лайнери на известни круизни компании като Celestyal Cruises /тръгване от Лимасол/, Costa Cruises или Costa Crociere - круизна компания, базирана в Генуа, Италия, собственост на най-големия круизен оператор - американско-британската корпорация Carnival Corporation and plc, конгломерата Royal Caribbean Cruises LTD и др., предаде БТА. Родните компании предлагат круизи с организиран транспорт до начално и крайно пристанище, което отменя ангажиментите на туристите за организация на самолетни билети. За онези, които искат да отплават от начално пристанище, родните туроператори съдействат за евтини самолетни билети по специални тарифи на авиокомпаниите, хотелско настаняване и визи, където е необходимо. Така например круизът \"Венецианско колело\" с полет от София до Венеция и оттам с круизен кораб струва около 2000 лева, круизът \"Американска мечта\" с полет от Истанбул до Маями, САЩ, включва 10-дневен круиз до Ямайка, Кайманови острови, Маями на цена от 3 570 лева и др. Някои от най-евтините круизи, предлагани от наши компании, включват много изгодни отстъпки до 50 на сто за втори човек при пътуването, като например петдневна екскурзия с кораб около Италия за 500 лева на човек, а три дни с кораб по Средиземноморието на южната ни съседка Гърция се оферират за около 600 лева на човек. Предлагат се и луксозни оферти по 1 600 лева на човек за 7 дни круиз по най-екзотичните кътчета на Средиземно море, както и оферта от 1 700 лева за 7 дни по крайбрежието на Адриатика. През миналата година броят на пътниците, които са пътували с морски круиз от страна на ЕС до различни дестинации достига 7 милиона души, като надминава рекорд от 6,9 млн. през 2012 г., сочат данните на Евростат. Най-много пътници /около 85 на сто от всички пътували/ са започнали своя круиз в една от петте страни на ЕС, като лидерството за най-много туристи на круизни кораби се държи от Италия - близо 2 млн. души са тръгнали на път от пристанища в Италия. Следват: Испания - 1,5 млн. пътници, Германия - 1,1 млн. пътници, Великобритания - 1 млн. пътници и Белгия - 500 хиляди пътници. Най-много пътници са потеглили на круизни пътешествия от две европейски пристанища, които държат лидерството при този вид туризъм: Саутхямтън, Великобритания - над 830 хиляди пътници и Барселона, Испания - 720 хиляди пътници. При съседите ни безспорен лидер в круизните пътувания е Гърция с над 220 хиляди пътници от пристанища на южната ни съседка. Броят на круизните пътувания от Турция бележи спад: от 250 000 пътници през 2013 г. - до около 60 000 през м.г. и то предимно с дестинации в Средиземно море. Северната ни съседка Румъния също няма реализиран нито един круиз от свое пристанище през миналата година. Морските круизни пътувания, обхванати от тази статистика, са тези, при които пътниците са снабдени със собствени каюти и развлечения на борда. Пътниците на фериботи или на еднодневни екскурзии с кораб не са включени в изследването, уточнява Евростат.", "date": "2019.08.24", "title": "Евростат: Няма нито един морски круиз от пристанищата Варна и Бургас през последните 5 години"}
{"url": "https://www.faktor.bg/bg/articles/roden-talant-grabna-srebroto-na-svetovnoto-po-kanu-kayak", "text": "Ангел Кодинов спечели сребърен медал на 500 метра кану от Световното първенство в Унгария. 21-годишният ни талант направи впечатляващо състезание и имаше аванс почти до края, но в крайна сметка остана втори. Във финалните метри той бе изпреварен от германеца Себастиан Брендел, докато трети завърши Олег Тарновски от Молдова. Българинът влезе със седмо време във финала и не бе сред фаворитите за медал, но в крайна сметка остана на по-малко от секунда от титлата. Това е най-големият успех в кариерата на Кодинов, който има бронзови медали от младежки първенства, а преди 3 години бе най-младият ни спортист в олимпийската ни делегация в Рио.", "date": "2019.08.24", "title": "Роден талант грабна сребро на Световното по кану-каяк"}
{"url": "https://www.faktor.bg/bg/articles/layf-stayl/klyuki/abdikiraliyat-kral-na-ispaniya-v-reanimatsiya-slozhili-mu-tri-baypasa", "text": "Абдикиралият крал на Испания Хуан Карлос, който е на 81 години, беше подложен днес на сърдечна операция, която е протекла без проблеми, предадоха световните агенции, като се позоваха на ръководителката на частната клиника, в която беше направена интервенцията. Сега пациентът се намира в реанимация и е под наблюдение, допълни Лусия Алонсо, директорката на болницата, която е в покрайнините на Мадрид. Операцията се е изразявала в три байпаса и е била планирана след преглед на Хуан Карлос през юни, посочва БТА. Вчера при приемането си в клиниката бившият крал каза на събралите се там журналисти, че ще се видят при изписването му. Това е 17-ата му операция. Пред 2010 г. му беше отстранен доброкачествен тумор от белия дроб. Хуан Калос бе крал на Испания в продължение на 38 години, след което се оттегли в полза на сина си Фелипе Шести.", "date": "2019.08.24", "title": "Абдикиралият крал на Испания в реанимация, сложили му три байпаса"}
{"url": "https://www.faktor.bg/bg/articles/kultura/art-faktor/ministar-banov-iska-ostavkata-na-direktora-na-natsionalnoto-muzikalno-uchilishte", "text": "Министърът на културата Боил Банов поиска оставката на директорката на Националното музикално училище в София \"Любомир Пипков\" - Столина Добрева. Повод за реакцията на министъра стана пост във фейсбук на оперната певица Дарина Такова, пише \"24 часа\". Тя кандидатствала за преподавател в училището, но директорката й обяснила, че като всички кандидати за поста трябва да премине през обявения конкурс. А той включвал изпълнение на 5 произведения в съпровод на пиано. В поста си, световноизвестната оперна певица Дарина Такова обяснява, че от 12 години не е на сцена заради травма на гласните струни, но иска да предаде опита си на учениците в музикалното училище. Боил Банов обяви случилото се за недопустимо и че очаква оставката на директорката още в понеделник.", "date": "2019.08.24", "title": "Министър Банов иска оставката на директора на Националното музикално училище"}
{"url": "https://www.faktor.bg/bg/articles/ikonomika/biznes/fitch-potvardi-polozhitelniya-krediten-reyting-za-balgariya-v-dalgosrochen-plan", "text": "Международната рейтингова агенция Fitch Ratings потвърди дългосрочния кредитен рейтинг на България в чуждестранна и местна валута ‘BBB’. Перспективата остава положителна, съобщиха от пресцентъра на Министеството на финансите. Оценката за кредитния рейтинг е подкрепена от стабилните външни и публични финанси, благонадеждната политика за постепенно присъединяване към членство в еврозоната и перспективите за устойчив растеж. Агенцията счита, че българските власти и европейските партньори следват заявената готовност за финализиране на процеса по присъединяване към ВМII и банковия съюз. Според анализаторите това ще се случи до края на 2019 г., а приемането на еврото - най-рано през януари 2023 г. Fitch прогнозира реалното нарастване на БВП да възлезе на средно 3.3 % в периода 2019-2021 г., което е в съответствие с медианата за групата страни, оценени с ‘ВBB’. През първата половина на 2019 г. икономическият растеж надхвърли очакванията, главно поради по-значителното от предвиденото възстановяване на износа. Частното потребление остава стабилно, подкрепено от повишението на заплатите. Динамиката на растежа обаче се очаква да се забави в краткосрочен план, поради предизвикателствата по линия на външната среда, произтичащи от слабата икономическа перспектива на ключови търговски партньори. От друга страна, продължаващите постъпления на средства по фондовете на ЕС ще послужат като буфер при неблагоприятно икономическо развитие. Агенцията отбелязва също, че България се характеризира със стабилни показатели на външните финанси и очаква страната да продължи да реализира излишъци по текущата сметка, равняващи се на средно 3.3 % от БВП в периода 2019-2021 г. Това, в комбинация със силните капиталови трансфери, свързани със средствата от ЕС, ще доведе до по-нататъшно подобряване на позицията на страната на нетен външен кредитор. Благоприятната макроикономическа среда и провежданите благоразумни политики продължават да подкрепят силната фискална позиция, като Fitch прогнозира бюджетен излишък в размер на 0.2 % от БВП, средно за периода 2019-2021 г. Фискалните рискове са ограничени, вследствие на поддържането на фискална предпазливост, високи буфери и ниските и намаляващите равнища на задлъжнялост. Fitch прогнозира дългът на сектор „държавно управление“ да спадне до 17.9 % от БВП през 2021 г. спрямо средно равнище от 39.4 % за страните със сходен рейтинг. Според Агенцията банковият сектор остава стабилен, подкрепен от адекватна капитализация и силна ликвидност, в комбинация с продължаващо подобрение в качеството на активите (делът на необслужваните кредити намалява до 7.7 % през първото тримесечие на 2019 г., което е най-ниското ниво за последното десетилетие). Факторите, които биха могли, поотделно или заедно, да доведат до повишаване на рейтинга са напредъкът по присъединяването към еврозоната, увеличаване на потенциалния растеж и продължаващото подобряване на външните и бюджетните баланси. Основните фактори, които биха могли, поотделно или заедно, да доведат до понижаване на рейтинга са възобновяване на външни дисбаланси и/или влошаване на конкурентоспособността, както и рязкото нарастване на държавния дълг, в резултат от разхлабване на фискалната позиция или материализиране на условните задължения.", "date": "2019.08.24", "title": "Fitch потвърди положителния кредитен рейтинг за България в дългосрочен план"}
{"url": "https://www.faktor.bg/bg/articles/balgarskite-influensari-plashtat-ot-50-do-5000-lv-za-svoya-publikatsiya-v-sotsialnite-mrezhi", "text": "От минимум 50 до над 5000 лв. – в тези граници върви тарифата, на която инфлуенсърите в България котират всяка своя публикация в Инстаграм, пише „Монитор“.  Да продадеш влиянието си в социалните мрежи, е сравнително нова професия у нас, като по-масово към нея се обръщат едва през последните две години. Тарифата, по която се оценява присъствието онлайн, обаче, е строго индивидуална.  Тя обикновено зависи от броя последователи, които имат инфлуенсърите. Според неписано правило на маркетинга в Инстаграм поне 10 хиляди души трябва да следят публикациите ти, за да можеш да започнеш да изкарваш пари от тях, казва Анелия Бодурова, собственик на агенция Tweegra, сред чиито дейности попада и развитието на инфлуенсъри.  Онлайн звездите, разбира се, могат да рекламират и преди достигането на заветната бройка, но тогава това се случва най-често на бартерен принцип – продукт в замяна на ревю или друг вид пост, свързан с промотирания обект.  Колкото по-популярен ставаш онлайн обаче, толкова повече можеш да оскъпиш рекламния си пост, като според Гаел Бонел Санчез – основателя на GBS Models, всеки допълнителни 10 000 последователи могат да вдигнат тарифата ти с по 100 долара.", "date": "2019.08.24", "title": "Българските инфлуенсъри плащат от 50 до 5000 лв. за \"влияние\" в социалните мрежи"}
{"url": "https://www.faktor.bg/bg/articles/ikonomika/biznes/sled-obshtestven-natisk-ministar-dimov-nalozhi-globa-na-zavoda-v-shishmantsi", "text": "Екозаводът край Шишманци ще продължи работата си, но се забранява директното изхвърляне на отпадъци на депото. Там трябва да се увеличи запръставянето. Издадено е наказателно постановление на собствениците на предприятието. Това заяви министърът на околната среда и водите Нено Димов, след като направи инспекция в базата, цитиран от \"24 часа\". Той пристигна в Шишманци по настояване на жителите на селото и на още няколко населени места около екозавода, които периодично са обгазявани заради пожари в депото. Последният бе на 12 август. Стотици посрещнаха министъра на входа на екозавода. \"Няма да позволим повече да ни тровят. Респираторните заболявания в района се увеличиха рязко\", твърдят от инициативния комитет на протестиращите. Хората бяха разединени относно това, дали заводът да бъде затворен, или да продължи. Директорът му Стоян Гидиков заяви, че са взети мерки за безопасна среда. Термовизуална камера ще следи депото, въведен и нов охранителен режим За обиколката на министъра заводът бе почистен и излъскан. Предстои дискусия на Нено Димов с жителите на засегнатите села.", "date": "2019.08.24", "title": "След обществен натиск министър Димов наложи глоба на завода в \"Шишманци\""}
{"url": "https://www.faktor.bg/bg/articles/avtomobil-se-vryaza-v-zavedenie-v-dupnitsa-ubi-posetitel-i-prati-dvama-v-bolnitsa", "text": "Лек автомобил се качи на тротоара в Дупница, уби един човек и рани други двама, предаде БГНЕС. Инцидентът станал около 21.30 часа снощи пред заведение на ул. \"Георги Икономов\". Автомобилът се движил по улицата в посока жп-гарата, след кръстовище, се спуска по наклона, отклонява се надясно и се врязва в масите на заведението. Там на тротоара имало трима души. При инцидента е загинал около 70-годишен мъж. Жена е със счупен таз, а младеж е получил фрактура на крака. Водачът на возилото, причинило пътното произшествие, е задържан. Той е професионален шофьор. Огледът на местопроизшествието от следствена група на РУ-Дупница приключи в полунощ, през това време районът бе отцепен от 4 патрулки.", "date": "2019.08.24", "title": "Автомобил се вряза в заведение в Дупница, уби посетител и прати двама в болница"}
{"url": "https://www.faktor.bg/bg/articles/bundestagat-vrashtaneto-na-rusiya-v-g-7-shte-bade-greshen-signal-za-kremal", "text": "Връщането на Русия във формата Г-7 ще бъде „грешка“, тъй като такова решение ще даде на Москва „грешен сигнал“. Тази позиция е изразил Норберт Рьотген, ръководителят на комисията по външна политика на германския парламент Норберт Рьотген в интервю за немско радио, предава \"Фокус\", позовавайки се на РИА Новости. Той сподели, че \"няма причина\" за повторна покана на Русия за Г-7 и обвини Москва в това, че води \"активна война\". \"Причината за изключването на Русия беше, защото тя наруши основните принципи на взаимодействие между държавите, като поведе активна война. И ако това не се промени, Русия няма да сътрудничи с никого. Но те искат да я подканят да се върне в групата, това ще бъде неправилен сигнал\", обясни политикът. По-рано Игор Ковалев, заместник-декан на Факултета по световна икономика и световна политика във Висшата школа по икономика, заяви, че няма реални предпоставки, които биха позволили на Русия да се върне в организацията.", "date": "2019.08.24", "title": "Бундестагът: Връщането на Русия в Г-7 ще бъде \"грешен сигнал\" към Кремъл"}
{"url": "https://www.faktor.bg/bg/articles/novini/svyat/rusiya-izstrelya-balistichni-raketi-ot-yadrena-podvodnitsa-po-tseli-v-kamchatka-i-arhangelsk", "text": "Ядрените подводници на Руската федерация \"Тула\" и \"Юрий Долгорукий\" изстреляха балистични ракети по цели на полигони в Камчатка и в Архангелска област, като част от военни учения, съобщава агенция TACC, като се позовава на информация от съобщение на Министерството на отбраната на Руската федерация.  „На 24 август в съответствие с плана на военните учения, успешно бяха изпълнени изстрелвания на балистични ракети „Синева“ от стратегическите подводници „Тула“ и Юрий Долгоруки“, съобщава министерството.  Министерството заяви, че ракетите са изстреляни от района на Северния ледовит океан и от Баренцово море.  „Тестовите макети на бойните глави завършиха пълния цикъл на полетната програма и успешно удариха учебни цели на полигоните в района на Архангелск и на полуостров Камчатка“, казаха от министерството.  Министерството отбелязва, че тези изстрелвания потвърждават техническите характеристики на балистичните ракети, както и работоспособността на всички ракетни системи на подводниците.", "date": "2019.08.24", "title": "Русия изстреля балистични ракети от ядрена подводница"}
{"url": "https://www.faktor.bg/bg/articles/iranski-tanker-smeni-kurs-nasochva-se-kam-turtsiya", "text": "Иранският танкер “Grace 1”, който се оказа в центъра на конфронтацията между Вашингтон и Техеран, е сменил курса си и сега се насочва към Турция вместо към Южна Гърция, предава Reuters, като се позовава на информация на уебсайта за проследяване на кораби в реално време MarineTraffic.  По-рано танкерът беше освободен от Гибралтар след петседмично обсъждане на въпроса дали е превозвал ирански петрол за Сирия в нарушение на санкциите на Европейския съюз, предава \"Фокус\".  САЩ, които твърдят, че танкерът е под контрола на Иранската революционна гвардия, смятана от Вашингтон за терористична групировка, призоваха страните в региона да не оказват каквато и да е помощ на кораба.  Предишни данни сочеха, че танкерът, който е натоварен с петрол, се е насочил към пристанище в Южна Гърция. Според последните данни, корабът вече плава покрай Гърция през Средиземно море и се очаква да акостира на южното турско пристанище Мерсин.  Атина заяви по-рано, че няма да допусне кораба до своите пристанища.", "date": "2019.08.24", "title": "Ирански танкер, под контрола на терористи, смени курса - насочва се към Турция"}
{"url": "https://www.faktor.bg/bg/articles/rusiya-ukrayna-siriya-i-pozharite-v-amazoniya-vav-fokusa-na-sreshtata-na-g-7", "text": "Участниците в срещата от високо равнище на Г-7 във френския град Биариц ще обсъждат теми, свързани с отношенията с Русия, конфликта в Украйна, ситуацията в Сирия и Либия, както и пожарите в бразилската част на Амазония. Това заяви германският канцлер Ангела Меркел, предават агенция TACC и \"Фокус\".  \"Такава среща предоставя възможност да се обсъдят какви външнополитически проблеми трябва да бъдат решени. Тук, разбира се, ще обсъдим темата за Украйна, ще говорим за отношенията с Русия, ще се заемем със ситуацията в Сирия и Либия, която е много несигурна и ще задълбочим още повече нашето партньорство с Африка\", заяви Меркел.  \"Да говорим един с друг е много по-добре, отколкото да говорим един за друг, а Г-7 е чудесна възможност (за това)\", подчертава канцлерът.  Според Меркел една от централните теми на срещата на върха ще бъде въпросът за измененията в климата.  \"Ние сме силно шокирани от ужасните пожари в Амазония\", каза тя, като заяви, че на срещата ще се обсъжда каква подкрепа и помощ може да бъде оказана в борбата срещу бедствието, за което трябва да се направи всичко възможно, за да бъде прекратено.  „Еманюел Макрон е прав, къщата ни гори и не можем да мълчим\", добави тя.  Други теми, които ще се обсъждат, са равенството между половете , по-специално по отношение на заплатите, здравословните проблеми и подобряването на ситуацията в африканските страни.  \"Само ако Африка се развива добре, светът може да се развива добре\", завършва Меркел.", "date": "2019.08.24", "title": "Русия, Украйна, Сирия и пожарите в Амазония - във фокуса на срещата на Г-7"}
{"url": "https://www.faktor.bg/bg/articles/rumen-radev-1-16", "text": "Споменът за подвизите на героите на Шипка няма да изтлее. Това заяви президентът Румен Радев в тържественото си слово по повод честванията на 142 г. от Шипченската епопея, предаде \"Фокус\". Той поздрави гвардейците по случай честването. В жарките дни на август 1877 година съдбата на българския народ бе на кръстопът. Надеждата за свобода с обявяването на Руско-турска война, се изправи на този връх срещу ордите на Сюлейман паша. Ако днес Шипка е нашият храм на свободата, то е защото е съграден с кръвта на българските опълченци и руските войници, които не отстъпиха нито крачка назад.  \"И днес това е сборният пункт на хиляди родолюбиви българи, които с признателност и благодарност отново ще споменат безсмъртните\", каза президентът. \"Преди 85 години народната признателност израстна във величествения паметник на свободата. Бронзовият лъв бди като страж над свободна България, символ на духа, който обединява българите от всички краища на родните земи\", допълни държавният глава. \"Тук върху камък е изписан нашият дълг - да помним, че на Шипка на клеветата строшен бе зъбът, че похитителите на българската история нямат място в бъдещето, да отстояваме свободата си от посегателството - чуждото и своето. Да се изправим срещу цинизма и лицемерието, които задушават правото ни на по-добър и достоен живот\", настоя Румен Радев. \"Ще израстват нови поколения, но споменът за подвига на героите на Шипка няма да изтлее\", заяви още той. \"Вечна памет на героите, да живее България\", завърши словото си държавният глава. Думите му обаче звучат неубедително, като клишета. Но и многозначително. Същият смисъл ли влага президентът като народния поет Иван Вазов. Неясни остават и посланията му за \"похитителите на българската история\". Защото ако говорим за похитители, най-големият е Русия. Да си спомним и първата реч на Румен Радев в Народното събрание, когато обяви, че не трябва да се връщаме назад и да се ровим в историята. Именно опитът за фалшифициране и митологизиране на българската история по време на комунистическия режим е истинското й похищение, а президентът и до днес показва, че предпочита да робува на митове, особено когато става дума за Русия, но не и да осветим миналото си.", "date": "2019.08.24", "title": "Радев с фалшиви клишета на Шипка: Тук е нашият храм на свободата, на клеветата тук строшихме зъба"}
{"url": "https://www.faktor.bg/bg/articles/novini/svyat/neizvesten-otkri-strelba-po-avtobus-s-ekskurzovodi-kray-drevniya-grad-petra-v-yordaniya", "text": "Неизвестни нападатели откриха стрелба по автобус с екскурзоводи близо до древния град Петра в Йордания - много популярна туристическа забележителност, предаде Ройтерс, като се позова на йорданската информационна агенция Амон. Автобусът, който е собственост на местните власти, е пострадал, но няма ранени, казал за йорданската агенция източник от силите за сигурност.", "date": "2019.08.24", "title": "Неизвестен откри стрелба по автобус с екскурзоводи край древния град Петра в Йордания"}
{"url": "https://www.faktor.bg/bg/articles/novini/svyat/erdogan-speshno-na-sreshta-s-putin-shte-nishtyat-konflikta-v-siriya", "text": "Президентът на Турция Реджеп Тайип Ердоган ще бъде във вторник на еднодневно посещение в Русия, потвърди неговият кабинет, цитиран от Анадолската агенция и БТА. Говорителят на руския президент Дмитрий Песков също потвърди днес, че на 27 август руският президент Владимир Путин ще се срещне с президента на Турция Реджеп Тайип Ердоган, предаде ТАСС. Вчера Ердоган обсъди по телефона с Путин последните развития в Сирия и Либия. В телефонния разговор Ердоган е подчертал, че атаките срещу Идлиб от страна на режима на Асад предизвикват \"голяма хуманитарна криза\", отбелязва Анадолската агенция.", "date": "2019.08.24", "title": "Ердоган спешно на среща с Путин, ще нищят конфликта в Сирия"}
{"url": "https://www.faktor.bg/bg/articles/borisov-inspektira-baza-bezmer-i-sastoyanieto-na-su-25", "text": "\"Посетих авиобаза \"Безмер\", където се запознах със състоянието на самолетите Су-25. Правителството изпълни своя ангажимент и осигури 82,510 млн. лв. на Министерството на отбраната за ремонта на самолетите\". Новината съобщи на страницата си във фейсбук лично Бойко Борисов. Заедно с премиера е и финансовият министър Владислав Горанов. \"Бях информиран, че военното министерство вече е превело сумата на фирмата, която ще извърши ремонта на Су-25. Очаквам в кратки срокове компетентните органи да подготвят самолетите за транспортиране и ремонтът да започне. Това ще позволи възстановяване на летателната годност на самолетите Су-25 и запазване на придобитите отбранителни способности в периода до придобиване на новия тип боен самолет\", пише още премиерът.", "date": "2019.08.24", "title": "Борисов инспектира база \"Безмер\" и състоянието на Су-25"}
{"url": "https://www.faktor.bg/bg/articles/prezidentat-shipka-ne-e-myastoto-kadeto-da-komentiram-intrigite-na-premiera", "text": "Шипка не е мястото да коментирам интригите на министър-председателя, защото тук възкръсва България, която неговото управление закотви на дъното на Европа. Това заяви днес държавният глава Румен Радев на връх Шипка пред журналисти, съобщиха от Прессекретариата на държавния глава.  Президентът беше помолен да коментира вчерашните твърдения на министър-председателя за причините за освобождаването на началника на НСО ген. Данчо Дяков.  Скандалите са в правителството, те са много и унищожителни“, добави президентът.  Запитан дали ще иска консултации за назначаването на новия началник на КПКОНПИ, след като досегашният беше изпратен на дипломатическа служба, Румен Радев напомни, че назначението на Пламен Георгиев за консул е изцяло решение и отговорност на министър-председателя.  „Него трябва да питате какви са вътрешнополитическите и личните мотиви и как те кореспондират с интересите на българската дипломация и на българите зад граница, както и кое налага на министър-председателя да крие толкова далеч г-н Георгиев“, коментира още държавният глава.  Припомняме, че вчера премиерът Бойко Борисов заяви, че шефът на Национална служба за охрана (НСО) Данчо Дяков е напуснал поста си заради \"огромните скандали в президентската институция\".  Според Борисов заради \"огромните скандали в президентската институция ген. Дяков е бил изритан\".  Президентът Радев обаче изложи друга версия - преди десетина дни при него дошъл ген. Дяков с молба да бъде освободен и изтъкнал лични причини, които държавният глава нямало как да не уважи.  От НСО уточниха, че той се оттегля по свое желание и по лични причини.  Дяков е на поста от март 2018 г., назначен с одобрен от правителството указ на президента Румен Радев. Тогава той беше и удостоен с висшето офицерско звание генерал-майор.  Преди това Дяков беше съветник на Румен Радев по военната сигурност. Според Закона за НСО освобождаването на началника на службата се извършва от президента след съгласуване с Министерския съвет. Преди няколко дни правителството даде съгласие генерал-майор Данчо Дяков да бъде освободен от поста си от 30 август.", "date": "2019.08.24", "title": "Президентът: Шипка не е мястото, където да коментирам интригите на премиера"}
{"url": "https://www.faktor.bg/bg/articles/koshmar-v-rakitovo-mazh-zapali-rodnata-si-kashta", "text": "Полицията в Ракитово е заловила и задържала мъж, запалил бащината си къща, съобщи говорителят на областната полицейска дирекция Мирослав Стоянов. В петък през нощта в противопожарната служба във Велинград е бил получен сигнал за пожар в къща, в Ракитово, собственост на 50-годишния местен жител Ангел К. Към мястото незабавно били изпратени екипи на пожарната, които успели да изгасят огъня, съобщава \"24 часа\". При последвалите действия по разследване на случилото се служители от полицейския участък в Ракитово засекли на една от съседните улици 28-годишния Петър К. - син на собственика на подпалената къща. Станало ясно, че след солидна употреба на алкохол младият мъж решил да запали бащиния си дом. Той е направил пълни самопризнания. Пострадали при палежа няма, а бързата намеса на пожарникарите е спасила къщата от сериозни поражения.", "date": "2019.08.24", "title": "Драма в Ракитово: Мъж запали родната си къща"}
{"url": "https://www.faktor.bg/bg/articles/aleksandar-kushnar-stroitelstvoto-na-aets-s-rusiya-i-rosatom-e-predatelstvo-na-evropeyskite-tsennosti", "text": "Цялата информация, която ми е достъпна показва, че има огромни пропуски в сведенията, изнасяни от руските власти за аварията с ядрената ракета в Северодвинск край Бяло море. Това казва пред Асен Генов за „ Контракоментар” Александър Кушнар, главен редактор на сайта NEWSADER. Според него данните са  противоречиви, непълни и преди всичко лъжливи. „Сега за международната общност най-големият проблем е в това, че вече 4 станции за радиационен мониторинг са изключени, намиращи се из цялата страна…” „Какво точно се е случило се случило по отношение на радиационния фон. Доколкото разбирам, хората имат възможност да си купят гайгеров брояч и да премерят. Не знам дали някой го е правил, няма такива данни. Наш източник например казва, че всички местни датчици са изключени. А този, който е бил включен е показвал 20 пъти увеличение на радиационната норма, но това беше в деня на катастрофата. Днес не е ясно. Руските власти ни уверяват, че пробите, взети от пясъка, водата и почвата около аварията показват, че всичко е в нормата. Възможно е. Но работата е, че вчера пак дойде видео, което ние публикувахме, на което се вижда пост-ядрен апокалипсис. Изгоренi листа, имащи характерния вид на радиоактивно въздействие. Ние не знаем това така ли е, необходимо е потвърждение…”, изтъква Кушнар. Той е категоричен, че всичко това „Обърнете внимание, че в компютърните игри например радиационният пейзаж се изобразява именно по този начин. Всички вече знаят как изглеждат листата, когато им въздейства радиация. И това, което се вижда на видеото, много прилича на това. Проблемът е, че нямаме обективни потвърждения. Руските власти не се и опитват да повишат доверието. Информацията не достига, станциите ги спират. Ако няма какво да крият и радиационният фон е нормален защо изключват станциите от международната мрежа?  Кушнар обяснява и какво всъщност се случи на полигона?  „В това отношение също няма единно мнение, но болшинството от американски експерти се съгласяват, че е бил тестван ракетен двигател на основата на ядрени изотопи, предназначен за работата на крилата ракета с ядрен двигател “Буревестник” или “SkyFall”, както я наричат в НАТО. Всичките тези експерти казват веднага, че   Безумно от всички гледни точки. Тази ракета няма да работи. По следните причини: Първо, това е екологично бедствие за самите изпитатели. Ако тази ракета излети, тогава гарантирано всички намиращи се на полигона ще загинат. И не само те. Ще загинат и тези руски жители, над които ракетата ще прелети. Заразено ще бъде всичко. Тя ще лети и ще оставя след себе си шлейф. Особено ако лети ниско. Но дори да лети високо също ще има прах. Даже при всички мерки за защита, които ще опитат да приложат, въздействието на радиацията от тази ракета ще бъде огромно. Никакъв стратегически смисъл няма в нея, защото запасите от ядрено оръжие, с които разполагат САЩ и Русия те са достатъчни за ядрения паритет. Ние не знаем работи ли руското ядрено оръжие, но се предполага, че Русия има такова. За какво ѝ е на Русия крилата ракета с ядрен двигател не е ясно, но руските власти казват, че тази ракета ще може да лети без да спира и няма да бъде засечена от американската ПВО. Това е абсолютна глупост! Тази ракета свети по-добре от светлина нощем. Тя ще бъде засечена и ще бъде много лесно да бъде прихваната. От друга страна, при прихващането разбира се ще бъдат изхвърлени тези елементи и да, ще има радиационно замърсяване. Радиационното замърсяване при пускането на тази ракета ще има преди всичко при тези, които са я пуснали”. Журналистът обяснява и какъв е смисълът за руската военна индустрия, за Кремъл, да се опитват да произведат такава ракета? „Нека започнем с това, че руските власти са крайно непрофесионални. Ръководителят е много по-непрофесионален даже от съветския режим. Днешните руски власти нямат никаква идея за стратегическо развитие. Те действат, водени от моментни импулси, произтичащи от няколко души, реално узурпирали властта в Русия. Не само Путин, но и няколко негови приближени. И каквото и да им хрумне на тези психически абсолютно неадекватни хора, военните, учените това и ще правят. Как ще се случи това ръководството не се интересува. Задачата е поставена, а това, че тя не се вписва в никакви рационални, икономически, екологични и военни съображения, това не вълнува никого. Това не се случва за първи път. Тази ирационалност се проявява на всички нива. Започвайки от войната в Сирия, приключвайки с такива изпитания. Американските медии наричат това оръжие, крилатата ракета с ядрен двигател “Оръжие на Страшния съд”. Употребата му има смисъл само при един случай. Ако започне ядрена война първо ще бъдат пуснати ракетите с ядрени глави. И никакви “Буревестници”, които могат да летят със седмици, никой няма да се вълнува. Всичко ще се случи за минути. Няма нито военен, нито икономически смисъл в тези ракети! Единственото, което мога да предположа е, че това се прави за сплашване. Това е начин да се принуди  Ето! Ние тестваме радиологически опасно оръжие. Разберете се с нас! Това е същото като агресивната война с Украйна, против Грузия, в Сирия и т.н.”. Кушнар излага и своето мнение - има ли основания българите да се опасяват, че същият Росатом е произвел опасната ракета, а сега иска да участва в строежа и съществуването на бъдещата нова АЕЦ в България, Белене? „Подобно решение трябва да се взема от гледна точка на политиката. Според мен, огромна грешка на всяко европейско правителство е да си сътрудничи с Русия в коя да е сфера. Русия трябва в пълна степен да бъде изолирана икономически и политически. Никакви договори, особено толкова големи, като строителство на АЕЦ не трябва да бъдат сключвани. Това е груба политическа грешка на тези чиновници, които вземат решение за подобни стъпки. Ние не знаем нивото на квалификация на тези специалисти, ангажирани със строителството. Може да е висок, може да не е. Идея си нямам! Но фактът, че Европейският съюз, в лицето на много страни, върви към сделка с Кремъл по отношение на икономиката, след като самият ЕС обяви, че е ориентиран към санкционна политика по отношение на Русия заради многократната ѝ международна агресия, три регионални войни е провела Москва през последните 10 години. И тя ги води и днес. Те  продължават. Те не са прекратени. Имам предвид Украйна, Грузия и Сирия. Дори не вземам предвид руската окупационна войска в Молдова. На този фон да продължават да водят активна търговия, да се реализират с Русия сериозни проекти, от рода строителство на АЕЦ, това е предателство на европейските ценности. Един от примерите за това предателство е връщането на правото на глас на Русия в ПАСЕ без Русия да е изпълнила каквито и да било условия за сваляне на тези санкции. Затова, моята позиция е следната:  но аз прекрасно разбирам, че днес моят глас и гласът на хора като мен звучи маргинално. Никой не ни слуша. Всички се вслушват в кого? Слушат представителите на водещите европейски страни. Франция. Германия. А те какво казват? Те станаха инициатори на връщането на Русия в ПАСЕ. Френският президент, президентът на републиката, която е един от лидерите на ЕС, негов локомотив. Лидер. Той демонстрира на света, че Путин може да убива десетки хиляди хора в съседните страни, а те ще го канят, ще го успокояват и ще изразяват надежда за дружба. Това е всичко… Какво да Ви кажа? Разбира се, Русия изнася корупция. За това се говори отдавна. Русия експортира корупция в колосални размери. Тя финансира лявопопулистски, всякакви сили в Европа, които се опитват да разрушат Евросъюза отвътре. Това е безусловно! Русия провокира корупция и хаос на териториите на страните от ЕС. И е достатъчно ефективна. Някои държави се поддават на този шантаж, други не. Но за съжаление тези, които категорично не отстъпват и се противопоставят на Русия, тях можем да ги преброим на пръсти. Кого може да посочите? Аз бих споменал Литва, Условно отчасти Латвия, въпреки че там руското влияние е достатъчно силно. Може би Естония, Полша, кой друг? Всички останали държави повече или по-малко водят съглашателска политика. И за съжаление българските власти, доколкото разбирам те също частично вървят към отстъпки…”, посочва анализаторът.", "date": "2019.08.24", "title": "Александър Кушнар: Строителството на АЕЦ с Русия и Росатом е предателство на европейските ценности"}
{"url": "https://www.faktor.bg/bg/articles/obshtestvo/zakon-i-red/kmetat-na-cherven-bryag-ne-bil-v-konflikt-na-interesi-po-obshtestvenata-porachka-topal-obyad", "text": "Комисията за противодействие на корупцията и за отнемане на незаконно придобито имущество не е установила конфликт на интереси по отношение на кмета на Червен бряг инж. Данаил Вълов във връзка с обществената поръчка за така наречения \"Топъл обяд\". Това съобщиха от община Червен бряг, като се позоваха на решение на комисията, получено в Община Червен бряг. По отношение на инж. Вълов не е установен конфликт на интереси във връзка с подписването на договори с фирмите \"поради липса на частен интерес, негов или на свързано с него лице\", е посочено в решението на комисията. Конфликт на интереси не е установен при тази обществена поръчка с предмет \"Приготвяне и доставяне на храна \"Топъл обяд\" в община Червен бряг\" и при заместник-кметовете Светослав Георгиев и Камен Влахов, както и при съветника Явор Бакърджиев, е констатирала комисията. Документът е предоставен и на Окръжната прокуратура - Плевен, пише \"24 часа\".", "date": "2019.08.24", "title": "Кметът на Червен бряг не бил в конфликт на интереси по обществената поръчка \"Топъл обяд\""}
{"url": "https://www.faktor.bg/bg/articles/veshtestvo-za-e-tsigari-i-nargileta-popadna-v-spisaka-na-narkotitsite", "text": "Включвaт вeщecтвo, cъдържaщo ce в тeчнocти зa e-цигaри и нaргилeтa, в cпиcъкa c нaркoтицитe. Тoвa прeдвиждa прoмянa в Нaрeдбaтa зa рeдa зa клacифицирaнe нa рacтeниятa и вeщecтвaтa кaтo нaркoтични, прeдлoжeнa oт Миниcтeрcтвoтo нa здрaвeoпaзвaнeтo, cъoбщи Нoвa ТВ. Вeщecтвoтo 5F-MDMB-PIСА щe бъдe пocтaвeнo пoд кoнтрoл нa чрeз включвaнeтo му в Cпиcък I - Рacтeния и вeщecтвa c виcoкa cтeпeн нa риcк зa oбщecтвeнoтo здрaвe пoрaди врeдния eфeкт oт злoупoтрeбaтa c тях, зaбрaнeни зa прилoжeниe в хумaннaтa и вeтeринaрнaтa мeдицинa. Вeщecтвoтo e oт групaтa нa cинтeтичнитe кaнaбинoиди. Ocвeн, чe уврeждaт цeнтрaлнaтa нeрвнa cиcтeмa, cърдeчнo-cъдoвaтa cиcтeмa и бъбрeцитe, cинтeтичнитe кaнaбинoиди, към кoитo cпaдa въпрocнoтo вeщecтвo, ca знaчитeлнo пo приcтрacтявaщи oт мaрихуaнaтa. Прeдлoжeниeтo e cвързaнo c уcтaнoвeн клиничeн cлучaй нa пaциeнт, хocпитaлизирaн пo cпeшнocт cлeд упoтрeбa нa цигaрa, cъдържaщa cинтeтичния кaнaбинoид 5F-MDMB-PIСА. Вeщecтвoтo вeчe e пoд кoнтрoл в CAЩ, кaтo ca нaлицe и дoклaдвaни cлучaи нa интoкcикации. Пo химичecкa cтруктурa и фaрмaкoлoгични cвoйcтвa вeщecтвoтo мoжe дa ce рaзглeждa кaтo aнaлoг нa вeчe пocтaвeния пoд кoнтрoл у нac в Cпиcък I cинтeтичeн кaнaбинoид 5F-АDB, зa кoйтo имa дoклaдвaн и cмъртeн cлучaй нa тeритoриятa нa cтрaнaтa.", "date": "2019.08.24", "title": "Вещество за е-цигари и наргилета попадна в списъка на наркотиците"}
{"url": "https://www.faktor.bg/bg/articles/obshtestvo/ulitsata/tazhna-kartinka-vav-varnenskiya-delfinarium-novorodenite-i-maykite-im-nikoga-ne-uchastvat-v-predstavleniya", "text": "През последните седмици в публичното пространство беше казано много за Делфинариум Варна. Редица неверни твърдения със сензационен характер спечелиха вниманието на медиите. Делфинариум Варна е институция, която съществува от 35 години, не на база сензация, а качествена грижа и експертиза. Като такава, сме длъжни да хвърлим светлина върху неверните обвинения, които бяха отправени към нас. Време е непроверените твърдения да отстъпят пред фактите.  Това се казва в писмо до медиите от пресцентъра на \"Феста Делфинариум\" ЕООД. 1. Никога новородените делфинчета в Делфинариума, както и техните майки, не са участвали в представления. В първите месеци на развитието си, бебето не се отделя от майка си и тя не позволява на никого да се доближи до него. Световно известен факт. За осигуряване на допълнително спокойствие на новороденото и неговата майка, те бяха изолирани в отделен басейн, а Делфинариумът бе затворен в първите дни след раждането. 2.Варненският делфинариум функционира съгласно действащото българско законодателство. Всички питомци в него са родени при нас или са дошли от други делфинариуми, като 2 от тях обитават Делфинариума от самото му откриване преди 35 години. За обитателите се полагат компетентни грижи, от единствените в България тесни специалисти по водни бозайници – биолог и ветеринарен лекар. Рибата, с която храним нашите питомци, се доставя от специализиран доставчик от Холандия, който снабдява и други делфинариуми в Европа, и бива подложена на биологични анализи и контрол. 3. Делфинариумите нямат единствено атракционна функция. Доказано е, че те въздействат благоприятно на хора с различни заболявания. По тази причина Делфинариум Варна е допускал и допуска безвъзмездно деца и възрастни, на които контактът с делфините може да повлияе лечебно. Това е и една от причините делфинариумите да не са явление единствено в България. В Европа делфинариумите са над 40 – в Испания – 10, в Германия – 2, в Италия – 3, в Португалия – 2, в Румъния – 1, в Украйна – 5, в Холандия – 3, и много други. Само на територията на САЩ делфинариумите са над 30. 4. Делфини, обитаващи делфинариуми, не могат да бъдат пуснати в дива среда, защото няма да се приспособят към нея. Какво означава това? Че ако пуснем един питомен делфин в дива среда, той не би оцелял. Делфините в Делфинариум Варна, както и във всички други делфинариуми по света, са родени и отгледани в питомна среда. В условията на отглеждане в делфинариуми, делфините живеят много по-дълго, отколкото в дива среда. Това е резултат от постоянните професионални грижи, които се полагат за тях – благоприятна среда, оптимално и здравословно хранене и ежедневно медицинско наблюдение. В допълнение – само за първите 7 месеца от 2019 г., по бреговете на българското Черноморие са изхвърлени над 40 мъртви малки и големи делфини, в следствие на заплитане в рибарски мрежи и замърсявания. Поради факта, че темата за делфините изисква тясно специализирани познания, молим и разчитаме медиите да проверяват твърденията на хора, които не са специалисти в областта, и поради това, твърдят неверни факти. На разположение сме да окажем необходимото съдействие с информация.", "date": "2019.08.24", "title": "Тъжна картинка: Във варненския делфинариум новородените и майките им никога не участват в представления"}
{"url": "https://www.faktor.bg/bg/articles/zatvornitsi-duhnaha-ot-obshtezhitie-na-otkrito-obyaveni-sa-obshtonatsionalno-izdirvane", "text": "На 24.08.2019 г. в 15.45 ч. в Затворническо общежитие от открит тип „Стара Загора“ към затвора гр. Стара Загора служителите от надзорно-охранителния състав са констатирали, че двама лишени от свобода са осъществили бягство чрез преодоляване на охранително съоръжение. При пълно взаимодействие с органите на МВР е обявена тревога, като лицата са пуснати за общонационално издирване. Министърът на правосъдието Данаил Кирилов разпореди спешна проверка за изясняване на обстоятелствата около случая.", "date": "2019.08.24", "title": "Затворници духнаха от общежитие на открито, обявени са за общонационално издирване"}
{"url": "https://www.faktor.bg/bg/articles/politika/na-vseki-kilometar/preklanya-li-se-oshte-maya-manolova-pred-teroristite-i-ubiytsite-ot-zhabokrek-koito-komunizmat-prevarna-v-geroi", "text": "24 август 1944 г. остава една от най-спорните дати в най-новата ни история, обвита в много червена мистика, героика и фалшива патетика. Десетилетия наред комунистическата пропаганда представяше този ден като знаков и паметен за партизанското движение и антифашистката борба в България. Големият проблем е че след четвърт век демокрация потомци на щумкарите и екзалтирани социалисти продължават да се прекланят на Жабокрек. Сред зомбираните от комунистическото мракобесие е и настоящият омбудсман Мая Манолова. През 201з година като зам.председател на парламента тя поведе 2000 социалисти и измислени антифашисти за честваният в Жабокрек. Тогава бе чествана 69-та годишнина от акцията на Рило-Пиринския партизански отряд. От сакралното за партизаните място Манолова се обяви в защита на кабинета „Орешарски” и победоносно игра хора с червения актив. На следващата 2014 година Манолова  отново се оказа  в Жабокрек, за да заяви от там: \"Нещата, които се случваха в политиката през последната година прераснаха в цирк, политици без морал и принципи атакуваха безогледно правителството на Пламен Орешарски. Както се опитват да изопачат истината за акцията на Рило-пиринския партизански отряд при Жабокрек, така се опитаха да омаскарят, всичко, което ние направихме в трудни условия за младите, за пенсионерите, за да спасим съсипаната от правителството на ГЕРБ българска икономика\", Проблемът е, че същата Манолова днес се лансира като един от основните играчи на левицата за кмет на София, представяйки се за борец за справедливост, уж надпартиен, който може да обедини гражданите. Днес тя иска да ни убеди в своята независимост и вероятно ще подмами много лековерни българи да я подкрепят, но как да вярваш на човек, който само преди няколко години е представял терористи и убийци за „народни синове” и е обявявал осветяването на истината за Жабокрек като манипулация. Да славиш убийците от Жабокрек означава само едно - тотално разминаване с истина и отказ да застанеш на страната на справедливостта.  От 2014 година изтече много вода, Манолова ни внушава днес, че е независима от БСП, но болният въпрос е – продължава ли да бъде зависима от партизанските лъжи и фалшифицираната с кръв история? Само няколко седмици преди страната да бъде окупирана от Съветската армия, в местността Жабокрек, в близост до Рилския манастир е била осъществена най-епичната акция на родните шумкари. Според официалната версия на комунистическия режим и червените историци, основаващи се уж на спомените на бивши партизани, фактите стоят по следния начин: В почивната станция на Кочериново се помещава малка група войници от разузнавателните части на Вермахта, която печата фалшиви банкноти от валутите на балканските страни и срива икономиките им. В село Пастра и местността Пчелина край Рилския манастир се намират съответно жандармерийски взвод и българска армейска част. Партизаните обезоръжават жандармеристите и българските войници безшумно и без жертви, след което се насочват към почивната станция, където са разположени хитлеристките войници. В завързалото се сражение частта на Вермахта е избита, а почивната станция – подпалена. Партизаните дават двама леко ранени. Като трофеи взимат големи количества оръжие и храна. Славната битка, предшестваща преврата на 9-ти септември 1944 г., е описана драматично и с патос и в едно историческо произведение: \"Войнишките взводове се предадоха, без да окажат каквато и да била съпротива. Групата на германо-фашистките войници беше пометена от вихрената атака и цялата бе унищожена\". Вследствие на тази жертви сред шумкарите нямало, но са убити 18 \"хитлерофашистки войници\". И за да се подсили ефектът от \"вихреното нападение\", се упоменава, че било иззето \"голямо количество оръжие\". По-късно фантазиите на участници в нападението се развихрят до такава степен, че се рисуват какви ли не епични картини от неколкочасово сражение с \"крупна\" хитлерофашистка част. \"Разбити\" били и \"дошли на помощ\" с манастирския влак \"въоръжени до зъби български фашистки части\" и т. н. Над всичко доминира \"партизанската смелост\" и \"песента на картечниците\", които били \"унищожили\" къде 30, къде 100, та и повече дори \"хитлерофашисти\". Старите хора от района обаче години наред мълчат от страх, но неофициално разказват, че тази “епична и героична версия” е рожба на партизанския фолклор, а истината за трагичното събитие е съвсем друга и доста В тази посока едно от първите авторитетни свидетелства е на тогавашния игумен на Рилския манастир до 1948 г., известен с духовното име Калистрат. Той е родом от Бобошево а светското му име е Никола Васев Атанасов. Завършил е право, икономика, българска и славянска филология, богословие. Знаел е няколко езици, славел се е в района с изключителна почтеност. Калистрат става неудобен на комунистическия режим защото, говорейки единствено със страх пред Бог, твърди, че акцията край Жабокрек е военно престъпление, а действията на шумкарите съвсем не са толкова героични и славни, а позорни. Духовникът е обявен за антикомунист и враг на държавата. След падането на комунизма в края на 1989 г. един от първите изследователи, който търси истината за битката при Жабокрек, е ст. н. с д-р Веселин Ангелов. Той повдига завесата на идеологическите митове, доказвайки, че са просто една долнопробна червена лъжа: “ Да се мълчи за нея, е вече невъзможно. Към средата на август 1944 г. в Кочериновската почивна станция се възстановява поредната смяна ранени 18 германски войници и един офицер (според други източници 33 и още две сестри и един лекар, че става въпрос за ранени германски летци). Станцията и районът на Рилския манастир се охраняват от взвод български войници. Почиващите германци не са въоръжени, ако не се смята личното оръжие на споменатия офицер. За да се проявят, дупнишките шумкари решават да ги унищожат, но не смеят да сторят това сами, затова викат на помощ терористите от Разлог и Горна Джумая. Така според спомените се събира \"внушително партизанско съединение от 250 борци\", т. нар. Обединен Рило-пиринси партизански отряд с командир Желю Демиревсви. Около 18. 00 часа на 24 август с помощта на продали се войници войнишкият взвод е обезоръжен безшумно. Последва нахълтване и вероломно избиване на нищо неподозиращите и беззащитни 18 германци. По чудо, защото не е в помещението за хранене, се спасява само офицерът. Не срещнали \"въоръжен до зъби враг\", шумкарите подпалват почивната станция и бягат панически, без някой да ги гони. Такава е истината за тази прословута \"антифашистка акция\". В изследването си д-р Веселин Ангелов събира автентични спомени и така установява още една срамна фалшификация. През 1947 г. вече произведените като \"активни борци против фашизма и капитализма\" от Дупнишка, Разложка и Горноджумайска околии партизани възпроизвеждат пред нарочен филмов екип \"мощната акция\". Снимат се в специално ушити партизански униформи, а по-късно представят снимките като от времето на акцията и така Пресъздава се картина на ожесточено с \"въоръжените до зъби хитлеристи\" сражение. Тридесет години по-късно пък наглостта и безочието на шумкарите и потомците им достига дотам, че дори си построяват и откриват за поколенията музей на акцията в Рилското корито. Като част от срамната фалшификация е измислицата как пеят геройски песни, а художници \"активни борци\" рисуват епични картини, някои от които влизат и в учебниците. Създава се традиция и ежегодно “епичната” битка шумно се чества като всенародно събитие. Години наред за поколенията остава скрит и друг Редове от спомени на участник допълват истината за тази \"крупна\" акция. За нея \"боецът\" пише: \"Всеки, който пристигаше, го задържахме. По едно време се зададе един автобус. Ние не знаехме кой пътува с автобуса. От другата засада откриха огън. Дадохме знак на автобуса да спре и той не искаше да спре. Ние вече не мислехме кои са в автобуса и стреляхме направо в него. Едва тогава спря. Дадохме сигнал да слезнат всички. Запалихме рейса.\" След това уплашени от стореното, \"славните борци\" отново се скриват вдън гори. Точно тогава е извършено и още едно престъпление - убийството на техническия директор на дружество \"Гранитоид\" Райнхард Йохан Томаник - немец от Австрия, довел електричеството в хиляди български домове от района. Същия ден Томаник пътува с дъщеря си в запаления от шумкарите автобус, за който бе разказано по горе. По спомени на очевидци двама шумкари го свалят от автобуса, водят го в канцеларията на дружеството, където го насилват да отвори касата и го убиват, задигайки парите. Невинната му дъщеричка пък е изнасилена. Историята обаче близо половин век се покрива с мълчание, без никой да попита какви \"фашисти\" са Томаник и детето му, и защо червените мародери, извършили престъплението не са получили наказание от победилата по-късно народна власт. В района имената на насилниците убийци се знаят, те вече са покойници, а местните разказват, че днес Сигурно и затова наследниците на българските комунисти – социалистите, все още продължават да наричат тази очевидно срамна, престъпна и мародерска акция \"най-голямата антифашистка\". А на всичкото отгоре продължават все така безсрамно да я въздигат и честват, пита с възмущение историкът Веселин Ангелов. Най-скандалното е, че през последните години един от най-ревностните поклонници на събора в Жабокрек е бившият лидер на БСП и настоящ на европейската левица Сергей Станишев. Той посещава събора дори и като премиер, задълбочавайки така разделението в нацията и подклаждайки политическата омраза в обществото. От “Позитано” 20 коментират, че съпричастността на Станишев към тези събития била продиктувана от комплекс и сантимент към баща му – партизанина Димитрий Станишев От средите на репресираните и жертви на комунизма пък задават директния въпрос – защо младият Станишев и незаисимят омбудсман Мая Манолова нито веднъж не посетиха поклоненията в лагера Белене, Куциян, Слънчев ден, Скравена? Защо веднъж не поднесхоа цветя на мемориала на избитите от комунистите пред НДК? Нито лидера на ПЕС, нито партията му години наред искат да дадат отговор на тези страшни въпроси. Ако официално бъде номинирана за кандидат за кмет на София,  Впечатляващ обаче е анализът на покойния проф. Пламен Цветков по тази болна тема, направен пред Faktor.bg: “До скоро си мислех, че България е държава, в която живеят две нации – едните, които се подчиняват подсъзнателно на всичко руско и съветско и останалите, които се опитваме да бъдем българи. Но след като се стигна до там, че в края на август БСП честват с тъпани, зурли, ядене и пиене избиването на 20 ранени германски войници в един санаториум до село Жабокрек от неколцина комунистически терористи, започнах да си мисля, че всъщност не сме две нации, а сме човеци и нечовеци в една държава Не може да празнуваш едно събитие, което от всяка гледна точка си е престъпление срещу човечеството. За съжаление това е част от нашия несполучил мирен преход, с цената на който комунистите и кадрите на Държавна сигурност си запазиха влиятелни позиции в обществото до днес. В БСП няма нищо социалистическо, след като тя почита и се клани на Ленин и Сталин. Но трябва да напомня, че това е същата комунистическа партия, която е дисциплинирана секция на Комунистическия интернационал, а през 1990 г. се преименува на социалистическа, запазвайки същността си”, твърди един от най-добрите познавачи и изследователи на митовете в съвременната история. Нестандартен, но автентичен поглед към тази тъжна тема дава в размишленията си и Варя Шиекова, дъщеря на единствената жива до 2010 г. участничка в бойната акция в местността Жабокрек. Нейната майка – Рилка Янева-Шиекова, с партизанското име Варя, е част от Рило-Пиринския партизански отряд с командир Желю Демиревски. Днес Варя възкликва: “БСП си ходи на Жабокрек и си правят някакви събрания, за да си правят някакъв имидж. Защо не поканиха майка ми там? Та тя е последната останала жива от тази битка. Трябва да призная, че майка ми никога не е била любимо дете на партията. Е, все пак не искам да се изкарвам между дисидентите. Но майка ми е имала много голям актив отпреди Девети, и ако не беше голямата й уста, ако не беше критично настроена, искаща да изпълни идеалите си, щеше да направи някаква огромна кариера. Обаче тя винаги е била опортюнист, в смисъл, че винаги е казвала какво мисли. Аз лично съм възмутена от сегашното БСП и от начина, по който се отнася към своите ветерани. Не се е случило веднъж в последните 10 години някой да се обади дори да попита жива ли е тази жена, заради която си пишат сега актив. Ето например, аз като човек израснал в такава среда ви казвам – не ги уважавам, не желая да им бъда в партията!”", "date": "2019.08.24", "title": "Прекланя ли се още Мая Манолова пред терористите и убийците от Жабокрек, които комунизмът превърна в герои?"}
{"url": "https://www.faktor.bg/bg/articles/zatvaryat-do-obyad-prohoda-shipka", "text": "Проходът Шипка ще бъде затворен за транзитно преминаващи превозни средства за 12 часа в събота, когато ще се състои Националното честване на годишнината от Шипченската епопея, предаде БГНЕС. Ограничението ще важи за времето от 8 часа сутринта до 20 ч. за пътя Габрово - Шипка - Казанлък в двете посоки. През прохода Шипка ще бъдат пропускани само автобуси и автомобили с участници в тържествата и гости, както и организираният междуградски транспорт. Транзитният трафик ще се пренасочва през Прохода на Републиката. За пътуващите от Северна към Южна България - от Русе и Велико Търново през Дебелец - Прохода на Републиката - Гурково за Казанлък, Стара Загора и Бургас. По същия маршрут ще се пренасочват преминаващите в обратната посока. Локалният трафик и идващите от запад превозни средства ще бъдат пренасочвани по маршрута: Габрово - Трявна - с. Белица - с. Вонеща вода - Прохода на Републиката и обратно. В област Стара Загора движението на МПС ще се пренасочва към Прохода на Републиката по следния маршрут: Калофер - Казанлък - Гурково - Велико Търново и обратно. Пренасочването ще става при пътен възел „Мъглиж\" (връзката на път I-5 с I-6).", "date": "2019.08.24", "title": "Затварят до обяд прохода Шипка"}
{"url": "https://www.faktor.bg/bg/articles/novini/balgariya/koshmar-na-dunav-most-2-9-kilometrova-opashka-blokira-dvizhenieto", "text": "Близо 9 километра е опашката от автомобили на „Дунав мост 2”. Ситуацията е изключително тежка. Причината – монтиране на датчици за радиоактивност от страна на румънците. Само един коридор работи в посока северната ни съседка. „Чакаме вече два часа. Няма надежда да преминем границата днес. Вероятно това ще стане утре сутринта”, коментира блокиран в опашката шофьор на тир пред Нова ТВ. Негов колега сподели, че има хора, които чакат над 10 часа. Водачите на товарните возила са категорични, че трябва да се измисли някакъв алтернативен начин за преминаване, за да се избегнат такива ситуации. Според тях случващото се е нелогично.", "date": "2019.08.24", "title": "Кошмар на \"Дунав мост 2\" продължава - 9-километрова опашка блокира движението"}
{"url": "https://www.faktor.bg/bg/articles/proval-na-ruskata-kosmonavtika-korabat-soyuz-ms-14-s-robota-fyodor-ne-uspya-da-se-skachi-s-mks", "text": "Космическият кораб \"Союз МС-14\" с първия човекоподобен робот Фьодор не успя да се скачи с Международната космическа станция в определеното време - 8:30 часа московско и българско, предадоха ТАСС и Франс прес. Ракетата \"Союз-2.1а\" ще излети с екипаж през март 2020 г. Корабът се приближи до станцията и му оставаха 96 м до скачването, но после започна да се отдалечава и сега се намира на 280 м от МКС. Роботът Фьодор повтори думите на Гагарин преди полета: „Готов. Поехали!“ Сега специалистите решават дали да се направи втори опит, пише \"Дарик\". Според НАСА става въпрос за проблем в системата за автоматично скачване.", "date": "2019.08.24", "title": "Провал на руската космонавтика: Корабът „Союз МС-14“ с робота Фьодор не успя да се скачи с МКС"}
{"url": "https://www.faktor.bg/bg/articles/novini/svyat/iranski-general-imame-tochni-raketi-koito-ne-sme-pokazali-na-sveta", "text": "Иран е разработил ракети с висока точност, които все още не е показвал, обяви иранският заместник-министър на отбраната генерал Касем Такизадех, цитиран от полуофициалната иранска агенция Фарс, предаде Ройтерс. Генералът не разкри подробности за новите оръжия. Американският президент Доналд Тръмп изтегли САЩ от международната ядрена сделка с Иран миналата година и наложи санкции срещу ислямската република в опит да попречи на Техеран да разработва балистични ракети и да помага на своите протежета в Сирия, Йемен, Ливан и Ирак. Иран излъчи кадри, опровергаващи твърденията на Тръмп за свален ирански дрон \"Днес имаме много точни ракети, които още не сме показвали\", каза Такизадех, цитиран от Фарс. Иран показа в четвъртък нова противовъздушна система с ракети \"земя-въздух\" с голям обсег, собствено производство, на фона на засилващо се напрежение със САЩ, припомня Ройтерс, цитиран от \"Дарик\".", "date": "2019.08.24", "title": "Ирански генерал: Имаме точни ракети, които не сме показали на света"}
{"url": "https://www.faktor.bg/bg/articles/novini/svyat/phenyan-izstrelya-dve-raketi-v-moreto-izpravi-na-nokti-seul-i-tokio", "text": "Северна Корея изстреля две ракети в морето край източния си бряг, съобщи южнокорейската агенция Йонхап, която цитира южнокорейския генерален щаб, предаде Ройтерс. Южнокорейските военни съобщиха, че ракетите са били изстреляни от района Сондок в провинция Южен Хамгьон. Президентът на Южна Корея е свикал спешно заседание на националния съвет за сигурност. Японската страна предполага, че ракетите са били балистични. \"Ракетите не достигнаха териториалните води и изключителната икономиченска зона на нашата страна\", съобщи японската обществена телевизия, като цитира представител на правителството в Токио, предаде ТАСС.", "date": "2019.08.24", "title": "Пхенян изстреля две ракети в морето, изправи на нокти Сеул и Токио"}
{"url": "https://www.faktor.bg/bg/articles/novini/svyat/spipaha-balgarin-vav-frantsiya-s-30-kg-kanabis", "text": "Българин е бил задържан във Франция с близо 30 килограма канабис, съобщи на сайта си Радио Бльо. 55-годишният мъж пътувал от Барселона, Испания, за Германия. Той бил проверен от митнически служители, докато бил спрял с колата си на място за почивка на магистрала А7 в югоизточния френски департамент Дром в нощта на сряда срещу четвъртък. В тайник в автомобила били открити 15,5 килограма канабисова смола и 13,8 килограма \"трева\", или общо 29,3 килограма. Българинът уверил, че не знаел, че пренася наркотика. Мъжът бил предаден днес на прокуратурата в град Валанс. Той ще остане в предварителния арест до понеделник, когато ще бъде изправен пред съда в града, който е административен център на департамент Дром.", "date": "2019.08.24", "title": "Спипаха българин във Франция с 30 кг канабис"}
{"url": "https://www.faktor.bg/bg/articles/novini/balgariya/ukrivano-priznanie-na-gen-stoletov-nie-ne-mozhehme-da-zadarzhim-prohoda-dazhe-ako-da-byahme-tri-pati-po-mnogobroyni-ot-opalchentsite", "text": "Шипченската епопея от август 1877 година е безспорна заслуга на българските опълченци. Това признава един от героите - генерал Николай Столетов. Думите му са изречени години след войната пред Николай Дятченко, първи секретар на руската легация в София и са документирани от д-р Асен Керемедчиев. През 1914 година той издава книгата „Кой трябва да победи”, съдържаща документи и факти. Именно в нея включва и самопризнанията на ген. Столетов: „Ние не щяхме да можем да задържим (прохода Шипка, б.р.), даже ако да бяхме три пъти по-многобройни от опълченците; трябваше да бъде непременно шест пъти повече, за да извършим героичния и победоносен подвиг, що извършиха българите”. Книгата е архивно издание, открито наскоро от изследователя Никола Григоров. В годините на комунизма тя е била забранена, защото раздухвала великоблгарски шовинизъм. Признанията на ген. Столетов са изключително важни днес, когато отбелязваме 142 години от славните боеве за прохода Шипка. Събитието е влязло в историята като Шипченската епопея.  Боевете са се разиграли на най-високите точки на Шипченския проход, където са върховете Свети Никола, Орлово гнездо, Шипка и др. Българското опълчение, XXXVI- Орловски Пехотен полк и XXXV- Брянски Пехотен полк отблъскват 27-хилядна редовна турска войска, като в това число не са включени башибозушките орди. Шипченският отряд под командването на генерал-майор Николай Столетов се е състоял от 7500 войника и 27 оръдия. Победата на Шипка се оказва повратна точка за успеха на Руско-турската война и освобождението на България. На трети март 2018 г. в присъствието на руския патриарх Кирил на връх Шипка българският президент Румен Радев забрави за подвига на опълченците и не ги спомена в словото си, угаждайки на кремълските прищявки да се величае само Русия.", "date": "2019.08.24", "title": "Укривано признание на ген. Столетов: Ние не можехме да задържим прохода, даже ако да бяхме три пъти по-многобройни от опълченците"}
{"url": "https://www.faktor.bg/bg/articles/novini/balgariya/ninova-narochno-vnushavat-che-bsp-e-razedinena-za-da-pokazhat-che-ne-mozhe-da-upravlyava-darzhavata", "text": "\"Внушението, че БСП е разединена, е опорна точка на нашите опоненти. Целта е обществото да остане с впечатление за разцепление и невъзможност да решим нашите вътрешни въпроси, та камо ли да управляваме държавата. Наясно съм с тази цел, наясно съм със средствата, с които тя се гони, както и с лицата в БСП, които я поддържат.\" Това казва в интервю за \"24 часа\" лидерът на БСП Корнелия Нинова. Тя дава и конкретни аргументи, с които опровергава това твърдение. \"А сега по същество - разделена ли е партията? Първо, трябва да си отговорим кой е партията? Не съм нито аз, нито Националният съвет. Ние сме временно избрани да изпълняваме политиката ѝ. Партията са членовете ѝ. Пред близо 50 000 души на Бузлуджа зададох въпроса - вие разделени ли сте, разцепени ли са организациите. И целият народ чу отговора - не. Искате ли да продължим по пътя, по който вървим? Отговор - да. За диалог с партията съм готова винаги и го правя постоянно в страната. За разговори за пари и власт на отделни личности в БСП, за лична изгода на гърба на партията, за задкулисни договорки не съм готова. И от това ми идват проблемите. Имах избор - да започна промяната в БСП и в държавата и да си създам много врагове, или да не правя нищо ново и да живея спокойно и в политически комфорт. Избрах първото. Промяната в България започна с избора на президента Радев. Промяната в БСП с ограничаване на мандатите на депутатите, с мандатност за председателя и прекия му избор, слагане край на политиката на задкулисни договорки беше усилие с много силна съпротива. Но партията удвои подкрепата си от 400 000 на 1 милион. Можеше и да е лесно - угаждам на всички заради личния им интерес, ставам председател на парламента и мълча угодно на властта, защото ми е дала пост и пари. Нямаше да има опозиция. И алтернатива. 100 души от БСП щяхме да си добруваме, 1 млн. щяха да бъдат употребени. България щеше да загуби. Избрахме трудния, но верен път. Признателна съм на екипа ми, който заради мен изтърпя много, но не се огъна. И на хилядите членове и симпатизанти, които ми дадоха доверието си на Бузлуджа и продължаваме заедно.\" На въпрос има ли чистка на “Позитано” 20, както усилено се говори и наистина ли като лидер използва финансовия проблем, за да разчистите неудобни чиновници, за каквато намекнаха Станишев и Миков в писмо срещу това, партийният лидер изразява недоумението си от подобни твърдения. \"Много странна позиция на колегите Станишев и Миков, Пирински, Жаблянов и Мерджанов. Вместо гневът им да се излее върху ГЕРБ, които с решението за субсидията искат да унищожат финансово опозицията, той се излива върху ръководството, което се мъчи да спасява структури, хора, телевизията, в. “Дума”. Вместо заедно да говорим, че ГЕРБ вкарват партиите в подчинение на олигарсите, те атакуват ръководството. Тяхно право е. Нали ме питахте готова ли съм за диалог. Изпълнителното бюро покани подписалите писмото да подготвят предложение за структура, щат, бъдещо функциониране на партията и партийния печат и на заседание на Изпълнителното бюро да ги обсъдим и заедно да изберем вариант. Отказаха. Но съм сигурна,че на следващото заседание на НС същите другари ще направят шумен скандал срещу ръководството, което управлява еднолично и не иска мнението им.\" Запитана дали ще оцелее управляващата коалиция, която напоследък претърпя доста сътресения след поредица от скандали и проблеми в държавата, Нинова коментира: \"Ако оцелее, ще е на базата на безпринципност, купуване на подкрепа с постове и обществени поръчки и извиване на ръце. Така и беше създадена. Тя не си изпълнява програмата. А формално в момента няма управляваща коалиция. Под коалиционното споразумение от името на патриотите стои и подписът на Волен Сидеров, а той беше изключен, следователно подписът му е невалиден. Като юрист ви казвам - те нямат споразумение. Но по-важен е политическият въпрос. Лозунгът на ГЕРБ беше за стабилност, но се превърнаха в най-дестабилизиращия фактор за държавата и причината е една - за да останат на власт, са готови на всякакви компромиси с всеки, който им гарантира още някой и друг ден. Когато целта е да бъдеш на власт на всяка цена, последиците са тежки - и за мандатоносителя, и за народа.\"", "date": "2019.08.24", "title": "Нинова: Нарочно внушават, че БСП е разединена, за да покажат, че не може да управлява държавата"}
{"url": "https://www.faktor.bg/bg/articles/dzhambazki-himicheska-kastratsiya-za-izverga-ot-sotirya-seksulog-nyama-da-bade-postignat-zhelaniya-efekt", "text": "Предлагаме химическата кастрация като форма на наказание. Извършителите на такива деяния, като убийството в Сотиря, трябва да минат медицински мерки, която ще ги направят безопасни за обществото. Това заяви в ефира на Нова ТВ евродепутатът Ангел Джамбазки. “Има огромно разделение по темата за химическата кастрация. Не е въпрос за отмъщение, а за справедливост”, каза още той и добави: “Виждаме, че подобни деяния се извършват в обществото ни, а ние от ВМРО не искаме такива хора да се разхождат свободно”, разкри Джамбазки. Евродепутатът бе категоричен, че доживотният затвор не трябва да отпада. Такива хора, като изверга от Сотиря трябва да излежават доживотна присъда. \"Този вид престъпления са от най-зловещите прояви. Разбираем е стремежът на политиците, тези хора да са поставяни в положение повече да не извършват зло. Идеята за химическа кастрация обаче звучи сталинистки\", допълни по темата доц. д-р Румен Бостанджиев, сексолог. \"Нещата са сложни. Въпросът е не кого ще убием и кастрираме, а да се мисли за бъдещето. След ден-два ще се появи друг убиец. Да се мисли за превенция. Има доказани методи за ограничаване на рецидивите. Трябва да се работи с тези хора докато са в затвора\", коментира сексологът. “Това не е изборна тема, а ежедневие. Надявам се да бъде прието премахването на съкратеното следствие. Предлагаме това, защото обществото още не е готово за по-тежкото наказание. За мен е важно този човек да не бъде на улицата никога повече”, завърши Ангел Джамбазки.", "date": "2019.08.24", "title": "Джамбазки: Химическа кастрация за изверга от Сотиря, сексулог - звучи сталинистки, няма да има желания ефект"}
{"url": "https://www.faktor.bg/bg/articles/pod-natiska-na-kongresmeni-tramp-se-otkaza-da-rezhe-parite-za-amerikanskata-diplomatsiya", "text": "След бурни реакции както от демократи, така и от републиканци, Доналд Тръмп се отказа да съкрати с 4 милиарда долара бюджета на американската дипломация и помощта за чуждестранно развитие, предаде Франс прес, позовавайки се на днешно изявление на Държавния департамент. \"Президентът реши да не дава ход на предложение за анулиране на някои средства, отпускани на Държавния департамент и Американската агенция за международно развитие\", заяви говорител на американската дипломация. В началото на месеца бюджетнияут офис на Белия дом обяви незабавно замразяване на отпускани средства за тази бюджетна година (която завършва в края на септември) за редица програми - от мироопазващи операции до световното здравеопазване и международната борба срещу наркотиците. В съобщението се намекваше, че замразяването може да се превърне в анулиране. Редица неправителствени организации, както и водещите представители на комисиите за външните работи на двете камари на Конгреса - демократи и републиканци, енергично настояха администрацията да преразгледа решението си. Такова анулиране \"би означавало да се отрежат над 4 милиарда долара жизненоважни средства за американската външна политика\", заявиха представителите на тези комисии. \"Това би навредило на националната ни сигурност и на насърчаването на световното водачество на САЩ и е директно посегателство над разделението на властите\", добавиха те. \"Разбрахме се да продължим прегледа на програмите си и да пренасочваме другаде всяко финансиране, което не поддържа пряко нашите приоритети\", увери днес Държавният департамент.", "date": "2019.08.24", "title": "Под натиска на Конгреса Тръмп се отказа да реже парите за американската дипломация"}
{"url": "https://www.faktor.bg/bg/articles/novini/balgariya/goreshto-lyato-do-kraya-na-avgust-termometarat-se-pokazva-do-37-gradusa", "text": "Чака ни предимно слънчево и топло време и то не само до края на месец август, но вероятно и в първите няколко дни на септември. В събота, неделя и понеделник над крайните западни райони  в следобедните часове ще има повече облаци и на изолирани места е възможно за кратко да превали. Но над останалата част от страната ще е слънчево и топло, в следобедните часове дори горещо. Максималните температури остават в интервала 30 - 37 градуса. По-сериозно захлаждане се очертава чак в началото на септември. През цялата следваща седмица ни чака предимно слънчево и топло време със слаб вятър от изток-североизток, а това се дължи на център на високо налягане над североизточните части на континента. Този антициклон ще определя времето у нас до края на месец август. В Централна Европа от Италия на север през Австрия, Швейцария, Германия и Западните Балкани, включително и Македония, в следващите дни ще има условия за превалявания главно в следобедните часове. Лятото се завърна истински през август, но вече денят е по-малък, слънцето пада на юг и вечерите и сутрините са по-хладни и приятни. Не ни чакат големи жеги идва септември - месец преходен към есента. Но ако това лята донякъде прилича на миналогодишното, особено през юли и август, можем да очакваме тази година септември да е подобен на миналогодишния, т.е. по-сух и сравнително топъл.", "date": "2019.08.24", "title": "Горещо лято до края на август, термометърът ще показва до 37 градуса"}
{"url": "https://www.faktor.bg/bg/articles/novini/balgariya/borisov-ne-e-seriozno-da-govorim-za-kandidaturata-na-kovachki-da-stroi-aets-belene", "text": "\"Аз се удивлявам, че Ковачки и БСП работиха заедно години наред. Ако държавната китайска атомна компания е близка на Ковачки, ако държавната южнокорейска огромна ядрена фирма е близка до Ковачки, ако Росатом е близка, ако \"Дженерал електрик\" е близка, ако немците, французите са близки, те просто в отчаянието си не знаят какви глупости говорят\". Така министър-председателят Бойко Борисов отговори на въпрос за потенциалните инвеститори за АЕЦ \"Белене\" и обвинението от вчера на БСП за близост до бизнесмена Христо Ковачки. Не е сериозно, от 13 заявления за строителството на АЕЦ „Белене\" от стратегически инвеститори,  да се поставя въпросът за участието на бизнесмена Христо Ковачки, сред кандидатите за строежа на Втора атомна, коментира още Борисов, цитиран от Би Ти Ви. Така премиерът отговори на обвиненията на БСП, че въпреки задълженията си към държавата, Ковачки се явява като стратегически инвеститор за Белене. „В отчаянието си не знаят какви глупости говорят. Една година усилия полагам да докарам едновременно французи, германци, американци и руснаци на българските реактори, които сме си платили, за да може да построим тази централа. Защото 5 и 6 реактор (на АЕЦ „Козлодуй”) приключват и своята дейност след 10 години. Трети път са удължавани. Тогава ще виснем само на кюмюра, на въглища ще питам. При тези скъпи (въглеродни) емисии каква индустрия ще се прави и какъв ток ще се харчи”, заяви Борисов.", "date": "2019.08.24", "title": "Борисов: Не е сериозно да говорим за кандидатурата на Ковачки да строи АЕЦ \"Белене\""}
{"url": "https://www.faktor.bg/bg/articles/novini/svyat/zastrelyaha-mazh-po-sred-byal-ubiystvoto-prilichalo-na-ekzekutsiya", "text": "Мъж беше убит посред бял ден с изстрел в главата от колоездач на улица в Берлин, съобщиха полицията и прокуратурата, цитирани от ДПА. От службата на градската прокуратура посочиха, че има арестуван във връзка с престъплението, посочва \"Дарик\". Полицейски водолази откриха оръжието на убийството - пистолет, и велосипеда на извършителя в река Шпрее, близо до местопрестъплението. Очевидец разказа за всекидневника \"Берлинер моргенпост\", че инцидентът изглеждал като \"екзекуция\": убиецът се приближил към жертвата отзад и я застрелял в тила от няколко метра разстояние. След това извършителят стрелял още веднъж в тялото на вече падналия на земята човек. После се отдалечил с велосипеда си. Говорител на прокуратурата не потвърди, но и не отрече подробностите около убийството. Престъплението беше извършено в берлинския квартал Моабит, край централния парк Тийргартен. Намирали се наблизо пешеходци са извикали полиция. Самоличността на убития засега не е известна.", "date": "2019.08.24", "title": "Застреляха мъж по сред бял ден, убийството приличало на екзекуция"}
