{"url": "https://faktor.bg/bg/articles/kamion-zatvori-trakiya-ima-tech-na-metan", "text": "Камион, превозващ метан, е катастрофирал на магистрала „Тракия”. Инцидентът е станал в района на 141-142 километра. Има теч на метан. Движението в района е спряно, автомобилите се пренасочват по обходен маршрут. Причината за катастрофата е гъста мъгла. Видимостта в района е под 100 метра.", "date": "2019.12.19", "title": "Камион катастрофира на „Тракия”, теч на метан затвори магистралата"}
{"url": "https://faktor.bg/bg/articles/deloto-sreshtu-mityo-ochite-i-grupata-mu-tragva-na-20-yanuari-s-razpiti", "text": "Съдебното дело срещу Димитър Желязков и участниците в групата му тръгва по същество на 20 януари 2020 година с разпит на свидетели. Това реши Специализираният наказателен съд на 18 декември след 8-часово разпоредително заседание. В ръководената от Митьо Очите група участват 12 души. Те се занимавали с разпространение на наркотици, изнудвания и палежи. Съдебният състав отхвърли искането на защитниците за връщане на делото на Специализираната прокуратура, след като прие, че обвинителният акт изцяло отговаря на изискванията на закона и в него не са налице процесуални нарушения, които биха нарушили правото на защита на подсъдимите. Съдът отхвърли като неоснователни останалите искания на защитата и потвърди определените мерки за неотклонение на всички подсъдими. Димитър Желязков остава задържан под стража.", "date": "2019.12.19", "title": "Делото срещу Митьо Очите и групата му тръгва на 20 януари с разпити"}
{"url": "https://faktor.bg/bg/articles/kultov-balgarski-vestnik-spira-da-izliza", "text": "Ceдмичникът \"Жълт Труд\" cпря дa излизa. Издaниeтo, кoeтo e нa пaзaрa oт 1991 г., вeчe oтпeчaтa пocлeдния cи брoй, пиca Vаrnа24.bg. \"Вcякa прикaзкa cи имa крaй. Виe държитe в ръцeтe cи пocлeдния брoй нa в. \"Жълт Труд“. Зa cъжaлeниe виcoкaтa цeнa нa вecтникaрcкaтa хaртия и икoнoмичecкaтa лoгикa нaлaгaт нeгoвoтo cпирaнe в хaртиeн вaриaнт. Дaми и гocпoдa, кoлeги, зa мeнe бeшe чecт!\", нaпиca в кoлeдния брoй нa ceдмичникa глaвният рeдaктoр Cлaвянa Мaнoлoвa. Прeз гoдинитe във вecтникa ca рaбoтили дълъг cпиcък кaчecтвeни журнaлиcти. Прeз втoрaтa пoлoвинa нa 90-тe гoдини тирaжът нa издaниeтo гoнeшe 400 000 брoя. \"Жълт Труд\" e пoрeднoтo пeчaтнo издaниe, кoeтo cпирa дa излизa. Пocлeдoвaтeлнo бяхa cпрeни вceкиднeвницитe \"Нoвинaр\", \"Прeca\" и \"Днeвник\", a \"Cтaндaрт\" в мoмeнтa ce oпитвa дa прocъщecтвувa кaтo ceдмичник. Oт нaчaлoтo нa 2020 г. в. \"Ceгa\" cъщo щe ce oтпeчaтвa caмo вeднъж в ceдмицaтa - в пeтък.", "date": "2019.12.19", "title": "Култов вестник спира да излиза"}
{"url": "https://faktor.bg/bg/articles/inzhener-ot-metropoliten-stava-zam-kmet-po-stroitelstvo-v-stolichna-obshtina", "text": "Столичният кмет Йорданка Фандъкова предлага инж. Цветан Божинов да е новият зам.-кмет по строителство. Тя представи и неговата биография - опитен инженер с 30 г. опит в сферата на строителството, завършил \"Промишлено и гражданско строителство\" във ВИАС. Работил е като млад инженер в Метрополитен, но е ръководил и големи инфраструктурни проекти, както на заводи, така и на жилищни комплекси в сферата на строителството в България и чужбина. Инж. Божинов ще поеме жилищната и транспортната инфраструктура и ВиК сектора. Неговата предшественичка Ирина Савина остава в общината и ще ръководи експертно сектора по европейски проекти, международната дейност и туризъм в общината. Столичният общински съвет прие още Дирекцията за анализ на трафика в София да се увеличи с 3 щатни бройки, които ще се заемат от експерти по Пътна безопасност. Ресор \"Здравеопазване\" пък се поема от зам.-кмета по финансите Дончо Барбалов. Общината отделя и звено за младежки политики - то ще се поеме от млади хора.", "date": "2019.12.19", "title": "Инженер от \"Метрополитен\" става зам.-кмет по строителство в Столична община"}
{"url": "https://faktor.bg/bg/articles/otkriha-martav-mladezha-izcheznal-na-15-dekemvri-v-sofiya", "text": "24-годишният Николай Георгиев, който изчезна безследно на 15 декември, е бил открит вчера мъртъв, съобщиха негови близки, които по-рано призоваха в социалните мрежи всеки, който е виждал младежа да подаде сигнал в полицията. Николай е видян за последно в неделя, когато напуска дома си в софийското село Доброславци. Малко по-късно телефонът му е засечен последно в село Мрамор. Все още не е ясна причината за смъртта на студента по философия, но по неофициални данни той сам е отнел живота си. Eдин от последните постове на младежа във Фейсбук завършва с думите: \"Много скапан свят. Едни и същи порочни модели в своя безсмислен кръговрат. И имаме претенция да сме по образ и подобие на какво?\" Във вторник 15-годишният ученик от Столичната гимназия по електроника \"Джон Атанасов\" Иван Дешев бе намерен мъртъв в района на ТЕЦ-София и ул. \"История славянобългарска\". Часове по-рано родителите му го обявиха за издирване. Оказа се, че момчето е посегнало на живота си след любовно разочарование. Иван ще бъде изпратен в последния си път утре в гробищния парк в Карлово.", "date": "2019.12.19", "title": "Откриха мъртъв младежа, изчезнал на 15 декември в София"}
{"url": "https://faktor.bg/bg/articles/bezplatni-buferni-parkingi-i-dnes-v-sofiya-zaradi-mrasniya-vazduh", "text": "Превишени нива на фини прахови частици във въздуха и през вчерашния ден бяха отчетени в София. Поради тази причина Столичната община въведе част от мерките си за справяне с мръсния въздух, а именно - безплатни буферни паркинги, както и засилени проверки за нерегламентирано изгаряне на отпадъци, предава БНТ. И тази сутрин жителите и гостите на столицата отново се събудиха в мъгла, и въздухът видимо и осезаемо се усеща доста наситен именно с тези фини прахови частици. Вчера на места беше отчетено до три пъти над нормата завишение в кварталите \"Надежда\", \"Хиподрума\". Втори ден работят буферните паркинги в столицата. Над 2500 са свободните места в тях. 4 буферни паркинга има в града - на булевард \"Джеймс Баучер\", най-големият се намира на Цариградско шосе и разполага с 1250 места, в квартал \"Надежда\" - \"Бели Дунав\", и най-новият на булевард \"Драган Цанков\". Ефективността на тази мярка - с 20% се увеличава броят на използващите буферни паркинги в дните с превишение на фините прахови частици във въздуха и в дните, в които се въвежда мярката безплатен буферен паркинг, съобщава Столичната община, цитирани от БНТ. По данни на Столичната община най-мръсен вчера е бил въздухът в квартал \"Надежда\". Там сензорите са отчели 170 микрограма на кубичен метър при максимум 50. В \"Хиподрума\" и \"Павлово\" сензорите са отчели двойно завишение над допустимите стойности, но замърсяване имаше и в други квартали на столицата. И тази сутрин са отчетени доста високи завишения на фините прахови частици във въздуха. Отново в квартал \"Надежда\" е лидер в класацията.", "date": "2019.12.19", "title": "Безплатни буферни паркинги и днес в София заради мръсния въздух"}
{"url": "https://faktor.bg/bg/articles/temenuzhka-petkova-pet-sa-kompaniite-s-koito-zhelaem-da-vodim-pregovori-za-aets-belene", "text": "Пет са компаниите, с които желаем да водим преговори за АЕЦ \"Белене\" и сме включили в кратката лист. Това каза министърът на енергетиката Теменужка Петкова на общото заседание на Комисията по енергетика и на Комисията по околна среда при представянето на списък на кандидатите, към които ще бъде отправена покана за подаване на обвързваща оферта за избор на стратегически инвеститор за проекта АЕЦ „Белене“. Министърът поясни, че става въпрос за „Росатом“ (Русия), „Си Ен Ен Си“ (Китай), Корейската хидроатомна корпорация, „Фраматом“ (Франция) и „Дженеръл електрик“ (САЩ).Министърът поясни, че това са петте компании, към които страната ни ще отправи покана за предоставяне на обвързваща оферта и желаем да водим преговори с тях. \"Както знаете през месец юни 2018 г. НС взе решение на база, на което се възложи на правителството да възобнови действието по търсене на възможност по реализация на проекта АЕЦ \"Белене\" на пазарен принцип, при ясно определени критерии, без предоставяне на държавна гаранция, без предоставяне на корпоративна гаранция и без сключване на дългосрочни договори за ел. енергия. Разработена бе процедура за избор на стратегически инвеститор, която дава възможност в нея да бъдат включени и такива кандидати и такива инвеститори, които биха желали да придобият миноритарен дял в бъдещата проектна компания или да сключат договори за дългосрочно изкупуване на ел. енергия, произведена от тази централа. Процедурата беше публикувана в официален вестник на ЕС през месец май 2019 г. и до 19 август 2019 г. беше срокът за подаване на заявление за участие в тази процедура. В рамките на определения срок постъпиха 13 заявления. 7 от тях съдържат искане от страна на заявителите да участват в процедурата като стратегически инвеститори във връзка с реализацията на този проект. 4 от заявленията съдържат искане за придобиване на миноритарен дял от компанията, съответно сключване на договори за изкупуване на ел. енергия и две заявления постъпиха, които показват интереса на компаниите да участват в проекта ,като заедно със своето участие в проекта те се ангажират да доставят определено оборудване, като осигурят финансирането във връзка с оборудването, което те ще произведат и ще доставят. Във връзка с постъпилите заявления, беше назначена комисия, която трябваше да извърши преглед на подадените заявления и да определи така наречената кратка листа на компаниите, с които ние бихме желали да водим преговори във връзка с търсенето на възможност за реализацията на проекат АЕЦ \"Белене\", каза Петкова.", "date": "2019.12.19", "title": "Теменужка Петкова: Пет са компаниите, с които желаем да водим преговори за АЕЦ \"Белене\""}
{"url": "https://faktor.bg/bg/articles/ikonomika-kevr-obsazhda-poevtinyavaneto-na-prirodniya-gaz", "text": "Предстоящото поевтиняване на природния газ с близо 2 процента от януари ще бъде обсъдено днес в Комисията за енергийно и водно регулиране. Ако цената бъде одобрена, през първото тримесечие на идната година синьото гориво ще струва около 44 лева за мегаватчас без данъци и такси. Намалението се дължи на очакваните по-ниски разходи, които ще направи \"Булгаргаз\", след като от началото на следващата година се предвижда точката на доставка на руски газ да бъде сменена и вносът да става на българо-турската граница на Странджа-Малкучвар. В случай на забавяне на сроковете за въвеждане в търговска експлоатация на газопровода \"Турски поток\" или неговото сухопътно продължение и като резултат на невъзможността за смяна на точките за внос на синьо гориво от 1 януари 2020 г. се предвижда временен пункт да има на границата ни с Румъния. В момента \"Булгаргаз\" води преговори с \"Газпром експорт\" за намаление на цената за доставка на природен газ за страната. Въпреки че срокът за постигане на споразумение изтече на 3 декември двете компании продължават преговорите, като българската страна настоява доставната цена за нашите потребители да отразява развитието на цените на европейските газови борси и действащите гранични цени за Германия, Франция и Италия.", "date": "2019.12.19", "title": "КЕВР обсъжда поевтиняването на природния газ"}
{"url": "https://faktor.bg/bg/articles/donald-tramp-prodava-opakovachna-hartiya-sas-svoya-lik-kato-dyado-koleda", "text": "В разгара на събитията около предстоящия импийчмънт, в търговската част на сайта на Доналд Тръмп се появи нов продукт — хартия за опаковане на коледни подаръци.  Щампата на хартията е с лика на ухиления президент, който е с коледна шапка и надпис Кеер America Great (Запази Америка велика).  В характерния за Тръмп националистичен тон хартията е описана като Proudly Made in USA (Произведена с гордост в САЩ). Рулото с размери 50 Х 180 см струва 30 долара. На хартията е изписано и името на вицепрезидента Пенс.", "date": "2019.12.19", "title": "Доналд Тръмп продава опаковъчна хартия със своя лик като Дядо Коледа"}
{"url": "https://faktor.bg/bg/articles/eto-zashto-ivelin-popov-razkri-se-otkazva-ot-natsionalniya-otbor", "text": "Ивелин Попов разкри причините да се откаже от националния отбор по футбол, но си остави и вратичка за зваръщане.. Той разкри плановете си да спре да играе за България преди последната евроквалификация с Чехия през ноември и завършва кариерата си с 90 мача за тима.  Бившият капитан обяви в интервю за \"Канал 3\", че трудно може да промени решението си да се върне поне за баражите за Евро 2020. Той все пак си остави вратичка, като призова да се изчака срещата му със селекционера Георги Дерменджиев в близките дни. \"Негативизмът е първата причина. Втората е, че за някои футболисти националният отбор не е приоритет. Третата е свързана с досегашния директор Йордан Лечков и неговите критики към отбора. Трудно бих се върнал, но нека изчакаме да се срещна със селекционера\", заяви Попето. Националите имат шанс да се класират за Европейското първенство догодина, ако мрез март 2020-а победят Унгария, а после Исландия или Румъния в София в плейофите.", "date": "2019.12.19", "title": "Ето защо Ивелин Попов се отказва от националния отбор"}
{"url": "https://faktor.bg/bg/articles/moskva-obzhalva-doping-nakazanieto-v-lozana", "text": "Руската антидопингова агенция (РУСАДА) официално реши да обжалва четиригодишното наказание, наложено от Световната антидопингова агенция (УАДА) по-рано този месец. Санкцията на УАДА забранява на Русия да организира и да участва в международни състезания от най-висок ранг, което означава, че страната няма да има свой отбор на световното първенство по футбол в Катар през 2022, олимпийските игри в Токио през 2020 и зимните в Пекин през 2022. \"Взехме решение да не се съгласим с наложеното наказание от УАДА\", съобщи днес президентът на Изпълнителния комитет на РУСАДА Александър Ивлев. Решението на РУСАДА ще бъде съобщена на УАДА в близките дни, което ще стартира процеса по обжалване, който ще бъде разгледан от Спортния арбитражен съд (КАС) в Лозана. Много специалисти вече изразиха мнение, че евентуалната жалба на руснаците е безсмислена и няма никакъв шанс да бъде одобрена от КАС, като това заяви и самият президент на Руската антидопингова агенция Юри Ганус.", "date": "2019.12.19", "title": "Москва обжалва наказанието за допинг в Лозана"}
