{"url": "https://faktor.bg/bg/articles/ot-darzhavna-sigurnost-izdali-spetsialen-instruktazh-za-provezhdaneto-na-vazroditelniya-protses", "text": "Държавна сигурност е излязла със специален инструктаж а провеждането на насилствената смяна на имената към началните на органите на МВР в страната, ръководени от тогавашните началници на окръжните управления на МВР-ДС. Предложението за инструктажа излиза от името на началника на Шесто управление на ДС за борба с идеологическата диверсия ген. Антон Мусаков и е от 17 януари 1985 г. Сайтът   публикува онлайн документа, който представлява строго секретно предложение относно: Инструктажа във връзка с провеждане на мероприятия за подмяна на турско-арабските имена. От него става ясно, че в окръжните управления на ДС са командировани офицери от централните управления на Държавна сигурност. Наредено е да се вземат мерки за недопускане идването в София на групи от турското малцинство с цел провеждането на протести и демонстрации. Специално внимание е обърнато на селищата, в които е трябвало да се проведе „възродителния процес”. Там е трябвало да бъдат изградени контролно пропускателни пунктове, за да се ограничава достъпа до тези места от съседните окръзи и обратното. КАТ е използван за недопускане на лични моторно-превозни средства по време на „мероприятието”. Също така е наредено в селищата, където се е провеждала насилствената смяна на имената, да бъдат спрени телефони. Разпоредена е охраната на всички местни партийни и държавни ръководители, партийните комитети и народни съвети. Специални указания са дадени как да се работи с агентурата по време на „възродителния процес”. Едно от основните изисквания е бързо информиране за намерения за извършване на остра подривна дейност – терор, диверсии, масови безредици и др. „Бързо да се вербува нова агентура и се придобиват доверени лица предимно от средите на местните авторитети и лидери, които могат да оказват положително влияние и др. „Работата с някои от тях да се организира и на базата на материалната заинтересованост – заплащане”, е посочено в предложението за инструктаж. Дадени са и препоръки за работата по сигналите и оперативния отчет.", "date": "2020.01.10", "title": "От Държавна сигурност издали специален инструктаж за провеждането на \"възродителния процес\""}
{"url": "https://faktor.bg/bg/articles/novini-balgariya-sasht-sa-protiv-vtorata-liniya-na-gazoprovoda-turski-potok-prednaznachena-za-dostavki-na-gaz-za-yugoiztochna-evropa-prez-balgariya", "text": "„Съединените щати са против втората линия на газопровода „Турски поток“, предназначена за доставки на газ за Югоизточна Европа през България, тъй като я разглеждат като геостратегически проект на Русия“, заяви в интервю за БНР заместник - държавният секретар по политическите въпроси Дейвид Хейл, който е №3 в Държавния департамент на САЩ.  „Съзнаваме, че енергийната сигурност е много важна за Европа и разбираме, че когато нашите съюзници имат сигурен достъп до енергоизточници, те са по-силни, по-благонадеждни съюзници. Проблемът е, че Москва има други възгледи. Москва използва енергоизточниците си като политически инструмент, с който да упражнява влияние, за да разделя Европа. „Северен поток 2“ и втората линия на „Турски поток“ са проблем, защото не осигуряват енергийна диверсификация за Европа. Те дестабилизират Украйна, защото Русия получава възможност да заобиколи тръбопроводите на украинска територия. Ние смятаме, че те дават на Русия още едно средство да се наложи над Европа и така допринасят за нестабилността“, добави той. „САЩ ще продължат подкрепата си за модернизацията на българските въоръжени сили, за изграждане на защитена от манипулации 5G комуникационна мрежа и за укрепване на върховенството на закона в страната ни“, посочи още Хейл.  „Тук в Америка сме оптимисти за развитието на България в това отношение и продължаваме да работим с вас за укрепване на демокрацията, на върховенството на закона и на противодействието на корупцията. Наскоро се договорихме да проведем диалог за реформа в конституцията и отчетност на съдебната власт. Приветстваме, че България се нагърби с водеща роля по редица регионални проблеми. Но силата на България зависи от силата на нейната демокрация“, заяви американският дипломат.", "date": "2020.01.10", "title": "САЩ са против втората линия на газопровода „Турски поток“, предназначена за доставки на газ за Югоизточна Европа през България"}
{"url": "https://faktor.bg/bg/articles/karakachanov-za-aresta-na-neno-dimov-pokazno-ubiystvo", "text": "Лидерът на ВМРО Красимир Каракачанов е разговарял с премиера Бойко Борисов, потвърди самият Каракачанов след срещата . Той не каза в прав текст, дали екоминистърът Нено Димов подава оставка, но заяви пред БНР: \"Имах разговор с премиера. Ще ви кажа, ще прочетете (дали ще има оставка) след това показно убийство\". Министър Димов е задържан за 24 часа в трето полицеско управление в столицата след обиск в дома му и в кабинета му вчера. Това стана по време на акция на ДАНС, МВР и прокуратурата, предизвикана от водната криза в Перник и неизяснените обстоятелства около вноса на боклук от Италия.", "date": "2020.01.10", "title": "Каракачанов е говорил с Борисов за ареста на Нено Димов, нарече го \"показно убийство\""}
{"url": "https://faktor.bg/bg/articles/novini-svyat-zelenski-versiyata-che-nashiyat-samolet-e-svalen-ot-iranska-raketa-oshte-ne-e-potvardena", "text": "Президентът на Украйна Владимир Зеленски написа във \"Фейсбук\" профила си, че версията за сваляне на украинския самолет е свален с ракета на иранското ПРО \"не се изключва, но и не е потвърдена\". Зеленски призова правителствата на САЩ, Канада и Великобритания да предоставят данните и доказателствата, с които разполагат на комисията, разследваща катастрофата. Припомняме, че премиерите на Канада и Великобритания заявиха, че имат информация, че самолетът може би е свален случайно от иранска зенитна ракета. На 9 януари Newsweek съобщи, че самолетът със 176 души на борда е свален с иранска ракета, изстреляна от руски зенитно-ракетен комплекс \"Тор\".", "date": "2020.01.10", "title": "Зеленски: Версията, че нашият самолет е свален от иранска ракета още не е потвърдена"}
{"url": "https://faktor.bg/bg/articles/novini-balgariya-atlantitsi-balkanski-potok-e-antibalgarski-stsenariy-tsimentira-energiynata-ni-zavisimost-ot-rusiya", "text": "Атлантическия съвет на България излезна с остра позиция след официалното откриване на „Турски поток” в Истанбул. Според атлантиците  независимостта и свободата на България нямат цена, а политическите партии отказват да се противопоставят на поредното ограбване  на данъкоплатците. Ето и  пълния текст на позицията им: По повод церемонията по откриването на газопровода „Турски поток“ в Истанбул и участието на премиера Бойко Борисов в нея, Атлантическият съвет на България още веднъж препотвърждава своята официална Позиция от 2.03.2019 г., в която ясно бе заявено нашето неодобрение към преминаването на газопровода „Турски поток“ през България.  Ние сме категорични в оценката си, че при тези договорени условия с Руската федерация и независимо дали газопровода „Турски поток“, преминаващ през България, е наричан от правителството „Балкански поток“ , „разширение на газопреносната мрежа на България“ или „газов хъб Балкан“, той  Сценарият с измисления „газов хъб“ е поредна издънка на „тройния руски шлем“, който не е икономически, а геополитически проект за многолетен монополен руски енергиен грабеж и изсмукване на български национален доход чрез национално предателство, маскирано като загриженост за диверсификация. Нашата позиция е основана на аргументи, които правителството досега не обори с неоспорими факти и документи. Ето някои от тях: 1. Българската държавна компания „Булгартрансгаз“ има валиден договор за транзит на газ с руската „Газпром Експорт“ до 2030 година, с валидна клауза „ship or pay“ – транзитирай или плати. Това означава, че независимо дали се осъществява или не транзит на газ за Турция или друга страна през българска територия, държавата ни има гарантирани над един милиард щатски долара приход в следващите 10 години. С „Турски поток“ през България като българското правителство не възрази и не протестира. Това, че Русия иска да доставя на Турция газ директно през Черно море, заобикаляйки Украйна, не е български проблем и Русия следва да плати на България договорната компенсация. 2. Българското правителство доброволно се съгласи да промени от 1.01.2020 г. точката на доставка за България на руски природен газ, като той вече започна да влиза откъм Турция, а не откъм Румъния. Защо правителството прие без възражения и искания за компенсации ултиматума /предложението/ на руската страна за промяна на точката за доставка на природен газ за България? Дали защото така на практика България сама „запуши“ „Трансбалканския газопровод“ за транзит към Турция с вече идващ насреща обратен поток руски газ от Турция за България? По този начин правителството безусловно се отказа от гарантиран и договорен приход от транзит на руски природен газ за Турция за над 1.7 милиарда лева. Това е абсолютно неприемливо! 3. Строителството на „разширението на газопреносната ни система“ се финансира изцяло за сметка на българските данъкоплатци, а по нея ще тече почти 100 % руски газ. Няма икономическа логика българските данъкоплатци да платят за изграждане на газопровода „Турски поток“ през България около 3 милиарда лева, за да се получават през следващите 20 години приходи от транзит отново за около 3 милиарда лева. Така тази инвестиция ще се изплати чак около 2040 г. и едва тогава България ще започне да печели от транзит на газ по „Турски поток“. Това означава, че този капиталов разход е неефективен и нецелесъобразен. При това положение той може да се оцени като  Атлантическият съвет на България вече няколко пъти призова българското правителство и българските народни представители да преустановят незабавно изпълнението на този антибългарски сценарий, който води до окончателно циментиране на енергийната зависимост на България от Руската федерация. През последните две години АСБ проведе няколко конференции и публични дискусии по тази тема   . На тях изтъкнати български енергийни експерти доказваха несъстоятелността и рисковете пред България от реализирането на проектите „Турски поток“ през България и АЕЦ „Белене“. С публикуваните на нашия интернет сайт статии „Провал и унижение в Москва“ и „Руските компании ограбват България, а държавната власт си трае. Защо?  ние информирахме гражданското общество и посолствата в България на съюзните държави от НАТО и ЕС за проблема с енергийната зависимост, а от там и политическа зависимост на България от Русия. Но нашите възможности като неправителствена и надпартийна организация на граждани и експерти, са ограничени до тези инструменти. Нашето „оръжие“ е словото. Ние информираме, предупреждаваме, призоваваме, предлагаме. Ние не можем да вземаме парламентарни или правителствени решения, защото нито имаме законово право да участваме в политическия живот като организация, нито се стремим към участие в управлението на страната. Това е работа на политическите партии. Затова призоваваме партиите много по-активно да защитават обществения интерес и да гарантират енергийната, а от там икономическата и политическата независимост на България. Но за съжаление от парламентарно представените опозиционни партии   по този стратегически важен въпрос, което означава съгласие с управляващите партии. Извънпарламентарните демократични и патриотични партии също не поставят тази тема в центъра на своята политическа дейност. Тези констатации не ни дават повод за оптимизъм и отново българските данъкоплатци ще платят и тази сметка. Опасяваме се, че ако и АЕЦ \"Белене\" започне да се строи, сметката ще я плащат още няколко български поколения. Но тя не е само във финансово изражение, защото независимостта и свободата на България нямат цена!", "date": "2020.01.10", "title": "Атлантици: „Балкански поток” е антибългарски сценарий,  циментира енергийната ни зависимост от Русия"}
{"url": "https://faktor.bg/bg/articles/novini-svyat-velikobritaniya-s-preduprezhdenie-za-patuvaniyata-do-iran", "text": "Великобритания препоръча на гражданите си да избягват всякакви пътувания до Иран след изявленията, че е възможно разбилият се край Техеран украински пътнически самолет да е бил свален от иранска ракета, предаде Ройтерс, цитирана от БТА.  \"Предвид наличната информация, че самолетът е бил свален от иранска ракета земя-въздух и изостреното напрежение, съветваме британските граждани да не пътуват до Иран\", заяви британският външен министър Доминик Рааб. \"Препоръчваме също да не се ползват полети до, от и вътре в Иран. Спешно се нуждаем от цялостно и прозрачно разследване за установяване на причината за катастрофата\", добави Рааб.", "date": "2020.01.10", "title": "Великобритания с предупреждение за пътуванията до Иран"}
{"url": "https://faktor.bg/bg/articles/novini-svyat-eksperti-na-tozi-etap-voyna-mezhdu-sasht-i-iran-nyama-da-ima", "text": "\"Иран и САЩ засега сякаш са изчерпали интензивността на своето неразбирателство, въпреки че американският Конгрес е гласувал тази нощ специална резолюция, забраняваща на Тръмп да започва военни действия без разрешението на Конгреса, т.е. има още една защитна преграда пред това тази ескалация да се превърне във военен конфликт\", коментира пред БНТ директорът на Европейския съвет за външна политика Весела Чернева. Според директора на Института за икономика и международни отношения Любомир Кючуков, война между САЩ и Иран засега няма да има. \"Големият проблем обаче е, че се размиват границите на допустимото и възможното, когато става дума за военни действия и военните действия се превърнаха в ежедневие. Рискът от военен конфликт продължава да съществува и войната започва да се използва все повече и във вътрешнополитически план като инструмент за консолидация и т.н. За съжаление това, което наблюдаваме през последните години е, че има сериозно размиване на международното право и намаляване на ролята на международните институции. Всичко, което се случва, е извън системата на ООН без санкциите на Съвета за сигурност и, от друга страна, принципът за националният суверенитет започва да се нарушава все по-често\", заяви той. \"ЕС е онази сума от интересите на страните членки, която е повече от нейните части. Той трябва да е в състояние да предлага решения, които да предлагат и на малките държави да участват във взимането на решения и въобще да прави гласа на 28-те чут, затова тази среща, която ще се проведе днес на външните министри е важна\", допълни Весела Чернева.  Тя предположи, че три основни елемента ще бъдат във фокуса на тази среща: иранската програма, до каква степен Европа може да подпомогне борбата срещу \"Ислямска държава\" най-вече в Ирак, и за сваления украински самолет. \"Когато ЕС отправи призив за деескалация, безадресен принцип, това означава мълчаливо несъгласие с действия на основния партньор, в конкретния случай със САЩ, коментира Любомир Кючуков.  Според него ЕС трябва да избира между трансатлантическата си лоялност и собствените си интереси. \"Той губи поне в два плана. В много случаи ЕС не желае да заема позиции спрямо САЩ, и на второ място той губи като пряк резултат събитията - бежанска вълна, нарастване на рисковете за сигурност и т.н\", допълни директорът на Института за икономика и сигурност.", "date": "2020.01.10", "title": "Експерти: На този етап война между САЩ и Иран няма да има"}
{"url": "https://faktor.bg/bg/articles/novini-svyat-tri-zemetreseniya-v-rumaniya", "text": "Три земетресения са регистрирани в Румъния през изминалата нощ, съобщава в. \"Гъндул\", цитиран от БТА. Първият трус е станал на дълбочина от 5 км в 00,01 ч. румънско (и българско) време в град Брашов. Той е бил с магнитуд 2,4. Второто земетресение е регистрирано в 00,04 ч. във Вранча на дълбочина от 141 км и с магнитуд от трета степен. Най-близките градове до епицентъра му са Брашов, Плоещ, Бакъу, Галац и Браила. Третият трус е регистриран в 05,13 ч. също във Вранча. Дълбочината на земетресението е била 100 км, а магнитудът - 2,8. Земетресението е станало в близост до градовете Брашов, Бакъу, Плоещ, Галац и Браила, пише \"Гъндул\".", "date": "2020.01.10", "title": "Три земетресения в Румъния"}
{"url": "https://faktor.bg/bg/articles/novini-balgariya-posolstvoto-na-polsha-oproverga-publikatsii-na-balgarski-medii-i-istoritsi-za-nachaloto-na-vtorata-svetovna-voyna", "text": "Във връзка с изопачаващите историческата истина  в статии и коментари на български историци и журналисти относно изказването на президента на Руската федерация г-н Владимир Путин за причините, довели до Втората световна война, посолството на Република Полша публикува на сайта си позиция, с която припомня основните факти за най-кръвопролитния конфликт в историята на света. Прелюдия към Втората световна война са подписаният на 23 август 1939 г. съветско-германски Пакт „Рибентроп-Молотов“ и приложеният към него секретен протокол за подялба на Полша и други страни (този факт е признат от Конгреса на народните депутати на СССР, който на 24 декември 1989 г. осъжда Пакта). Благодарение на това споразумение Хитлер не само печели съюзник в лицето на Сталин, но си подсигурява свобода на действие в планираната война с Полша. Третият Райх и СССР почти веднага се възползват от сключеното съглашение: на 1 септември 1939 г. Хитлер напада Полша, а на 17 септември 1939 г. същото прави Сталин. На 22 септември в разположения в централна Полша град Брест се провежда съвместен военен парад на Вермахта и Червената армия. На 28 септември 1939 г. Третият Райх и СССР сключват Договор за дружба и граници, подпечатал не само подялбата на Полша, но и съюза на двете тоталитарни държави.  От първите дни на германската окупация на Полша (по онова време държавата с най-голяма еврейска общност в света) антисемитската политика на Третия Райх е придружена от пропагандна кампания, целяща създаване на негативни настроения към евреите. Към тази дейност се добавя и прилагането на най-сурови наказания (включително смъртно наказание) към всеки поляк, поискал да окаже помощ на евреин. Полша е единствената окупирана от Третия Райх страна, в която помагането на евреите се наказва със смърт. Известни са много примери за масови убийства, извършени от германците, на полски семейства, които укриват евреи или им оказват друга помощ. Да, известни са и случаи, в които поляци издават евреи на нацистите срещу печалба. Тези поляци обаче се наказват със смърт „от името на Република Полша“ от полската съпротива. За истинското отношение на поляците спрямо евреите най-добре свидетелства фактът, че те са най-многобройната група (6 992 души) сред удостоените с почетното звание „Праведник на света“, присъждан от израелския Мемориален комплекс на жертвите на Холокоста „Яд Вашем“ в Йерусалим. На всички, които искат да получат допълнителна информация относно гореизложените факти, Посолството на Република Полша препоръчва статията „Разказът на картата“, написана от полския историк д-р Анджей Завистовски, както и интернет страницата Truthaboutcamps.eu", "date": "2020.01.10", "title": "Посолството на Полша опроверга публикации на български медии и историци за началото на Втората световна война"}
{"url": "https://faktor.bg/bg/articles/novini-svyat-parlamentat-v-abhaziya-poiska-ostavkata-na-prezidenta", "text": "Парламентът в Абхазия поиска оставката на президента . По-рано протестиращи проникнаха в сградата, където са разположени проруските администрации на президента, правителството и парламента Протестът е предизвикан от дело за убийство, извършено през ноември 2019 г. Смята се, че един от тримата обвиняеми е член на охраната на президента Раул Хаджимба. Абхазия се отцепи от Грузия след разпадането на Съветския съюз и досега, освен от Русия е призната от още пет държави.", "date": "2020.01.10", "title": "Парламентът в Абхазия поиска оставката на президента"}
{"url": "https://faktor.bg/bg/articles/dvama-dushi-zaginaha-sled-kato-vlak-blasna-kola-na-zhp-prelez", "text": "Лек автомобил е бил ударен от пътнически влак на жп прелеза край село Жельо войвода, Сливенско. На място е загинал един от пътуващите. Трима са приети в реанимация на сливенската болница с опасност за живота, съобщи заместник-директорът на болницата д-р Хрисант Хрисантов. Петият мъж, пътувал в колата, е без опасност за живота. Инцидентът е станал малко преди 20.00 часа. Тази сутрин обаче един от хоспитализираните е починал. Друг от пътниците остава в тежко състояние и с опасност за живота. Шофьорът на автомобила е навлязъл в ж.п. прелеза при спуснати бариери и звукова сигнализация, каза началникът влака Генка Димитрова. Няма пострадали пътници във влака. Всички са извозени до гара Сливен с автобуси. Влакът е пътувал по линията Бургас – Сливен.", "date": "2020.01.10", "title": "Двама души загинаха, след като влак блъсна кола на жп прелез"}
{"url": "https://faktor.bg/bg/articles/obshtestvo-podavame-danachni-deklaratsii-ot-dnes", "text": "От днес започва подаването на декларациите за доходите на физическите лица и тези за облагане с корпоративни данъци - както по електронен път, така и на място в офисите на Националната агенция за приходите. Срокът за ползване на 5% отстъпка за ранно деклариране и плащане през 2020  година е 31 март, а крайният срок за обявяване на доходите 30 април, напомнят от приходната администрация. През март 2020 г. ще е достъпна и предварително попълнена декларация за доходите на гражданите, които имат персонален код на НАП или електронен подпис.", "date": "2020.01.10", "title": "Подаваме данъчни декларации от днес"}
{"url": "https://faktor.bg/bg/articles/vav-varna-propishtyaha-masovo-razbivat-koli-kradat-kakvoto-ima-ot-akumulator-do-paketche-s-davki", "text": "Хора от Варна сигнализират за масово разбиване на коли и дребни кражби, съобщи bTV. При единият от случаите собственикът на автомобила обяснява, че от колата му е открадната флаш памет, удължител за трифазен ток и музикалната система на колата. Мъжът заявява, че не е подал сигнал в полицията и няма и да го направи, защото не вярва престъплението да бъде разкрито. Друг потърпевш споделя, че автомобилът му е разбиван четири пъти за една година. Веднъж е подал сигнал до компетентните органи, но развитие не е имало. Три пъти са му откраднали акумулатора, а четвъртият път нямало какво друго да вземат и откраднали пакетче дъвки от таблото. По думите му има информация за 40 разбити автомобила за една нощ. Хората обмислят засилване на видеонаблюдението и граждански патрули, които да следят за вандалите.", "date": "2020.01.10", "title": "Във Варна пропищяха: Масово разбиват коли, крадат каквото има - от акумулатора до пакетче с дъвки"}
{"url": "https://faktor.bg/bg/articles/obshtestvo-zakon-i-red-kmetat-na-pernik-dori-i-da-dostignem-martviya-obem-na-yazovira-shte-mozhem-da-prechistvame-voda", "text": "„Хората реагират нормално на това, че има действия от страна на институция, която може да си свърши работата в тази посока”, каза още той „Радвам се, че имаше много бърза реакция от страна на прокуратурата. Виждаме, че има действия от тяхна страна, провеждат се и разпити на свидетели, за да се види как се стигна до това изпитание, пред което са изправени перничани”, заяви пред Нова телевизия кметът на Перник Станислав Владимиров във връзка с провежданите акции във връзка с водната криза в града. „Още в началото на моя мандат сезирах прокуратурата за това как е управлявано ВиК дружеството и какво е състоянието на язовир „Студена”. Това беше съвсем нормално действие от моя страна, защото се сблъсках с огромна криза”, каза още той. Запитан как реагира местното население на случващото в града, той отговори: „Хората реагират нормално на това, че има действия от страна на институция, която може да си свърши работата в тази посока”. „Оттук нататък прокуратурата е тази, която ще известява гражданите в каква посока се движи разследването на водната криза в Перник”, допълни още той. „В аварийните планове на кризисния щаб имаше начертани краткосрочни и дългосрочни мерки за справяне с кризата. Някои от тях вече са завършени. Достигна се един приток от около 100 литра в секунда. Отокът ни е фиксиран на 300 литра в секунда. Това са разчетите на ВиК дружеството, за да можем да преминем през най-критичните месеци”, каза още той. „Бяха отпуснати средства за пречиствателните ни станции. Там също има краткосрочни мерки, които се изпълняват. Те ще завършат в рамките на 2-3 седмици, за да може да се подпомогне в момента функциониращата пречиствателна станция. Лятото е правен тест, при т.нар. „мъртъв обем” тя е могла да пречисти водата, така че е била годна за пиене”, допълни Станислав Владимиров. „Започва и подмяната на ВиК мрежата. Това означава намаляване на авариите и на риска от смесване на мръсни и чисти води. Тук имаше разбиране и от страна на Министерски съвет, бяха отпуснати средства”, каза той.", "date": "2020.01.10", "title": "Кметът на Перник: Дори и да достигнем \"мъртвия обем\" на язовира, ще можем да пречистваме вода"}
{"url": "https://faktor.bg/bg/articles/obshtestvo-mazhkoto-ledeno-horo-v-kalofer-ne-pokriva-kriteriite-na-yunesko", "text": "„Мъжкото ледено хоро в Калофер все още не може да покрие критериите на ЮНЕСКО за включване сред образците на световното нематериално културно наследство“, заяви пред БНР  д-р Ирена Тодорова, изпълнителен директор на Регионалния център на ЮНЕСКО в София.  „Най-важен е критерият устойчивост във времето, за да се превърне нещо в традиция“, добави тя. „До този момент мъжкото хоро в Калофер има своята практика на местно ниво, но няма 50 години предаване от поколение на поколение на самия обичай и традиция. Тоест, можем да смятаме, че това е хубав и емоционален празник за калоферци, но уви, не може да покрие критериите за нематериално културно наследство“, каза Ирена Тодорова. Българският национален регистър е под егидата на Министерството на културата, на Националния съвет за нематериално културно наследство.  „Мъжкото хоро е разглеждано като елемент, но е отхвърлено от тази комисия преди години, защото се смята за т.нар. изработена традиция, която все още не е намерила устойчивост във времето и няма данни тя да е предавана стриктно от поколение на поколение. За да стане мъжкото хоро в действителност традиция, трябва да минат поне три поколения, които по един и същи начин го практикуват на местно ниво и общността да го припознае като важна част за идентитета, в случая на Калофер“, обясни Тодорова.", "date": "2020.01.10", "title": "Мъжкото ледено хоро в Калофер не покрива критериите на ЮНЕСКО"}
{"url": "https://faktor.bg/bg/articles/ikonomika-ekspert-shansovete-za-retsesiya-i-inflatsiya-nad-2-sa-nulevi", "text": "\"В понеделник пазарите на акции в почти цял свят регистрираха спадове след убийството на иранския генерал Солеймани и последвалите удари на Техеран, отбеляза Преслав Райков, финансов анализатор пред Bloomberg TV Bulgaria. Eкспертът обяви, че очаква глобалният икономически растеж да се забави още малко и да намери дъно през 2020 г. до 2.5%. \"Шансовете за рецесия и инфлацията да се върне на нива от над 2% са нулеви. За момента основните фактори на пазарите са търговското споразумение между САЩ и Китай. Предстои да видим дали ще бъде подписано и обещаното ще се случи\", добави още той. Според него евентуална фаза 2 на търговското споразумение между САЩ и Китай ще успокои пазарите изключително много и индексите ще тръгнат нагоре. Райков коментира, че основен риск представлява и корпоративната задлъжнялост на световно ниво. \"Това е свързано пряко и непряко с монетарната политика. Инвестиционните рейтинги слизат все по-надолу. Дългът все повече влошава структурата си. Това тежи на всички икономики. САЩ забавят растежа си до 2.3%\".", "date": "2020.01.10", "title": "Експерт: Шансовете за рецесия и инфлация над 2% са нулеви"}
{"url": "https://faktor.bg/bg/articles/kanada-ukrainskiyat-samolet-e-svalen-ot-iranska-raketa-imame-dokazatelstva", "text": "Канадският премиер Джъстин Трюдо потвърди пред журналисти, че разполага с разузнавателни данни от множество сигурни източници, доказващи, че украинският самолет, който се разби край Техеран, е свален от Иран предава  . Канада настоява да участва в разследването на катастрофата на украинския самолет в Иран \"Имаме разузнавателни данни от множество източници, включително от нашите съюзници и от собственото ни разузнаване. Доказателствата сочат, че самолетът е бил свален от иранска ракета \"земя-въздух \", каза Трюдо пред репортери. \"Това може би е било неволно\", добави Трюдо, цитиран от АФП. Общо 176 души, включително 63 канадци и 11 украинци загинаха след като самолет на украинските авиолинии падна малко след излитането си в сряда, по времето, когато Иран изстреля ракети към американски бази в Ирак.", "date": "2020.01.10", "title": "Канада: Украинският самолет е свален от иранска ракета, имаме доказателства"}
{"url": "https://faktor.bg/bg/articles/v-sasht-ogranichiha-pravomoshtiyata-na-tramp-da-izpolzva-voenna-sila-sreshtu-iran", "text": "Камарата на представителите на САЩ прие необвързваща резолюция за ограничаване на правомощията на президента Доналд Тръмп да използва военна сила срещу Иран, няколко дни след като той нареди да бъде убит иранският генерал Касем Солеймани с безпилотен самолет, предадоха Ройтерс и ТАСС. Контролираната от демократите долна камара на Конгреса прие резолюцията с 224 на 194 гласа, почти изцяло по партийна линия. Текстът беше подкрепен и от трима републиканци, а осем от демократите гласуваха против. Резолюцията задължава президента да не започва военни действия срещу Иран и на негова територия без разрешение на Конгреса. Председателката на Камарата на представителите Нанси Пелоси заяви, че макар и да не е правно обвързваща и да не изисква подписване от президента, тази резолюция има значение, защото е \"декларация на Конгреса на САЩ\", отбелязва ДПА. Сега резолюцията се изпраща за гласуване в Сената, където републиканците държат 53 от 100 места и рядко гласуват против президента. Този път обаче най-малко двама сенатори републиканци изразиха готовност да подкрепят текста. Белият дом разкритикува резолюцията. \"Тази резолюция е неразумна, а приемането й от Конгреса може да подкопае способността на САЩ да защитават американските граждани, на които Иран продължава да се стреми да навреди\", се казва в изявлението.", "date": "2020.01.10", "title": "В САЩ ограничават с резолюция правомощията на Тръмп да използва военна сила срещу Иран"}
{"url": "https://faktor.bg/bg/articles/mvr-i-dans-vlizat-i-vav-vik-plovdiv", "text": "генти на ДАНС и служители на МВР влизат във ВиК Пловдив за пълна проверка на дейността на държавното дружество. Тя е по разпореждане на министъра на вътрешните работи Младен Маринов, а поводът е водната криза в Перник и разкритите вече там нередности в управлението на местния воден оператор.  Все още не е ясно какво точно ще проверяват разследващите във ВиК Пловдив. В обсега на проверката могат да влязат изпълнението и отчитането на договорите с избраните изпълнители, назначенията на калинки в предприятието, контрола върху инвестиционната и ремонтна дейността, начина, по който се събират  приходите, \"частното\", което въртя част от служителите на ВиК в работно време, пише \"Марица\". Бойко Борисов настоя за проверка на всички ВиК дружества в страната още на 31 декември, когато водната криза в Перник беше обявена за \"бедствено положение.", "date": "2020.01.10", "title": "МВР и ДАНС влизат и във ВиК Пловдив"}
{"url": "https://faktor.bg/bg/articles/prikazkata-za-voleybolistite-ni-priklyuchi-ostavame-bez-kolektiven-sport-na-olimpiadata-tokio", "text": "България загуби от Германия с 1-3 гейма и няма да участва на Олимпийските игри в Токио. Нашите волейболисти бяха по-слаби до средата на втория гейм, но изравниха играта и дори успяха да спечелят третата част. В инфарктния четвърти гейм късметът беше на страната на съперниците ни, които днес ще играят с Франция за квотата за Токио. Така страната ни на практика остава без колективен спорт на олимпийските игри в Япония. Волейболистките ни също не можаха да се класират за олимпиадата. Състезателите от другите спортове като баскетбол и хандбал също ще гледат игрите по телевизора, а за футбол дори няма смисъл да се коментира.   Германските волейболисти започнаха вчера изключително мощно. Те биеха сервисите много рисковано и успяха да направят няколко брейк точки. Игра много нямаше, защото грешките от двете страни бяха много. След 11-17 \"лъвовете\" се събудиха и успяха да намалят разликата до една брейк точка при 19-20. Тогава отново началният удар на Бундестима реши гейма за 25-20. Втората част се разви идентично до 11-17. И тогава имаше събуждане, но при оспорваните последни точки германците имаха късмет и поведоха с 2-0 след 25-23. Нашите нямаха какво да губят и повече не допуснаха противника да дръпне напред. до 19-ата точка имаше здрава гонитба в резултата. Тогава рожденикът Скримов влезе за сервис и разби посрещането на противника. Така след 25-20, мачът влезе в четвърти гейм. Германците изглеждаха уморени, но нямаха намерение да се стига до тайбрек. Четвъртата част беше много равностойна и драматична. При всички спорни ситуации късметът не беше на наша страна и това се оказа фатално. Последното равенство беше при 18-18. Тогава Розалин се наниза на блока и след това противника направи ас. Пенчев се реваншира с директна точка за 21-22, но повече брейк точки до края нямаше и германците завършиха с атака през центъра. Представянето на българските волейболисти в Берлин беше на високо ниво. Малко не достигна за квота за Токио, но в крайна сметка само четири европейски отбора щв играят на Олимпийските игри. Германците изглеждаха уморени, но нямаха намерение да се стига до тайбрек. Четвъртата част беше много равностойна и драматична. При всички спорни ситуации късметът не беше на наша страна и това се оказа фатално. Последното равенство беше при 18-18. Тогава Розалин се наниза на блока и след това противника направи ас. Пенчев се реваншира с директна точка за 21-22, но повече брейк точки до края нямаше и германците завършиха с атака през центъра. Представянето на българските волейболисти в Берлин беше на високо ниво. Малко не достигна за квота за Токио, но в крайна сметка само четири европейски отбора щв играят на Олимпийските игри.", "date": "2020.01.10", "title": "Приказката в Германия за волейболистите ни приключи, оставаме без колективен спорт на олимпиадата в Токио"}
{"url": "https://faktor.bg/bg/articles/novini-balgariya-vremeto-shte-e-predimno-slanchevo-dnes", "text": "Времето ще е предимно слънчево. Ще се появи слаб вятър от запад-югозапад. Температурите ще се повишат още и дневните ще са между 6 и 11 градуса. Над планините ще е предимно слънчево. Ще духа умерен северозападен, по високите и открити части - северен вятър. Максималната температура на височина 1200 метра ще е около 9 градуса, на 2000 метра - около 3 градуса. По Черноморието максималните температури ще са между 5 и 9 градуса, близки до температурата на морската вода. Вълнението на морето ще е 1-2 бала, предаде БТА.", "date": "2020.01.10", "title": "Времето ще е предимно слънчево днес"}
{"url": "https://faktor.bg/bg/articles/novini-svyat-iran-pokani-agentsiyata-za-transportna-bezopasnost-na-sasht-v-razsledvaneto-za-ukrainskiya-samolet", "text": "Иранските власти са поканили представител на Агенцията за транспортна безопасност на Съединените щати да се включи в разследването на катастрофата с украинския самолет, съобщи Ройтерс. По-рано иранските власти отправиха покана за участие в разследването и към компания Боинг. От своя страна от американската агенция заявиха, че ще се присъединят към разследването, предаде  АФП. \"Както при всяко разследване, в което участва NTSB, агенцията няма да спекулира предварително за причините за катастрофата\", заявиха от агенцията. По-рано пред Ройтерс информиран източник изтъкнал, че не е ясно какво би могъл да направи американският представител в условията на наложените от Вашингтон санкции.  Официален Техеран продължава да отрича твърденията, че самолетът е свален с иранска ракета земя-въздух. Всичките 176 души на борда на \"Боинг 737\" на Украинските международни авиолинии са загинали малко след излитането от Техеран в сряда сутринта.", "date": "2020.01.10", "title": "Иран покани Агенцията за транспортна безопасност на САЩ в разследването за украинския самолет"}
{"url": "https://faktor.bg/bg/articles/novini-svyat-halifa-haftar-othvarli-prizivite-na-moskva-i-ankara-za-vremenno-primirie-v-libiya", "text": "Командващият групировката Либийска национална гвардия генерал Халифа Хафтар отхвърли призивите на Русия и на Турция за прекратяване на огъня в бившата джамахирия, предаде Франс прес. Силите на Хафтар са обсадили столицата Триполи от април миналата година и с непряката подкрепа на страни като Египет, Обединените арабски емирства и Йордания са напът да свалят от власт признатото от ООН правителство. Напрежението в Либия се увеличи неимоверно, след като Турция обяви, че ще изпрати свои войски в помощ на премиера на Файез ас Сарадж. Хафтар обаче заяви, че мирен диалог не може да има докато не бъдат унищожени терористите в Триполитания и не бъде разпусната полувоенната групировка, която контролирала Триполи. Докато Турция открито подкрепя властите в Триполи, Русия по непотвърдени данни участва в междуособиците в Либия на страната на Хафтар - чрез частната армия „Вагнер“.", "date": "2020.01.10", "title": "Халифа Хафтар отхвърли призивите на Москва и Анкара за временно примирие в Либия"}
{"url": "https://faktor.bg/bg/articles/novini-svyat-mishel-barnie-nuzhen-e-po-dalag-prehoden-period-za-brekzit", "text": "„Графикът на Борис Джонсън за Брекзит не дава достатъчно време за сключването на пълно търговско споразумение между Европейския съюз и Великобритания“, заяви главния преговарящ за Брекзит от страна на Европейския съюз Мишел Барние, съобщи британският вестник „Индипендънт“. Според Барние Брюксел ще се опита да постигне базово споразумение с Обединеното кралство: „Ако искаме да постигнем съгласие по всяка една точка от политическата декларация, което би довело до безпрецедентни отношения, това ще отнеме повече от 11 месеца“. Барние определи цялостния план, „който обхваща всичко - от услуги и риболов до климатични мерки, енергетика, космос, сигурност и отбрана“ като „огромен дневен ред“ и каза, че двете страни „просто не могат да очакват да постигнат съгласие по всеки един аспект на това ново партньорство за по-малко от една година“. Главният преговарящ от страна на Европейския съюз смята също, че споразумението трябва да включва рамка за сътрудничество по въпросите на изменението на климата и Близкия изток, както и близките отношения на сигурност.", "date": "2020.01.10", "title": "Мишел Барние: Нужен е по-дълъг преходен период за Брекзит"}
{"url": "https://faktor.bg/bg/articles/novini-svyat-polet-na-lufthanza-ot-frankfurt-do-teheran-se-varna-obratno", "text": "Самолет на германската авиокомпания Луфтханза, изпълняващ полет от Франкфурт до Техеран, се върна обратно един час след излитането си като предохранителна мярка и поради променена оценка за сигурността в района на летището на иранската столица, предаде БТА, позовавайки се на АФП и ДПА. Полет ЛХ 600 се е върнал снощи във Франкфурт малко след като канадският премиер Джъстин Трюдо заяви, че украинският пътнически самолет Боинг 737, който се разби в сряда малко след излитането си от Техеран, е бил свален от иранска ракета, вероятно погрешка, отбелязва АФП. Самолетът Еърбъс А 330 на Луфтханза се е върнал обратно във Франкфурт след нова оценка на положението със сигурността във въздушното пространство около летището на Техеран, заяви говорител на германската авиокомпания. Луфтханза продължава да оценява ситуацията на място с националните и международни органи, но планираният за днес полет за Техеран вече е анулиран, добави говорителят.", "date": "2020.01.10", "title": "Полет на Луфтханза от Франкфурт до Техеран се върна обратно"}
{"url": "https://faktor.bg/bg/articles/novini-balgariya-kostadin-paskalev", "text": "„Безспорно действията на прокуратурата са закъснели, ситуацията е като след дъжд – качулка, само че няма дъжд“. Това каза бившият регионален министър Костадин Паскалев. „В последно време има усещането, че страната ни няма нужда от правителство, а от главен прокурор. В МОСВ няма експерти и човек, който да отговаря за управлението на водите. Управителят на ВиК Перник би трябвало да знае какво е нивото на язовир „Студена“. В момента, в който е станало ясно, че има проблем с язовира, е трябвало да се съберат министрите на икономиката, енергетиката, земеделието и храните, както и на МРРБ. Министърът на МОСВ трябва да получава цялата информация за състоянието на язовирите. За съжаление, в държавата има все още т.нар. „калинки“. За съжаление не чуваме специалисти, а прокурори и политици да говорят за темата „вода“. Проблемът е, че имаме порочна система на управлението на ВиК дружествата. Трябва да се направи едно ВиК дружество, което да управлява питейната вода, както и да бъде усреднена цената на водата. За решаването на проблема на водите не са нужни 11-12 млрд. лв., както се твърди, а в пъти по-малко. Правят се водни цикли. В Благоевград беше направен такъв, след който водопотокът падна от 450 на 300 л/с. ВиК дружествата не са заинтересовани от това, а да инкасира приходи на база на продадена вода“, обясни Паскалев.", "date": "2020.01.10", "title": "Костадин Паскалев: Проблемът с водата ще се реши със създаването на едно ВиК, в МОСВ няма специалисти, а \"калинки\""}
{"url": "https://faktor.bg/bg/articles/novini-balgariya-andrey-raychev-politicheskata-kariera-na-neno-dimov-priklyuchi", "text": "\"След ареста на Нено Димов има нова политическа обстановка в страната. Водната криза в Перник доведе хората до нетърпимост. Тази криза няма да завърши без жертви. От този случай нататък няма да има безнаказани престъпления. Няма да има недосегаеми\", прогнозира пред БНТ социологът Андрей Райчев.  \"Лаура Кьовеши арестуваше министри в Румъния и ги \"хвърляше\" на тълпата. Тя както и тази в България е кръвожадна. Едва ли тази нощ са разпитвали Нено Димов – той седи в килията за удоволствие на хората\", каза още той. \"Нено Димов е приключил с политическата си кариера. Този арест ще усложни отношенията между ГЕРБ и ВМРО\", коментира Райчев.  Според Райчев, няма сценарий за сваляне на правителството и Гешев не работи в полза на опозицията.", "date": "2020.01.10", "title": "Андрей Райчев: Политическата кариера на Нено Димов приключи"}
{"url": "https://faktor.bg/bg/articles/etnolog-krashtavame-detsata-si-v-duha-na-evropeyskata-traditsiya-veche-sa-pozvoleni-imenata-zabraneni-po-sotsa", "text": "Етнологът доц. Петя Банкова коментира последните данни на най-популярните имена у нас за 2019 г. Най-често родителите са кръщавали момчетата Александър, Георги, Мартин, Димитър и Николай, а сред момичетата най-популярните са Виктория, Мария, Никол, Александра и София.  \"Българските граждани наричат децата си вече в духа на голямото европейско семейство. Поради историческата специфика, тенденциите се променят. Днес момичетата се кръщават Виктория, което значи победа. Защото днес жената е съвсем различна от времето на Найден Геров, който констатира, че най-популярното име през 19-и век е Рада. Тогава смисълът е бил \"радост, да радва\". Традициите се променят, но с имената няма да станем по-европейци. По модифициран начин и заобиколно чрез имената обаче отиваме там където ни е мястото\", коментира пред БТВ доц. Банкова. \"Днес виждаме популярни имена като Габриела и Симона, които при комунистическия режим бяха забранени. Тогава не се позволяваше да се кръщават децата и с две имена като Анна-Мария, например. И тази мода обаче затихва, тъй като не е практично, особено при попълване на документи. Това се прави, за да няма обидени баби и дядовци. Все повече обаче младите хора заобикалят традицията и взимат само първата буква за името на детето. За да няма сърдити, момчетата често са кръстени на бащата. Тенденцията с кръщаването на героини от латиноамерикански сериали, особено през 90-е години, не беше само у нас, а и в цяла Европа, но и тя затихна\", каза още доц. Петя Банкова. Тя допълни, че все по-рядко ще виждаме женски имена с наставка -ка, като Николинка, която вече е Никол и Цветанка. Етнологът обясни промяната с историческата епоха, в която навремето са кръщавали момиченцата Марийка, а не Мария.", "date": "2020.01.10", "title": "Етнолог: Кръщаваме децата си в духа на европейската традиция, станаха модерни имена, забранени по времето на соца"}
{"url": "https://faktor.bg/bg/articles/predlagat-blizkite-na-zaginali-voenni-da-poluchavat-ednokratni-pomoshti-po-praznitsite", "text": "Родители и близки на загинали кадрови военни ще могат да получават еднократни помощи по време на коледните празници. Това предвижда проектът за промяна в наредбата за подпомагане на военните.  Министърът на отбраната ще утвърждава списъка. Промени в наредбата предвиждат военните, участвали в мисии зад граница, да бъдат подпомагани с пари при тежко материално положение. Предлага се еднократната помощ за лечение в чужбина да се утвърждава от министъра на отбраната или от оправомощено от него лице. Наредбата е публикувана за обществено обсъждане.", "date": "2020.01.10", "title": "Предлагат близките на загинали военни да получават помощи по празниците, военният министър ще утвърждава списъка"}
