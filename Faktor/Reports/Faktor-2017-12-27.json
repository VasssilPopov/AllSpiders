{"url": "http://www.faktor.bg/bg/articles/novini/balgariya/vmro-sa-protiv-ratifitsirane-na-konventsiya-na-saveta-na-evropa", "text": "ВМРО се обяви срещу ратифицирането на конвенция на Съвета на Европа срещу насилието над жени и домашното насилие, съобщи \"Нова тв\". Според ВМРО така „международни лобита натискат България да узаконим третия пол”. Причината е, че документът налагал учебни програми за изучаване на хомосексуализъм и предоставял възможност за налагане на еднополови бракове. От ВМРО дават за пример Словакия, Хърватия, Латвия и Унгария, като държави, които са отказали да ратифицират конвенцията.", "date": "2017.12.27", "title": "ВМРО са против ратифициране на конвенция на Съвета на Европа"}
{"url": "http://www.faktor.bg/bg/articles/kiev-i-donbas-si-razmeniha-plennitsi", "text": "Властите в Киев и самообявилите се републики в Донбас си размениха пленници след дълги преговори. Безпрецедентната размяна стана на неутрална територия. Тя е първата за последните 14 месеца, съобщи БНТ. Срещу подпис 73 украински войници, пленени в Донбас, си тръгват за вкъщи. Срещу тях Киев предаде на проруските сепаратисти от така наречените Донецка и Луганска народни републики 237 от общо 306 бойци. Останалите са се отказали или са били освободени преди това, съобщи ТАСС. Даря Морозова, омбудсман в самообявилата се Донецка Народна Република каза: \"60 души още са в Киев. Не сме ги забравили, предвидени са за втория етап на размяна след Нова година\". Датата на размяната до последно не беше известна. В преговорите участва и руският патриарх Кирил.  Освобождаването на пленници се усложнява юридически от различния им статут - някои вече изтърпяват наказание, срещу други се води следствие, а и украинската страна иска потвърждение от заловените, че искат да бъдат върнати. Според Минските договорености от 2015-та, размяната трябва да е по формулата \"всички срещу всички\".", "date": "2017.12.27", "title": "Киев и Донбас си размениха пленници"}
{"url": "http://www.faktor.bg/bg/articles/novini/svyat/bezplaten-gradski-transport-v-skopie-zaradi-ogromnoto-zamarsyavane-na-vazduha", "text": "Поради огромното замърсяване на въздуха в македонската столица кметът на града Петре Шилегов издаде заповед за безплатно използване на градския транспорт. Заповедта влиза в сила веднага, предаде БГНЕС. Тази мярка ще остане в сила до намаляването на замърсяването, уточни Шилегов. През последните дни замърсяването бе над 5 пъти от допустимото. Столичният кмет призова всички общински градоначалници да подпомогнат градския транспорт, а контролните органи да увеличат проверките, включително и на личните автомобили, които се движат в Скопие. Правителството също въведе нови мерки за контрол, които влязоха в сила още тази сутрин.", "date": "2017.12.27", "title": "Безплатен градски транспорт в Скопие заради огромното замърсяване на въздуха"}
{"url": "http://www.faktor.bg/bg/articles/novini/svyat/noviyat-shtirlits-proniknal-v-sartseto-na-ukrainskata-diplomatsiya", "text": "Докато руските войски превземаха Крим и започнаха окупацията на Донбас, Станислав Ежов работи като съветник в посолството на Украйна във Вашингтон. Той периодично се среща с представители на  американския елит, но вместо да отстоява интересите на Украйна, която стана жертва на руската агресия, се занимава с разпространението на руски митове и с дискредитация на новоизбраното ръководство на страната. Международната разследваща общност   събра материали, показващи дългата подривна дейност на Ежов срещу Украйна и работата му в интерес на Русия в дипломатическите кръгове. Тази негова дейност е започнала през 2013 година. На 20 декември Службата за сигурност на Украйна (СБУ) задържа Станислав Ежов – заместник председател на отдела по протокола към правителството и преводач на премиера Владимир Гройсман. Според официалното съобщение на пресслужбата на СБУ, чиновникът е работил в интерес на специалните служби на РФ: „Правоохранителите установиха, че чиновникът е бил вербуван от руските специални служби по време на продължителна задгранична командировка. Оперативните работници от Службата за сигурност на Украйна са  доказали с документи, че чиновникът, по поставена от руските му попечители задача, е събирал с помощта на специално оборудване информация за дейността на правителствените структури. Получените данни е предавал по електронни канали за връзка.“ На Ежов е повдигнато обвинение по чл.1 ал.111 он Наказателния кодекс на Украйна за От свои източници доброволците от международната разследваща общност InformNapalm разбраха, че под «продължителна задгранична командировка» се има предвид работата на Ежов като съветник към посолството на Украйна във Вашингтон (САЩ) по времето, когато извънредно упълномощен посланик на Украйна в САЩ е бил Александър Моцик. Станислав Ежов е професионален дипломат. Получил е степен магистър в Института за международни отношения към Киевския национален университет „Тарас Шевченко“ през 1999 година. Като съветник в посолството на Украйна в САЩ, Ежов е работил в Министерство на външните работи, служил е и в дипломатически мисии в Словения. Ежов работи в Посолството на Украйна във Вашингтон по време на най-тежките за Украйна години – 2013 и 2014. Именно по време на Евромайдана и особено след като Русия превзе Крим и започна войната в Донбас, Украйна се нуждае от възможно най-силна подкрепа от страна на другите държави, на първо място от САЩ. В тези тежки дни дипломатите работят в режим   24/7, за да докажат фактите за руската агресия, да договарят подкрепа и финансова помощ от страна на съюзниците. Хазната е опустошена от Янукович и обкръжението му, армията е неокомплектована и катастрофално нуждаеща се от финансиране, на фронта не достига най-необходимото: бронирани жилетки, кевларени каски, оптични мерници, военни униформи, също и медицински средства, особено кръвоспиращи препарати. Както съобщава нашият източник, точно по това време Ежов, срещайки се в неофициална обстановка с представители на американския елит, вместо да отстоява интересите на Украйна, се занимава с разпространяването на руските митове: за разделението на запад и изток, за гражданската война в Украйна, за националистите-радикали, които изведнъж решили да свалят режима на Янукович, и така нататък.  В оранжерийни, комфортни условия, над вечеря със сьомга, Ежов уверено пуща тези кукички на американците. И болшинството вярва – как да не вярваш на официален представител на посолството на Украйна в САЩ?! Ежов не прикрива особено позицията си по отношение на новата власт, и едва ли останалите работници в посолството, и още повече сътрудниците на специалните служби, не са знаели за нея. Защо не са направили проверка на Ежов за възможни връзки с руснаците е голям въпрос: просто не са искали да си отварят работа, или това е умишлен саботаж? Ежов не само открито е изразявал позицията си, но и е правил съответстващи публикации в социалните мрежи. Вадим Лабас, ръководител на анализаторския отдел на «Оберег», публикува серия от скрийншотове на постове и снимки от профила на Ежов, които той е споделял по време на Евромайдана: След връщането си в Украйна, известно време Ежов работи в Администрацията на президента, но скоро започва да работи с Гройсман, който по това време е говорител на Върховната Рада на Украйна. Той е на длъжност консултант към Отдела за междупарламентарни връзки към администрацията на Върховната Рада. След назначаването на Гройсман като премиер, Ежов заедно с него се прехвърля на работа към правителството. Там той работи спокойно до 20 декември 2017 година, когато е арестуван от СБУ по обвинение в шпионаж в полза на Главно разузнавателно управление на Въоръжените сили на Руската Федерация. Излиза, че доскоро нищо не е предизвикало подозрения спрямо Ежов: нито публикациите му в руските социални мрежи, нито поведението и изказванията му по време на работата му в състава на дипломатическата мисия в САЩ. С една дума нищо не е издало „Щирлиц“. И той без проблем е минал проверката по закона за „Изчистване на властта“ през май 2016 година. Тоест към Ежов не е имало никакви претенции от страна на специалните служби. Тоест Ежов, във време на война, спокойно е работил за РФ. Ходил е на срещи на високо ниво с Байдън, Джонсън, Мей, Волкър и други. Запис в книгата за посещения на Администрацията на Белия дом също потвърждава присъствието на Ежов в състава на официална делегация по време на посещение на премиера Гройсман, и срещата му с Байдън. Това посещение е от 15 юни 2016 година, тоест след като Ежов е преминал успешно през специалната проверка. Никоя държава не може да се защити напълно от шпиони, особено по време на война. Умните и хитри, неуловими предатели могат да причинят вреда на всяка страна. Има определени длъжности и професии, които са с приоритет за шпионите: във военни щабове, органите за сигурност и разузнаване, в предприятията от ВПК, в апаратите на висшите органи на властта, и разбира се, в дипломатическите служби. Ежов се е намирал в тази рискова зона, имал е достъп до секретна информация и не е скривал проруските си възгледи. Защо толкова дълго е останал незабелязан? Какво е това – некомпетентност на органите за сигурност или умишлена игра с врага? И колко още има такива Ежовци? Държавни служители с откровено антиукраински възгледи преминават проверка и продължават да работят – само дето работят за чужда държава, за сметка на украинските данъкоплатци. Безнаказаността води до нови престъпления, а малкото предателство води до голямо. Източник:", "date": "2017.12.27", "title": "Новият „Щирлиц“ проникнал в сърцето на украинската дипломация"}
{"url": "http://www.faktor.bg/bg/articles/novini/balgariya/taksa-sgradna-instalatsiya-v-sada-na-evropeyskiya-sayuz", "text": "Съдът на ЕС се зае да тълкува допустимо ли е начисляване на такса \"сградна инсталация\", когато отделните потребители са се отказали от централно отопление. Процедурата е задвижена след запитвания на български районен съд за това как да се прилага правото на Европейския съюз в българските условия и идва няколко месеца, след като Върховният касационен съд излезе с тълкувателно решение по казуса, съобщи БНТ. Стотици българи, които живеят в чужбина и не ползват собствеността си в България, са принудени да плащат такса \"Сградна инсталация\". С тълкувателното решение на Върховния касационен съд от месец май тази година таксата беше окончателно бетонирана като законосъобразна и ненарушаваща член 62 от Закона за защита на потребителите, където се казва, че човек не трябва да плаща за непоискана услуга. Един от върховните магистрати е изразил особено мнение и смята, че колегите му е трябвало да се допитат до съда на ЕС, преди да излязат с тълкувателното решение. Мотивиран от това, един районен съд в България вече е изпратил искане за преодициално запитване до европейските съдии по дело, заведено от българско топлофикационно дружество срещу потребител. Решението на европейските магистрати трябва да се изчака в следващата година. Те ще дадат и задължително тълкуване и относно това дали е допустимо плащането на топлинната енергия за сградна инсталация да се разпределя пропорционално на отопляемия обем на имотите по проект без оглед на реално отдаденото количество топлинна енергия в обекта. През ноември Стефан Иванов от Смолян беше осъден да плаща за парно от \"Топлофикация София\", вместо Стефан Иванов от столичния квартал ''Люлин\". Пенсионерът трябвало да изплати 1300 лева на \"Топлофикация\", без никога да е ползвал услугите й, освен това е бил принуден да доказва самоличността си в съда.", "date": "2017.12.27", "title": "Такса \"сградна инсталация\" в съда на Европейския съюз"}
{"url": "http://www.faktor.bg/bg/articles/novini/svyat/makron-kral-salman-da-vdigne-napalno-blokadata-spryamo-yemen", "text": "Президентът на Франция Еманюел Макрон призова кралят на Саудитска Арабия Салман да \"вдигне напълно блокадата\" спрямо Йемен, за може до страната да достига хуманитарна помощ, предава AFP.   Френското президентство съобщава, че Макрон е заявил това по време на проведен на 24 декември телефонен разговор с краля, предава \"Фокус\".  \"За Франция няма военно решение за конфликта в Йемен. Необходимо е и двете страни да се върнат на преговорната маса\", смята президентът. По-рано подсекретарят на ООН по хуманитарните въпроси Марк Уолкок заяви, че ако блокадата не бъде вдигната, Йемен ще се сблъска \"с най-големия глад, който е бил виждан от света през последните десетилетия\".", "date": "2017.12.27", "title": "Макрон: Крал Салман да \"вдигне напълно блокадата\" спрямо Йемен"}
{"url": "http://www.faktor.bg/bg/articles/novini/svyat/14-godini-zatvor-za-bivsha-harvatska-voennosluzheshta", "text": "Трибунал в Сараево осъди бивша хърватска военнослужеща на 14 години затвор. Това е най-тежката присъда срещу жена за военни престъпления по време на войната в Босна, предаде БНТ. 58-годишната Азра Башич е била надзирателка в три лагера. Осъдена е за убийства и опити за убийства на пленени сърби през 1992 в лагера в град Дервента.  Башич е измъчвала пленените с нож. След войната бяга в Съединените щати, където живее под чуждо име. Американските власти я предадоха на Босна миналата година след международна заповед за арест.", "date": "2017.12.27", "title": "14 години затвор за бивша хърватска военнослужеща"}
{"url": "http://www.faktor.bg/bg/articles/novini/svyat/siriya-nyama-da-dopusne-turska-namesa-vav-vatreshnite-si-raboti", "text": "Сирия няма да допусне турска намеса във вътрешните работи на страната, заяви сирийското външно министерство в отговор на изявление на турския президент Реджеп Тайип Ердоган по време на посещение в Тунис, предадоха ДПА и ТАСС, цитирани от БТА.   Ердоган нарече днес сирийския президент Башар Асад \"терорист\", който е убил близо един милион сирийци, и заяви, че сътрудничеството със сирийския президент е невъзможно. В отговор министерството на външните работи на Сирия осъди изявленията на турския президент и подчерта, че Ердоган \"прави отчаяни опити да оправдае неограничената подкрепа, която Анкара е оказала на бандитски формирования, извършили престъпления срещу сирийския народ\". Според сирийското външнополитическо ведомство Турция \"носи основна отговорност за страданията на сирийците от терористични банди\". От министерството посочва още, че \"политиката на президента Ердоган ще има катастрофални последици за Турция и нейния народ. Ердоган живее с илюзията на миналото, той забравя, че Османската империя отдавна е рухнала и съседните на Турция държави не са вилаети\".  \"Свободните народи имат право сами да правят своя избор и да вземат решения в защита на националния суверенитет\", напомнят от сирийското външно министерство.", "date": "2017.12.27", "title": "Сирия няма да допусне турска намеса във вътрешните си работи"}
{"url": "http://www.faktor.bg/bg/articles/novini/svyat/vzriv-v-sankt-peterburg-10-dushi-sa-raneni", "text": "В Санкт Петербург е избухнал взрив в търговския и развлекателен комплекс \"Гигант Хол\". Експлозията е била на първия етаж на магазина. Няма сериозни разрушения. Сградата е евакуирана, предава ТАСС, цитирана от \"Нова тв\". \"Спасителите вече работят на място. Няма разгорял се пожар\", съобщават градските власти. Пресслужбата на градското управление на МВР обяви, че има няколко ранени. Обстоятелствата около инцидента се уточняват. По предварителна информация четирима от ранените са откарани в болница. Други шестима се преглеждат от лекари.  Евакуирани са били около 70 души. Следственият комитет на Руската федерация е възбудил наказателно дело за \"опит за убийство на две и повече лица\". На място е изпратен екип от следователи.", "date": "2017.12.27", "title": "Взрив в Санкт Петербург - 10 души са ранени"}
{"url": "http://www.faktor.bg/bg/articles/novini/svyat/streletsat-ot-fabrikata-v-moskva-izbyaga", "text": "Собственикът на \"Меншевик\", който по-рано откри стрелба в московската сладкарска фабрика, убивайки един човек, не беше открит от спецчастите на \"Росгвардия\", които внимателно провериха територията на предприятието, предаде \"Нова тв\". Според бивша служителка на фабриката, между двете 5-етажни сгради има подземен коридор и собственикът може да е избягал през него. Установена е неговата самоличност, казва се Иля Аверянов. Навремето е завършил физическия факултет на Московския университет, бил е в един курс с олигарха Олег Дерипаска. През 90-те години се залавя с куфарна търговия и внася от Турция дъвки, дрехи и други. Впоследствие става собственик на фабриката. Властите твърдят, че той не е напускал територията на \"Меншевик\" и издирването му продължава. По последна информация Аверянов имал неизплатени финансови задължения. За тяхното събиране във фабриката се появили съдебни изпълнители, по които той открил огън с огнестрелно оръжие - ловна карабина, която законно притежавал. Съгласно събраните данни Аверянов и друг път стрелял по длъжностни лица, които идвали на проверка.", "date": "2017.12.27", "title": "Стрелецът от фабриката в Москва избяга?"}
{"url": "http://www.faktor.bg/bg/articles/obshtestvo/zakon-i-red/holandiya-reklamira-merki-sreshtu-balgarski-metod-za-obiri", "text": "Холандски институции рекламират мерки срещу  \"български метод\" за обири по-време на празничните дни около коледа, предаде БТВ. В специален клип актьор, облечен като полицай, предупреждава за опасността от домови кражби, извършени по така наречения \"български метод\". С този клип властите съветват хората да бъдат по-бдителни по празниците и да не забравят за сигурността на домовете си. Ани Гечева е преводач. Живее и работи в Холандия от години. За нея т.нар. български метод не е нов термин. „Чувала съм го преди десетилетия. Не става дума за дискриминация...”, смята тя.  В средата на деня клипът беше свален от интернет пространството.", "date": "2017.12.27", "title": "Холандия рекламира мерки срещу \"български метод\" за обири"}
{"url": "http://www.faktor.bg/bg/articles/obshtestvo/zakon-i-red/v-london-izcheznaha-dokumenti-za-ubiystvoto-na-georgi-markov", "text": "Хиляди правителствени документи, съдържащи подробности за някои от най-спорните моменти от британската история от 20 век, са изчезнали, след като държавни служители са ги взели от националните архиви и след това са ги обявили за изгубени, съобщи вестник \"Гардиън\", цитиран от БТА. От архивите са изчезнали документи, свързани с войната между Великобритания и Аржентина за контрол над Фолклендските острови от 1982 г., за етнополитическия конфликт в Северна Ирландия, за изпробването на ваксини срещу полиомиелит и британското колониално управление в Палестина. В някои случаи става дума за целите папки, а в други са били подбрани много внимателно конкретни документи. Така през 2015 г. служители на Форин офис са отнесли малък брой документи от папка, свързана с убийството на българския журналист и дисидент Георги Марков през 1978 г. Той умира, след като е улучен в крака от отровна сачма с рицин, изстреляна от специално подготвен за случая чадър, докато пресичал моста \"Ватерло\" в центъра на Лондон.", "date": "2017.12.27", "title": "В Лондон изчезнаха документи за убийството на Георги Марков"}
{"url": "http://www.faktor.bg/bg/articles/kultura/v-sasht-pochina-vladimir-shainski-avtorat-na-pesnite-ot-cheburashka-i-krokodila-gena", "text": "На 93-годишна възраст почина композиторът Владимир Шаински - автор на песните за едни от най-известните руски анимационни филми, сред които тези  за \"Чебурашка\" и \"Крокодила Гена\", предаде БНР. Шаински е роден на 12 декември 1925 г. в Киев. До 2000 г. живее и работи в Москва, след това се преселва последователно в Израел и в Съединените щати.  Композиторът е починал след продължително боледуване от рак, навръх Коледа в болница в Сан Диего, Калифорния. Той има 3 брака и също толкова деца.  Автор е на музиката на над 300 популярни и детски песни, много от които станали хитове в Русия и бившия СССР.  Семейството му съобщи, че Шаински ще бъде погребан в САЩ.", "date": "2017.12.27", "title": "В САЩ почина Владимир Шаински - авторът на песните от \"Чебурашка\" и \"Крокодила Гена\""}
{"url": "http://www.faktor.bg/bg/articles/ikonomika/sauditska-arabiya-i-oae-vavezhdat-dds-ot-2018-g", "text": "Саудитска Арабия и Обединените арабски емирства (ОАЕ) планират, от догодина, да въведат ДДС в размер на 5 процента върху повечето стоки и услуги, за да увеличат постъпленията след срива на цените на петрола преди три години, съобщава Асошиейтед прес. Някои местни жители изразяват безпокойство, че цената на живота и без това е висока и че въвеждането на ДДС от 1 януари може да предизвика масово пазаруване до края на годината, предаде БТА. Предвиждат се някои изключения за големи разходи, като наеми, продажби на недвижими имоти, лечение, самолетни билети и такси за обучение, съобщи Investor.bg.  Все пак ДДС ставката е доста под средната за повечето европейски страни, която достига 20 на сто, отбелязва информационната агенция. Други държави от Залива също се очаква да въведат свои схеми за ДДС през следващите години.", "date": "2017.12.27", "title": "Саудитска Арабия и ОАЕ въвеждат ДДС от 2018 г."}
{"url": "http://www.faktor.bg/bg/articles/petak-13/fenomenat-vanga-kato-instrument-na-postavetskata-propagandata-i-hibridnata-voyna", "text": "Булевардният британски в. „Сън” отново пусна измислени кой знае от кого пророчества на Ванга, както писахме. Но не и от самата нея. Напълно по руско-съветски тертип. Няма да е чудно, ако някой ден се  окаже, че изданието е усвоило едни пари за реклама и подобряване имиджа на Руската федерация. Примерно.    Руската преса бълва подобни предсказания непрекъснато, прави го от десетилетия. Повече от ясно е, че зад тези публикации стои някой по върховете, който използва името й за постигането на политически и геополитически цели, набиване на   Ще видите колко актуален подход ще стане това точно преди изборите в Русия, т.е. през първите месеци на новата година. Особено толкова въртяното в интернет „предсказание”, което било записано през 1979-а година от съветския писател  Валентин Сидоров. Каква изненада, че  точно съветски писател е единственият свидетел на тези думи. И, че те се разпространяват от хилядии виртуални бойци.   Според писателя Ванга  казала: \"Всичко ще се стопи, точно като лед, само едно ще остане недокоснато - славата на Владимир, славата на Русия. Прекалено много поднесени жертви има. Никой не може да спре Русия. Тя ще помете всичко по пътя си и не само ще се съхрани, но и ще стане господар на света\". Малко му трябва на човек, увлечен по мистиката, за да се зомбира съвсем и да повярва, че някой си Владимир Владимирович е от Бога пратен, за да покори този грешен свят. Нелепо, но работи.   У нас не е много по-различно.  Мине се не мине време и Нешка Робева се сеща някоя нова възхвала на Ванга за Русия, която е пропуснала да сподели през последните няколко десетилетия. И съвсем не е само тя. Името на Ванга вече се използва в хибридната война. Но не само тази срещу останалия свят, а и тази, която се води срещу самите руски хора, войната за душите.   Съвременни митове, които нямат почти нищо общо с истината за Ванга, са превърнали в заплаха за милиони.  Тази тенденция  Тоталитарната държава, която чрез службите си за сигурност е слухтяла по 24 часа в денонощието около нея, първа започва да твори митове за Ванга. С помощта на СССР най-вероятно.  И се погрижват следите да бъдат заметени. Документацията за Ванга изчезва след смъртта й. Някой със сигурност я е складирал някъде, за да я използва за свои цели.  Както стана и с всичко ценно от архивите на ДС, никой не си и дава труда да отговори как се случва това.  Кой  може  да каже къде са стотиците часове разговори на Ванга с председателя на Комитета по култура Людмила Живкова, които самата дъщеря на първия държавен и партиен ръководител Тодор Живков записва на магнетофон в продължение на дълги години, къде са записите от непрекъснатото подслушване, каквото със сигурност е имало.   От Правителствена болница след нейната смърт мистериозно изчезват файловете за лекуването на  пророчицата в последните и дни. Нещо, което не се случва  в лечебното заведение от такъв ранг, в което се лекува политическият елит на страната.   Преди няколко години журналистката Светослава Рудолф направи  разследване за живота на пророчицата в 13-серийната поредица „Ванга - отвъд стената”. Тя разрови  страшни истини, измъкна на бял свят потресаващи неща за истинския живот на българския оракул. Оказа се, че той няма нищо общо с това, което знаят за Ванга  сънародниците и. Ето какво каза  тя за неистините и откровената подмяна на факти пред автора на тези редове: „ Цялата митология около Ванга е изградена около чистата мистификация. Това е тъпо да се случва по този начин... Вярвайки в някакъв измислен мит за Ванга, какво печелим? Това не е Ванга. Не е ли по-ценно да знаеш истината и да вярваш в нея. Това не е малък мит. Истинската история е още по-невероятна.”  Най невероятното е , че  комунистическите вождове са зависими от мита „Ванга”, за който службите им са съдействали   Тя е потвърдена пред Светослава Рудолф от бившия началник на Шесто управление в Шести отдел на Държавна сигурност Димитър Иванов.  Това става със сигурност при поне едно от многото му посещения в България - последното. Говори се и за други негови контакти с пророчицата, но достатъчно е да споменем този. При изключителни, направо драконовски  мерки за сигурност, включващи отстраняването на всеки възможен очевидец на необичайната сгляда,  той  се среща с Ванга при гостуването си в София по време на предпоследната си земна година с надеждата, че тя ще му помогне да отложи смъртта, та дори и ще успее да го подмлади с 10-15 години. Вече е много болен и това е видимо, а пророчицата просто не е всесилна... На следващата година  Леонид Илич умира.  Уникалната със своята нелепост и ирония последна среща генерален секретар на КПСС - ясновидка се провежда в резиденцията на Тодор Живков в Банкя.  Леонид Брежнев със сигурност иска да научи и какво ще стане със СССР след смъртта му, въпреки, че днес няма кой да потвърди такава информация. Дори Живков не научава какво са говорили. Освен ако самата Ванга не го информира, което изобщо не е изключено. Косвени източници твърдят, че на Леонид Брежнев ясновидка  казва, че ще поживее още малко, но не толкова, че да види как СССР  \"ке се разтури\". Това пророчество  или не  е наистина изречено, или не е притеснило особено генералния секретар на КПСС, защото при  тогавашното си гостуване Леонид Брежнев го дава повече от ларж, сключва изключително изгоден за България договор за доставка на огромно количество нефт. Смята се, че печалбата на малката страна от него е... над 4 милиарда долара, а евтиният петрол закрепва започналата вече да издъхва българска икономика.  Запознати твърдят, че срещата е уредена не от кого да е, а   Става дума за почти митичната красавица Милка, която е първа дружка с две социалистически принцеси.  Почти като в стара руска приказка за далечно царство-господарство, но не съвсем. Там няма бойци на тихия фронт като нея. Приятелка е на дъщерята на Леонид Брежнев - Галина, но е много близка и на Людмила Живкова. Шпионира обаче за бащата на всяка една от тях.  Милка е смятана за личното око-шпионин на Тодор Живков в Кремъл, но вероятно докладва и на съветските служби за настроенията и ежбите в Политбюро. Омъжва се за един от близките сътрудници на  Юрий Андропов, който тогава е шеф на КГБ, а по-късно оглавява СССР. По това време красавицата се сближава много с клана Брежневи, за да изиграе огромна роля зад кадър в българо-съветските отношения. Тя е елитен разузнавач, който дори шефовете на разведката ни не познават лично. Милка е душеприказчик на дъщерята на Леонид Брежнев. Тя прави връзката между Людмила Живкова и Галина Брежнева, а по-късно изпраща вожда при Ванга. Други руски лидери също имат вземане-даване с Ванга, както и Тодор Живков, но това е тема за отделен разказ. .", "date": "2017.12.27", "title": "Феноменът  „Ванга” като инструмент на „постсъветската”  пропагандата  и хибридната война"}
{"url": "http://www.faktor.bg/bg/articles/novini/balgariya/ogranicheniya-po-patishtata-zaradi-vrashtaneto-sled-koleda", "text": "От 14 до 20 часа ще бъде ограничено движението на камионите над 12 тона по автомагистралите и най-натоварените пътища в страната, заради очаквания трафик към София и големите градове, предаде БНР. За улеснение на трафика през Владая от 10 до 20 ч. ще има две ленти за прибиращите се към София.  Алтернативен маршрут на първокласния път през Владая е магистрала \"Люлин\", напомнят от пътната агенция. Полезна информация за пътуващите през съседна Сърбия - от 1 януари догодина в сила влиза новата система за таксуване на автомобилите, преминаващи по новия участък от магистралата между Димитровград и Ниш. Таксата за леките автомобили ще е 1,60 евро или 190 сръбски динара в едната посока. Тя може да се плати в брой - в лева или евро - или с банкова карта.  Промяната засяга трафика от Западна Европа към България, който в момента е много интензивен. За това всички, избрали да прекарат коледните и новогодишните празници в Сърбия, трябва да се информират внимателно за пътната обстановка, препоръчват българските власти.", "date": "2017.12.27", "title": "Ограничения по пътищата заради връщането след Коледа"}
{"url": "http://www.faktor.bg/bg/articles/novini/balgariya/toplo-s-usloviya-za-magli", "text": "Днес на места в низините и котловините ще се образува мъгла или ниска слоеста облачност, които в Югоизточна България ще се задържат почти през целия ден. Над останалата част от страната ще бъде предимно слънчево. Ще духа слаб южен вятър. Максималните температури ще са между 9° и 14°, малко по-ниски в районите с мъгла.  Атмосферното налягане ще се понижава и ще е по-ниско от средното за декември. Над планините ще бъде предимно слънчево. Ще духа умерен, по високите и открити части до силен вятър от югозапад. Максималната температура на височина 1200 метра ще е около 6°, на 2000 метра - около 0°. По Черноморието ще преобладава слънчево време. В сутрешните часове на отделни места ще се образува ниска облачност или мъгла, по-трайни в южните райони. Ще духа слаб вятър от югозапад. Максималните температури на въздуха ще са 10° - 12°. Температурата на морската вода е 8° - 10°. Вълнението на морето ще бъде 2 - 3 бала. Такава е прогнозата за времето на Националния институт по метеорология и хидрология (НИМХ) към БАН.", "date": "2017.12.27", "title": "Топло с условия за мъгли"}
{"url": "http://www.faktor.bg/bg/articles/novini/svyat/armiyata-vav-vietnam-shte-se-bori-s-pogreshnite-vazgledi-v-internet", "text": "Във Виетнам беше създадено ново военно кибер подразделение, което ще има за цел да противодейства на \"погрешните възгледи\" в интернет. Новото звено ще се казва \"Отряд 47\" и ще включва 10 000 души, предаде БНР. Очакванията на властите са да се засили наблюдение върху социалните мрежи за отстраняване на съдържание, определяно като оскърбително. В азиатската страна има действащи глоби за гражданите, които критикуват комунистическото правителство онлайн. В страната обаче има достъп до глобални социални мрежи, където критиките е трудно да бъдат овладени, за разлика от съседен Китай, където повечето от известните платформи са недостъпни.", "date": "2017.12.27", "title": "Армията във Виетнам ще се бори с \"погрешните възгледи\" в интернет"}
{"url": "http://www.faktor.bg/bg/articles/novini/balgariya/navarshvat-se-14-godini-ot-tragediyata-v-balgarskata-baza-indiya-v-irakskiya-grad-kerbala", "text": "Днес се навършват 14 години от трагедията в иракския град Кербала. Точно след Коледа база \"Индия\", за която отговаря български контингент, е атакувана с кола бомба, припомня БНР.  На 27 декември 2003 г. камион цистерна навлиза в периметъра на базата. Започва стрелба, но камионът се взривява. При атаката загиват 5 български войници, както и тайландски и иракски полицаи. Много са ранените.   \"Посегнеш ли да убиеш българин, приготви се да умреш пръв\", пише авторитетното издание \"Ню Йорк таймс\" след българска военна операция. Но в продължение на години от Министерството на отбраната ще мълчат пред съмненията на роднините за това дали се е реагирало адекватно. Доклад, разсекретен по искане на БНР, не показа виновни за атентата.  Една от слабостите обаче е била при координирането на действията между щаба на полската бригада и българския пехотен батальон. В доклада е записано, че месеци преди инцидента командването е оценило сигурността на база \"Индия\" на 85 процента. Имало е недостатъчна разузнавателна информация за терористичните групировки към декември 2003 г. Дори и след оповестяването на този доклад министерството отказа коментар.  До края на мисиите, в Ирак загиналите български военни са 13. В тяхна памет в поделенията на военните вече бяха отслужени панихиди.", "date": "2017.12.27", "title": "Навършват се 14 години от трагедията в българската база \"Индия\" в иракския град Кербала"}
