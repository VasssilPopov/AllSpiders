{"url": "http://www.faktor.bg/bg/articles/sport/rusiya-shte-plati-15-miliona-dolara-zaradi-razsledvaneto-na-dopingoviya-skandal", "text": "Президентът на Руския олимпийски комитет - Александър Жуков заяви, че местните спортисти възнамеряват да обжалват пред Спортния арбитражен съд (КАС) наказанието, наложено от Международния олимпийски комитет.  МОК забрани участието на състезатели под руски флаг на зимните олимпийски игри в Пьончан заради системно нарушаване на антидопинговите правила.  На форума ще бъдат допуснати само руски състезатели, които не са уличавани в употреба на забранени стимуланти. Те ще участват под неутрален флаг, а шампионите няма да чуят химна на родината си. Освен това вицепремиерът на Русия Виталий Мутко няма да бъде акредитиран за бъдещи олимпийски игри. Президентът на местния олимпийски комитет Александър Жуков временно е с отнето членство в МОК.  Русия ще трябва да плати и глоба в размер на 15 милиона долара. Сумата ще покрие разходите по разследването, което установи подкрепяна от властите в страната мащабна допинг програма по време на предишните зимни игри в Сочи през 2014 г.", "date": "2017.12.06", "title": "Русия ще плати 15 милиона долара заради разследването на допинговия скандал"}
{"url": "http://www.faktor.bg/bg/articles/novini/svyat/podgotvya-se-spetsaktsiya-za-zadarzhaneto-na-mihail-saakashvili", "text": "Подготвя се спецакция за задържането на бившия грузински президент Михаил Саакашвили. Това твърди източник от полицията в Киев. Неуспешните опити за задържането на Саакашвили, който е и лидер на политическата формация \"Движение на новите сили\", започнали вчера, продължиха и тази сутрин. Пак се стигна до сблъсъци между органите на реда и привърженици на Саакашвили, последните отново надделяха и полицията отстъпи. Ранени са 16 души. Експрезидентът на Грузия е обвинен в участие в престъпна група и укриване на дейността й, обявен е за издирване. Той получи 24-часов срок, в който сам да даде показания, но обяви, че няма да отиде при \"фалшив главен прокурор\", а е склонен да приеме следователи в палатковия лагер край Радата, изграден от симпатизанти на неговата политическата формация. Според украинския главен прокурор дейността на Саакашвили се финансира от бизнесмен от обкръжението на бившия президент на Украйна - Виктор Янукович, а крйната цел е свалянето на властта в страната.", "date": "2017.12.06", "title": "Подготвя се спецакция за задържането на Михаил Саакашвили"}
{"url": "http://www.faktor.bg/bg/articles/novini/balgariya/d-atanasova-mislya-che-gospozha-ninova-e-bila-podstaveno-litse-na-hora-ot-vanshno-targovski-druzhestva-koito-sa-bili-v-libiya-i-drugi-afrikanski-strani", "text": "\"Бяхме свидетели на протишвопоставянето на тезите на различни институции, които се занимават със СРС. заседанието на ресорната комисия в НС беше закрито, там е дадена повече информация и имена. Ние приехме доклада на Бюрото за контрол на СРС\", заяви пред бТВ заместник-председателят на правната комисия и депутат от ГЕРБ Десислава Атанасова. Тя споделя мнението, че изказването на Бойко Рашков е придобило политическа окраска. \"Тази теза беше наложена и с допълнителни въпроси от БСП с втълпяването, че се подслушват масово политици, магистрати и журналисти, че живеем в реда, която е несигурна. Вярвам на господин Цацаров, и на председателя на ДАНС и на Техническото бюро\", каза Атанасова. Тя припомни, че СРС се прилага с разрешение от съдия и всички твърдения за нерегламентирано подслушване са несериозни. \"В изказването си Рашков каза, че през 2006-2008 година броят наподслушвания е много по-голям. \"Това ми напомня за един период, в който на българските граждани беше втълпено, че живеем в полицейска държава. Сега имаме същото внушение от страна на опозицията, която политизира темата\", коментира тя. Според Атанасова, изказнванията на гл. прокурар, на ДАТО и на ДАНС са били по-убедителни. \"Господин Цацаров отговори в правната комисия на въпроси за приватизацията. Имаше и въпроси за досъдебни поризводства свързани с оградата на границата. Има такива досъдебни производства\", съобщи Атанасова. \"До седмица или две ще се вземе решение по сигнала на Елена Йончева, за да се реши дали ще има такова производство\", каза още тя. Атанасова съобщи, че около 6 000 приватизационни сделки за държавна собственост и 7 000 за общинска собственост са били внесени в прокуратурата, но проверки не са извършени заради изтекла давност. \"Попитах господин Цацаров за писмото, което получих по повод \"Техноимпекс\", след като Корнелия Нинова публично заяви, че трима главни прокурори са проверявали сделката и лично нея. Господин Цацаров потвърди, че поради изтекла давност такива проверки не са правени и той го потвърди пред близо 100 души. И въпреки това госпожа Нинова отново е размахвала някакви документи, справки и листчета. вече става абсурдно да поставяме въпроса кой говори истината и кой злоупотребява с фактите. Госпожа Нинова е сключила сделката през 1999 година, а проверката, за която тя твърди е от 1998 година. Не знам как ще излезе от този порочен кърг на неверни факти и обстоятелства. Който не казва истина се нарича лъжец. Призовавам я да каже кой от ГЕРБ лъже и да го отнесем до съда\", заяви Атанасова. \"Вчера тя не отговори как едно дружество, било и РМД придобива тези средства, голяма част от които се намират в Либия, Зимбабве и т.н. Госпожа Нинова се задължава да плати 700 хиляди долара, но договорът е анексиран многократно и накрия тя плаща с компенсаторни бонове. Това е ограбване на държавно дружество\", коментира Атанасова. \"Ние не отричаме приватизацията, но има много въпроси, на които трябва да се отговори. Това дружество е имало имоти, имало е имот в Хараре, на стойност 400 хиляди долара. Какво се е случило с това имущество. Става дума за милиарди, които след деноминацията стават милиони. Не си представям как човек на 30 и няколко години да не помни какво е платила\", каза Атанасова и предостави документи на телевизията, за да бъдат зададени като въпрос към Нинова. \"Мисля, че госпожа Нинова е била подставено лице на хора от външно-търговски дружества, които са били в Либия. Трябва или да каже чие подставено лице е била или откъде е намерила 700 000 долара, за да плати по сделката\", заяви тя.", "date": "2017.12.06", "title": "Атанасова: Нинова е била подставено лице на хора от търговски дружества в Либия и други африкански страни"}
{"url": "http://www.faktor.bg/bg/articles/makenodski-vladika-blizak-do-gruevski-i-sarbiya-se-obyavi-protiv-tsarkovnoto-edinenie-s-balgariya", "text": "След дядо Агатангел още един владика, близък до режима на бившия премиер на Македония Груевски, надигна глас срещу сближаването на Българската и Македонската църкви и на двата народа, пише сайта nbox.bg. Вчера Преспанскопелагонският митрополит Петър, който е и администратор на Австралийската епархия, обяви по време на интервю в македонската ТВ Нова, че не бил информиран за писмото на Македонската църква, че иска Българската да й стане майка, нито е участвал в написването му. Странно е, че реакцията на владиката идва почти месец, след като е изпратено въпросното писмо. В църковните среди на Македония открито се говори, че духовникът просто сега е активиран да работи против единението на двете църкви. Поръчката за тази деструктивна позиция, най-вероятно е дадена от обкръжението на Груевски и сръбските среди. Обществена тайна е, че владиката Петър се слави като сърбоман, който също има своето юго-удбашко минало. Петър е и сред малцината клирици в Македония, които явно поддържаше скандалното управление на Никола Груевски, с маниите му за античност. В замяна на това духовникът е получил от бившото правителство финансова помощ в огромни размери, за която и до сега няма отчетност – как са използвани и какво е направено с тези пари. Сред македонските духовници владиката Петър се слави и като сребролюбец, който е замесен със заграбването на църковни имоти. Македонците от Австралия алармираха, че голяма част от собствеността на църквата им е присвоена от владиката, а така реално е унищожил църковния живот. За Петър се носят легенди в Австралия – забъркан е в редица съдебни спорове и дела, на стойност над 10 млн. евро, разказват миряни. Противникът на братството между Българската и Македонската църкви е известен и с глупави изявления и липса на духовна дълбочина във вярата си. Действията на митрополит Петър обслужват днес единствено сръбските интереси и на разколническата църква на Йован Вранишковски, призната само от Белград. Македонски духовници припомнят, че Йован Вранишковски преди години става владика именно по инициатива на Петър и въпреки просръбските му позиции го прави свой викарий, а след това и митрополит. В Македония Вранишковски е обвинен за разпалване на етническа омраза и има издадена присъда, но се укрива в други държави. Скандалното в случая е, че отец Петър вместо за благото на своята църква и народ, работи за чужди немакедонски интереси.", "date": "2017.12.06", "title": "Македонски владика, близък до Груевски и Сърбия, се обяви против църковното единение с България"}
{"url": "http://www.faktor.bg/bg/articles/novini/balgariya/remontat-na-ndk-45-miliona-leva", "text": "Ремонтът на НДК струва 45 милиона лева. Това заяви пред БТВ министърът на културата Боил Банов.  Той подчерта, че ремонтът вече е приключил и в момента се правят проби на модерната техника, която е инсталирана там. Сградата на НДК, където ще се проведат основните мероприятия от предстоящото председателство на България на Съвета на ЕС, е с най-висока степен на сигурност, обясни още министърът на културата.  Банов заяви, че занапред в НДК няма да имат място пазари, на които да се продава трикотаж и бельо, а сградата ще се използва основно за културни събития - изложби и форуми.  Като най-големи проблем за българската култура Банов посочи \"самочувствието на творците\". Според него те трябва да имат самочувствие на европейски творци.", "date": "2017.12.06", "title": "Ремонтът на НДК - 45 милиона лева"}
{"url": "http://www.faktor.bg/bg/articles/yunker-napredakat-na-makedoniya-ot-poslednite-mesetsi-e-zabelezhitelen", "text": "Напредъкът на Бившата югославска република Македония (БЮРМ) от последните месеци е забележителен, заяви председателят на Европейската комисия Жан-Клод Юнкер на съвместна пресконференция с македонския премиер Зоран Заев, съобщи БТА. \"Много сме доволни от работата на премиера Заев досега. Бихме искали да насърчим страната да продължи по този път. Много са важни отношенията със съседите - с България, с която беше подписан договор за приятелство и с Гърция. Очакваме започналият процес на реформи да продължи - в специалните служби, правосъдната система и обществена администрация. Всички държави от Западните Балкани имат европейска перспектива, в следващите месеци ще оценим как да продължим с всяка от тях\", добави той. Юнкер каза още, че наскоро е бил в... \"Македония\", но смутено се поправи, че е бил \"в Скопие\", тъй като официално ЕК и нейните представители използват БЮРМ, когато говорят за Македония. Еврокомисарят по политиката на съседство Йоханес Хан заяви, че ако необходимите мерки бъдат предприети от правителството в Скопие в близките месеци, ЕС може да премине към следващата фаза и да даде безусловна препоръка за начало на преговорите за присъединяване. \"Това зависи от изпълнението на обещанията за реформи. Това е постижимо, ако всички в страната подкрепят изпълнението на тези задачи и осигурят възможно най-широко съгласие. Това е моят съвет, това е национална задача\", добави Хан. Премиерът Заев изрази очакването разширяването на ЕС да включва неговата страна. \"Правителството постига напредък в работната си програма. Приятелството, изградено в последните месеци със съседите, показва вярата ни, че само така бихме се доближили до целите си за присъединяване към ЕС\", допълни той.", "date": "2017.12.06", "title": "Юнкер: Напредъкът на Македония от последните месеци е забележителен"}
{"url": "http://www.faktor.bg/bg/articles/novini/balgariya/premierat-e-razpitan-dnes-za-narkotrafikanti-v-parlamenta", "text": "Премиерът Бойко Борисов е разпитан днес по повод изказванията му, че в Народното събрание има наркотрафиканти. Това стана ясно от изказване на главния прокурор Сотир Цацаров. „Ако не ме лъже паметта той беше призован за 11:00 – 11:30 ч. Ако попитам градския прокурор, тя ще ми каже дали са снети”, поясни Цацаров. Той коментира, че показанията му са били забавени единствено защото премиерът е пътувал извън страната. Разпитът е бил насрочен за днес, защото утре Борисов пак заминава. Главният прокурор уточни, че ако зависи от него няма да се самосезира за твърденията, защото „тези сигнали малко или много обслужват политически цели”", "date": "2017.12.06", "title": "Премиерът е разпитан днес за \"наркотрафиканти в парламента\""}
{"url": "http://www.faktor.bg/bg/articles/novini/svyat/razkriha-nelegalna-fabrika-za-tsigari-v-ispaniya-v-koyato-raboteli-i-balgari", "text": "Гражданската гвардия на Испания с подкрепата на Европол задържа 18 членове на организирана престъпна група, направила незаконна фабрика за производство на тютюневи изделия в провинция Гранада. В операцията са участвали правоприлагащите органи от България, Гърция, Молдова, Румъния и Украйна, съобщи Европол Престъпната групировка инвестирала във фабриката около 3 млн. евро и дори създала собствена търговска марка. Предприятието имало капацитет до 2 млн. къса цигари на ден. Работниците във фабриката били главно от Украйна и България, живеели в наети жилища близо до работното си място и били принудени да дават 12-часови смени при изключително нездравословни условия. „При операцията, проведена на 5 декември, фабриката беше затворена”, посочват от Европол. „Освен това са били обискирани 8 помещения в Гранада и провинция Малага, иззети са 10 тона тютюневи листа, 4 тона тютюн, 4,5 млн. къса цигари, оборудване, филтри, хартия и лепило”. На всички задържани са повдигнати обвинения в незаконна търговия с тютюн, участие в организирана престъпна група, пране на пари и нарушаване на правата на работниците.", "date": "2017.12.06", "title": "Разкриха нелегална фабрика за цигари в Испания, в която работели и българи"}
{"url": "http://www.faktor.bg/bg/articles/novini/svyat/putin-shte-se-kandidatiram-za-prezident", "text": "\"Аз ще се кандидатирам за президент\", каза руският държавен глава Владимир Путин, цитиран от РИА Новости.  Днес държавният глава на страната даде официална заявка за участие във вота, насрочен за март следващата година.  \"Ще се кандидатирам за този отговорен пост\", съобщи той пред работници и служители в автомобилния завод ГАЗ в централния град Нижни Новгород.  По-рано днес той прие представители на доброволчески организации в Москва. В отговор на въпрос, зададен от гостите си, дали ще участва в надпреварата за президент.  \"Аз скоро ще взема решение и ще го обявя\", отговори той.", "date": "2017.12.06", "title": "Путин: Ще се кандидатирам за президент"}
{"url": "http://www.faktor.bg/bg/articles/kristalina-georgieva-idva-na-ofitsialna-vizita-v-balgariya", "text": "Главният изпълнителен директор на Световната банка Кристалина Георгиева пристига днес на официална визита в България, съобщиха от офиса на институцията у нас Визитата е посветена на Българското председателство на ЕС, регионалното сътрудничество и 25 години от откриването на офиса на Световна банка в България. Световната банка и министър-председателят на България ще поставят началото на регионална инициатива в подкрепа на регионалната интеграция в региона на Западните Балкани. Стартът на инициативата ще бъде даден на конференция на високо равнище, която ще се проведе в София утре. Кристалина Георгиева ще бъде сред основните участници във форума, който ще търси отговори по темата как може да бъде засилена регионалната интеграция в Западните Балкани. По покана на министър-председателя Бойко Борисов участие в конференцията са потвърдили: Еди Рама - министър-председател на Албания; Мирко Шарович - заместник-министър председател и министър на външната търговия и икономически отношения на Босна и Херцеговина; Хашим Тачи - президент на Косово; Зоран Заев - министър-председател на Македония; Филип Вуканович -президент на Черна Гора и Ана Бърнабич - министър-председател на Сърбия, пишат от Световната банка.", "date": "2017.12.06", "title": "Кристалина Георгиева на официална визита в България"}
{"url": "http://www.faktor.bg/bg/articles/nato-shte-otseni-naprolet-napredaka-na-darzhavite-koito-zhelayat-da-se-prisaedinyat-kam-pakta", "text": "Напролет външните министри от НАТО ще оценят напредъка на държавите, които желаят да се присъединят към алианса. Това съобщи на пресконференция генералният секретар на пакта Йенс Столтенберг, предаде БТА. Той добави, че на завършилото двудневно заседание на външните министри от НАТО е била обсъдена политиката за разширяване на военнополитическия съюз. По неговите думи, тази политика е исторически успех, защото е довела до мир в Европа. Министрите са разисквали допълнителните възможности за обвързване с партньорите на НАТО.  \"Разширяването е решение на страните от НАТО и желаещите да се присъединят държави, никой друг няма право на вето\", посочи Столтенберг. Той отбеляза, че нестабилността извън НАТО е заплаха за държавите от пакта. Според него дейността на коалицията срещу \"Ислямска държава\" преминава от бойна в стабилизационна фаза. \"НАТО е част от отговора, но не и единственият отговор за постигането на стабилност в Близкия изток и Северна Африка\", посочи генералният секретар. \"Иран опитва да дестабилизира държави от региона, това е допълнителна причина да подкрепяме иракското правителство. Целта ни е не само да бъде спечелена войната срещу терористите, но да извоюваме мир\", добави той. Относно изявлението му, че инфраструктурата в държавите от НАТО, които са били част от Варшавския договор, не отговаря на днешните изисквания, Столтенберг поясни, че и днес сили на алианса могат да се разгръщат в Европа. \"НАТО може да придвижва войските си в Европа, но искаме това да става по-бързо и при по-голяма численост. Затова работим с ЕС, за да може тези съюзници да отговарят на изискванията за пътища, железопътна мрежа, пристанища и летища. Необходимо е да има възможност за бързо движение на тежко въоръжение\", уточни той. Столтенберг коментира намерението на руския президент Владимир Путин за нов мандат: \"НАТО не се намесва в изборите за държавен глава на Русия. Не мога да се обвържа с мнение по този въпрос\".", "date": "2017.12.06", "title": "НАТО оценява новите кандидати напролет"}
{"url": "http://www.faktor.bg/bg/articles/putin-uveri-che-rusiya-nyama-da-boykotira-olimpiadata", "text": "Русия няма да бойкотира Зимната олимпиада 2018 в Южна Корея. Това стана ясно от думите на Владимир Путин, цитиран от АФП. Той изтъкна, че Русия няма да попречи на спортистите си да участват на игрите под неутрален флаг след решението на Международния олимпийски комитет. \"Ние определено няма да обявим бойкот, няма да попречим на нашите олимпийци да се състезават, ако искат да вземат участие\", каза той по време на реч в автомобилен завод в Нижни Новгород, където по-рано съобщи, че ще се кандидатира за четвърти президентски мандат. Решението на МОК да забрани на Руския олимпийски комитет да участва на Зимната олимпиада 2018 г. в Южна Корея е още един опит за \"изолиране\" на страната, каза по-рано говорител на руското външно министерство. Според решението на олимпийската централа на игрите ще участват само руски състезатели, които не са уличавани в употреба на забранени стимуланти. Те ще се явят под неутрален флаг.", "date": "2017.12.06", "title": "Путин увери, че Русия няма да бойкотира олимпиадата"}
{"url": "http://www.faktor.bg/bg/articles/machat-nadal-dimitrov-v-avstraliya-e-no3-za-godinata-v-golemiyat-shlem", "text": "Още един мач на Григор Димитров попадна в класацията на АТП за годината, пише 24часа. Двубоят между българската звезда и Рафаел Надал в полуфинала в откритото на Австралия бе определен като №3 в “Големият шлем” за сезона. Испанецът измъкна 6:3, 5:7, 7:6 (7:5), 6:7 (4:6), 6:4 след 4,56 часа. “Малко неща разделиха двамата играчи. В мача дори имаше серия от 26 поредни гейма без пробив. Всеки от съперниците не се колебаеше в нито един момент да удари топката силно”, е коментарът на сайта на АТП. “Мисля, че Григор игра страхотно. Аз също. Показахме тенис от високо качество. Всеки от нас заслужаваше да бъде на финал”, каза тогава Надал. “Никога не е лесно да загубиш подобен мач. Рафа заслужава победата, защото е невероятен боец. В същото време за мен бе чест да играя в такъв мач срещу него. Убедих се, че вървя по правилния път”, сподели Димитров.  И се оказа прав, защото по-късно през годината в Синсинати спечели първата си титла на турнир от серията “Мастърс 1000” и стана шампион във финалите на АТП в Лондон.", "date": "2017.12.06", "title": "Мачът Надал - Димитров в Австралия е №3 за годината в “Големият шлем”"}
{"url": "http://www.faktor.bg/bg/articles/novini/balgariya/pravitelstvoto-odobri-s-postanovlenie-blizo-milion-za-zografskiya-manastir", "text": "Правителството одобри с постановление допълни разходи по бюджета на Министерския съвет в размер на 940 000 лева за Дирекция \"Вероизповедания\", за да извърши довършително-ремонти работи и  изграждане на комуникациите в южното крило на манастира \"Свети Великомъченик Георги - Зограф\" в Атон - Гърция. Това каза пред журналисти финансовият министър Владислав Горанов по време на днешното правителствено заседание. Той уточни, че средствата се осигуряват чрез преструктуриране на разходите и трансферите по централния бюджет за 2017 г.   Финансовият министър допълни, че светата обител е информирала, че с тези средства ще се осигури необходимият ресурс за цялостно завършване на реконструкцията на това крило.   В знак на благодарност игуменът на Зографския манастир архимандрит Амвросий подари на премиера чудотворна икона на \"Св. Георги\".   \"Вие поискахте 230 000 лева, ние опуснахме 900 000 за цялото крило, за да направите Зографския манастир така, както трябва\", обърна се Бойко Борисов към архимандрит Амвросий.   Премиерът Борисов благодари за чудотворната икона и се надява средствата да помогнат светата обител да стане \"максимално хубава и добра\". Той обяви, че днес в 12.00 часа ще се среща и с патриарх Неофит.допълни разходи по бюджета на Министерския съвет в размер на 940 000 лева за Дирекция \"Вероизповедания\", за да извърши довършително-ремонти работи и  изграждане на комуникациите в южното крило на манастира \"Свети Великомъченик Георги - Зограф\" в Атон - Гърция. Това каза пред журналисти финансовият министър Владислав Горанов по време на днешното правителствено заседание. Той уточни, че средствата се осигуряват чрез преструктуриране на разходите и трансферите по централния бюджет за 2017 г.   Финансовият министър допълни, че светата обител е информирала, че с тези средства ще се осигури необходимият ресурс за цялостно завършване на реконструкцията на това крило.", "date": "2017.12.06", "title": "Правителството одобри с постановление близо милион за Зографския манастир"}
{"url": "http://www.faktor.bg/bg/articles/promeni-v-zakona-za-radikalniya-islyam-vlizat-v-parlamenta", "text": "Няколко важни законопроекта ще влязат в дневния ред на депутатите днес. „Обединените патриоти\" предлагат промени в Наказателния кодекс, които да криминализират радикалния ислям. Според тях всеки, проповядващ радикален ислям, може да бъде наказан със затвор от 1 до 5 години и глоба до 5000 лв. Строги наказания са предвидени и за този, който принуждава някого да носи бурка - от 1 до 4 години затвор и между 5 хиляди и 10 хил. лв. глоба. Очаква се да бъде разгледан и законопроектът на ДПС, свързан с „вторичното разграбване\" на КТБ. Един от вносителите е депутатът Делян Пеевски.", "date": "2017.12.06", "title": "Промени в НК за радикалния ислям влизат в парламента"}
{"url": "http://www.faktor.bg/bg/articles/sled-reshenieto-na-tramp-putin-forsira-podnovyavane-na-pregovorite-mezhdu-izrael-i-palestina", "text": "В навечерието на очакваното изявление на Доналд Тръмп, в което ще признае Йерусалим за столица на Израел, Владимир Путин се обяви за незабавно подновяване на преговорите между Израел и Палестина. Това руският президент направи в телефонен разговор с палестинския лидер Махмуд Абас, съобщават от пресслужбата на Кремъл. „При обсъждането на проблемите в Близкия изток Владимир Путин очерта принципната позиция на Русия за незабавно подновяване на израело-палестинските преговори по всички спорни въпроси, включително и статута на Йерусалим, които да доведат и до справедливи решения в интерес и на двете страни в дългосрочен план\", гласеше част от съобщението на Кремъл. Путин и Абас са обсъдили и въпроси за двустранно сътрудничество между Русия и Палестина.", "date": "2017.12.06", "title": "След решението на Тръмп, Путин форсира подновяване на преговорите между Израел и Палестина"}
{"url": "http://www.faktor.bg/bg/articles/novini/balgariya/anton-todorov-dokumenti-ulichavat-v-lazhi-semeystvo-impeksovi", "text": "„Корнелия Нинова лъже и маже по Ннова ТВ. Виктор Николаев я пита вярно ли е, че е \"Техноимпекс\" е купено за 70 000 долара, а 630 000 долара са \"платени\" в компенсаторки. Тя казва, че не било вярно. Аз пък казвам, че е вярно. Ето и официален документ от Министерството на търговията и туризма, че горните цифри, които посочвам са верни. Корнелия за пореден път не казва истината пред българите“.( ). Така бившият депутат от ГЕРБ Антон Тодоров опроверга с факти и документи на страницата си във Фейсбук думите на лидера на БСП, която участва тази сутрин по Нова ТВ.  Според него Нинова е изопачила и други факти. „Докато твърдеше че акционерният капитал на РМД \"Техноимпекс-98\" е бил 5000 лв. Бил е, но само за няколко месеца. Оказва се, че с тази сума от 5000 лв. нарушават Търговския закон и са глобени със задължение да увеличат десет пъти капитала на дружеството. И в онези бедни години Нинова и сие намират 45 000 лв., за да докарат сумата на акционерния капитал от 5 000 лв на 50 000 лв. Документите показват, че към май месец 2000 г. той е бил 50 000 или 50 млн. неденоминирани лв. тогавашни. Кой даде парите за това десеторно увеличение на акционерния капитал - в онези супер бедни времена, това бяха страшно много пари. По думите на Нинова това са направили акционерите, вкл. и основния акционер - Корнелия Нинова, която притежава по това време 33 % от капитала на РМД-то. И всяка година след 2000 г. тя увеличава своите акции с поне хиляда акции, струващи по 10 лв, или 10 000 лв. На година!“( ) Тодоров показва с документи и как се е променял броят на акциите, притежавани от Корнелия Нинова: 2000 г. – 1650 акции 2001 г. – 4950 акции 2004 г. – 5550 акции 2005 г. – 7260 акции „Всяка акция струва по 10 лв. Значи само за едногодишен период - 2000-2001 г. Корнелия Нинова е извадила 33 000 лв. за да купи тези акции!!! Сами сметнете колко пари трябва да е дала, за да купи всички тези акции. Освен това купува и два огромни апартамента, гараж 23 кв.м. Абе, тези хора да не са живели на фотосинтеза - все пак би трябвало да са имали и някакви пари за храна, сметки, дрешки и т.н. Не ми се връзват нещата, ама хич не ми се връзват!“, коментира Антон Тодоров.( Тодоров определя като лъжа и твърдението на лидера на социалистите, че със съпруга си имали само един апартамент от 89 кв.м., който (милинките) били купили, докато са късали от залъка си, за да изплащат кредит. Прилагам справка от имотния регистър и собственоръчно попълнената от нея декларация. Вижте документалните, истинските факти за имуществото на сем. Импексови и ги сравнете с \"истините\" на Нинова“, контрира Тодоров.( ).", "date": "2017.12.06", "title": "Антон Тодоров: Документи уличават в лъжи семейство Импексови"}
{"url": "http://www.faktor.bg/bg/articles/saakashvili-pak-se-izplazna-ot-arest", "text": "Киевски полицаи и агенти от Службата за сигурност на Украйна се опитаха тази сутрин да задържат водача на украинската партия \"Движение на новите сили\" Михаил Саакашвили в палатковия лагер край Върховната рада, но срещнаха отпор от страна на протестиращите и се отказаха. Това съобщи столичната полиция, предаде ТАСС, цитирана отк БТА.       Няма задържани участници в протеста, уточниха служителите на реда.     Самият Саакашвили - бивш президент на Грузия, после губернатор на Одеска област, а днес украински опозиционер, заяви днес, че тази сутрин \"хора с черни униформи\" \"нападнали\" лагера в стремеж да го заловят.     \"Те искаха да ме измъкнат от палатката, но объркаха палатките и нападнаха съседната, където спяха активисти, жестоко пребиха хората\", написа Саакашвили във Фейсбук.     Според демонстранти около 6 ч. сутринта неизвестни дошли в лагера и \"започнали да бият всички\". Неколцина били ранени. Протестиращите обвиняват за станалото полицията, а украинското МВР засега не коментира.      Саакашвили пък обвини президента Петро Порошенко. Той заяви: \"Обръщам се към Порошенко: какво целите с тези провокации? Недейте да нападате и не карайте хората да се бранят! Това е мирна акция!\"     Генералният прокурор на Украйна Юрий Луценко заяви вчера, че Саакашвили трябва в срок от 24 часа да се предаде на правоохранителните органи, след като негови привърженици му помогнаха по-рано същия ден да се изплъзне от полицейски арест.           Луценко поясни по телевизията, че според прокуратурата представител на Саакашвили е получил 500 000 долара от украински бизнесмени, свързани с Русия, за финансиране на митинги с оглед завземане на властта в Украйна.     Службата за сигурност на Украйна съобщи по-рано, че опозиционерът е обвинен \"в съдействие на престъпна организация\". Преди това негов адвокат заяви, че \"Саакашвили е обвинен в опит за сваляне на конституционния строй\".      Саакашвили няма намерение да се яви днес на разпит в прокуратурата. Това заяви адвокатът му Руслан Чорнолуцки, цитиран от ТАСС.     \"Той всъщност не е и длъжен да отиде, защото публичното изявление на генералния прокурор от телевизионния екран не е официална призовка за разпит\", каза юристът пред телевизия \"НюзУан\".", "date": "2017.12.06", "title": "Саакашвили пак се изплъзна от арест"}
{"url": "http://www.faktor.bg/bg/articles/nad-1-500-sluzhiteli-na-bulgartabak-holding-izlyazoha-na-protest-sreshtu-hristo-ivano-koy-li-gi-izkara", "text": "Над 1 500 служители на ”Булгартабак- Холдинг” АД  в бели \"униформи\" излязоха под строй на изключително нелеп протест срещу Христо Иванов от \"Да, България\". КОЙ ли ги изкара? Те, моля ви се, протестирали срещу това, че предприятието е нарочено за контрабандист. Единият лъч от протестиращи, около 1500 души, тръгна от Националния стадион ”Васил Левски” към сградата на Народното събрание, а друг лъч от около 200 човека ще потегли към централата на ”Да, България”. ”Не сме контрабандисти!, ”Булгартабак е отговорен производител!”, ”Ние честно си плащаме данъците, а Вие” и  ”Не се страхуваме от манипулаторите ”Капитал” и ”Да, България”,  пише на плакатите, издигнати от обявените за протестиращите.", "date": "2017.12.06", "title": "Служители на ”Булгартабак- Холдинг” излязоха на нелеп протест срещу Христо Иванов. КОЙ ли ги изкара?"}
{"url": "http://www.faktor.bg/bg/articles/gripat-e-veche-tuk", "text": "Грипът вече е е тук и е нещо обикновено и очаквано – като съмването. Това заяви проф. д-р Тодор Кантарджиев, директор на Националния център по заразни и паразитни болести. Пред Нова телевизия. Той каза, че в днешно време вече има антибиотици и всякакви страхове от щамове, които приличали на Испанския грип, избил милиони преди век, са ирационални. Грипът започва внезапно, в рамките на 2-3 часа губиш сила, вдигаш температура болки в гърлото, тежест в белия дроб, суха кашлица, страх от светлината. Обикновено това е грипът. Задължително обаче има температура, болки в ставите. Течението на нос обикновено не е грип. Това са други вируси, които са сезонни. Вече си е време, застудя. Професорът обясни какви са симптомите на опасния грип, за които хората трябва да следят. По думите на специалиста, вече е доказано, че грип може да се хване не само чрез кихане, а когато се пипне повърхност, върху която някой е кихнал до 3 часа по-рано. Също е доказано, че мокрите кърпички действат така добре за превенция на грипа, колкото и ваксината. „Навремето всеки ден проверяваха в училище дали са ти чисти ноктите и дали имаш кърпичка“, припомни д-р Кантарджиев, визирайки, че добрата лична хигиена е много важна при превенцията на опасната болест. Кантарджиев също обясним че кихането в лакътя е било въведено първо в детските градини във Финландия. Той поясни, че е грешно да се закрива при кихане с ръка устата, защото след това с нея може да се здрависаш някой. Кантарджиев обясни и какво да правят хората при появата на първите симптоми на грип или друга болест. „Веднага трябва да се консултираш с личния си лекар. Трябва веднага да му се обадиш по телефона. И той да ти каже: Помниш ли онова лекарство, което ти казах да си купиш преди два месеца. Трябва да започнеш да го приемаш“, каза лекарят. Що се отнася до въпроса, дали вече има епидемия от грип в България, Кантарджиев, че “когато се вдигне много шум, че нещо се очаква, ставаме по внимателни и научваме неща, които не сме ги забелязвали по-рано“.  По думите ми и тази година не се очаква нещо по-различно от това, което се е случвало и миналата година.  „Усложнения има едно на хиляда. На 10 000 болни един прави възпаление на мозъка, но ясните неща за грипа са, че започва циркулация на група Б. В ЕС се оказа, че в 19 държави са открити отделни щамове. Но кой знае какво по различно от миналите години не очакваме“, каза той.  Той поясни, че е грешно да се закрива при кихане с ръка устата, защото след това с нея може да се здрависаш някой. Кантарджиев обясни и какво да правят хората при появата на първите симптоми на грип или друга болест. „Веднага трябва да се консултираш с личния си лекар. Трябва веднага да му се обадиш по телефона. И той да ти каже: Помниш ли онова лекарство, което ти казах да си купиш преди два месеца. Трябва да започнеш да го приемаш“, каза лекарят. Що се отнася до въпроса, дали вече има епидемия от грип в България, Кантарджиев, че “когато се вдигне много шум, че нещо се очаква, ставаме по внимателни и научваме неща, които не сме ги забелязвали по-рано“.  По думите ми и тази година не се очаква нещо по-различно от това, което се е случвало и миналата година. „Усложнения има едно на хиляда. На 10 000 болни един прави възпаление на мозъка, но ясните неща за грипа са, че започва циркулация на група Б. В ЕС се оказа, че в 19 държави са открити отделни щамове. Но кой знае какво по различно от миналите години не очакваме“, каза той.", "date": "2017.12.06", "title": "Грипът е вече тук"}
{"url": "http://www.faktor.bg/bg/articles/dnes-prezidentat-radev-shte-leti-parvi-pat-na-rafal", "text": "На връх Никулден президентът Румен Радев ще пилотира „Рафал“ - един от най-добрите съвременни многоцелеви изтребители, който е на въоръжение на френските ВВС. Полетът е подарък от президента на Франция Еманюел Макрон, по чиято покана българският държавен глава е на тридневно работно посещение, което приключва днес \"За мен това е сериозен подарък от президента Макрон, той ми го предложи, а на такова предложение няма как да се откаже\", разказа с усмивка Радев в Париж. Изпитанието е сериозно, защото това няма да е полет за шоу - в небето на Франция българският държавен глава ще прави истински „прихвати“, ще демонстрира уменията си във „въздушни боеве“. Ще бъде включен официално в графика на ВВС на Франция. Полетът на Радев на френския суперизтребител „Рафал“ ще трае близо час и половина, по време на който френската държава поема отговорност за живота на българския президент. Самолетът „Рафал“ е двуместен. В едната кабина на изтребителя ще бъде Радев, в другата - французин. Управлението на машината е абсолютно еднакво и в двете кабини. „Няма как държавата да те пусне в чужд самолет да изпълниш полет сам“, поясни за Епицентър.бг президентът преди да отпътува за Франция. И за Румен Радев полетът е огромна отговорност, въпрос на професионална чест и разбира се, държавнически акт.", "date": "2017.12.06", "title": "Днес президентът Румен Радев ще лети за първи път на \"Рафал\""}
{"url": "http://www.faktor.bg/bg/articles/ekipat-na-robart-malar-e-poharchil-3-2-mln-dolara-za-razsledvaneto-si-na-ruskata-namesa-v-prezidentskite-izbori", "text": "Екипът на специалния следовател Робърт Мълър - бивш шеф на ФБР, е похарчил 3,2 млн. долара за първите месеци от разследването си на руската намеса в президентските избори в САЩ и предполагаемото съучастие на приближени на президента Доналд Тръмп, предаде Асошиейтед прес, цитирана от БТА.          Сумата на тези разходи става ясна от копие от доклад на Мълър, получен от АП. От документа личи, че 1,7 млн. долара от тази сума са за заплати и добавки към тях. Още 223 000 долара са похарчени за командировки на разследващия екип.          Освен това министерството на правосъдието е похарчило още 3,5 млн. долара като помощ за разследването. Така цялото разследване до момента струва на данъкоплатците 6,7 млн. долара.          Докладът се отнася за периода от 17 май - датата на назначаването на Мълър, до 30 септември - краят на федералната фискална година.          До момента Мълър е предявил обвинения в резултат на разследването срещу четирима души. Сред тях са бившият шеф на предизборната кампания на Тръмп Пол Манафорт и бившият президентски съветник по националната сигурност Майкъл Флин.", "date": "2017.12.06", "title": "Екипът на Робърт Мълър е похарчил 3,2 млн. долара за разследването си на руската намеса в президентските избори"}
{"url": "http://www.faktor.bg/bg/articles/glavniyat-prokuror-v-protsedura-na-dialog-s-deputatite-ot-pravnata-komisiya", "text": "Днес за първи път в правната комисия към Народното събрание ще осъществи процедура на диалог с главния прокурор. Това заяви в студиото на БНТ председателят на комисията и депутат от ГЕРБ Данаил Кирилов.  По думите му ще бъдат обсъдени темите, свързани с наказателна политика и законодателна програма. Той уточни, че главният прокурор не е задължен да отговаря на всички въпроси. Предполагам, че ще опитат колегите от БСП да засипят главния прокурор с въпроси. Още от сега ще кажа, че главният прокурор не е длъжен да отговаря на такива въпроси, освен ако той не желае да отговори, разбира се, уточни процедурата Кирилов. Не е ясно също дали темата с болниците и лекарствата ще бъде част от изслушването на главния прокурор. Ако Сотир Цацаров прецени да обсъжда този въпрос, но без да се нарушават правилата на НПК и тайната на разследването предполагам, че би могъл да осветли някои от тези проблеми, коментира още Кирилов. Данаил Кирилов коментира и искането на левицата за мораториум върху лицензирането на нови частни болници.  Проблемът на болниците не е във формата на правната им организация и това, че са търговски дружества. Ясно е и в закона специално е указано, че това са квази търговски дружества, т.е. формата е на търговско дружество, за да може да се спазва организацията, отчетността и управлението на търговско дружество. Но това не са дружества, които изначално са задължени да реализират печалба, обясни Данаил Кирилов.", "date": "2017.12.06", "title": "Главният прокурор ще отговаря на депутатски питания в правната комисия"}
{"url": "http://www.faktor.bg/bg/articles/novini/balgariya/a-nenkov-debatat-za-kontrol-nad-srs-se-politizira-ot-opozitsiyata", "text": "\"Дебатът за контрол над СРС се политизира от опозицията. За съжаление и господин Рашков създаде това усещане, че има нерегламентирано подслушване, макар, че въпросът му беше зададен пряко и той не отговори нито веднъж утвърдително\", заяви пред БНТ депутатът от ГЕРБ Александър Ненков. Той подчерта, че в процеса на борбата срещу корупцията и злоупотребата с влияние или закона е възможно, при стриктно спазване на закона, да има такова използване на СРС. \"Основният въпрос е в нерегламентироното подслушване, а такова няма. Внушението беше, че масово са подслушвани хора и това беше опровергано от главния прокурор, както и от шефовете на ДАНС и ДАТО\", коментира Нанков. Той попита защо досега Рашков нито е сигнализирал за такова нерегламентирано подслушване, нито е предложил законодателни промени. \"Прави се опит да се създаде усещането, че масово хората, които имат власт и влияние са незаконно подслушване\", каза още той. \"Ако трябва да съм откровен моето усещане от днешния дебат е, че господин Рашков говори в един глас с опозицията. И пак подчертавам, че той не отговори на въпроса имало ли е нерегламентирано подслушване\", заяви депутатът. Според него, не е било коректно и подхвърлянето на намеци за кого става дума, без да се споменават имена, което не е било възможно заради публичния характер на заседанието.", "date": "2017.12.06", "title": "А. Ненков: Дебатът за контрол над СРС се политизира от опозицията"}
{"url": "http://www.faktor.bg/bg/articles/borisov-poiska-ot-ministrite-varianti-za-remonta-na-sv-aleksandar-nevski", "text": "Министър-председателят Бойко Борисов се срещна с Негово Светейшество Българският патриарх Неофит в Патриаршеския дом, за да обсъдят въпроса с ремонта на патриаршеската катедрала „Св. Александър Невски”. Двустранната среща се състоя по покана на Българския патриарх. Това съобщиха от Министерския съвет. След като обсъдиха предприетите до този момент стъпки, премиерът разпореди на министри да му представят варианти за ремонта на катедралата. На днешното си заседание Министерският съвет взе решение да отпусне 940 хиляди лева по бюджета на Министерския съвет за Дирекция „Вероизповедания”, за довършително-ремонтни дейности и изграждане на комуникациите в южното крило на манастира „Св. Вмчк Георги – Зограф” на Света гора, Атон. Средствата ще са достатъчни за цялостната реконструкция на крилото и са осигурени чрез преструктуриране на разходите и трансферите по централния бюджет за 2017 г.", "date": "2017.12.06", "title": "Борисов поиска от министрите варианти за ремонта на \"Св. Александър Невски\""}
{"url": "http://www.faktor.bg/bg/articles/prokurorskata-kolegiya-na-vss-izbira-direktor-na-nsls", "text": "Прокурорската колегия на Висшия съдебен съвет ще има изслушване. Предстои да бъде избран директор на Националната следствена служба (НСлС). Кандидатът е един – зам.-главният прокурор Борислав Сарафов.   За да бъде избран, той трябва да получи най-малко 8 гласа „за“ от 11-члeннaтa прокурорска ĸoлeгия. Кандидатурата на Сарафов беше предложена от членовете на прокурорската колегия – главния прокурор Сотир Цацаров, бившия директор на НСлС Евгени Диков.", "date": "2017.12.06", "title": "ВСС избира директор на НСлС"}
{"url": "http://www.faktor.bg/bg/articles/greshka-v-zhalbata-prepana-deloto-na-manolova-sreshtu-stolichnata-toplofikatsiya-vav-vas", "text": "Тричленен състав на Върховния административен съд отхвърли жалбата на \"Топлофикация-София\" АД и прекрати производството по делото на Мая Манолова срещу дружеството. Решението на съда може да се обжалва пред петчленен състав, предаде \"Дарик\". Причината за прекратяването е допусната грешка в касационната жалба от страна на \"Топлофикация\". Делото е за отказа на изпълнителния директор Георги Беловски да предостави достъп до обществена информация за дейността на дружеството по събиране на вземанията му по съдебен ред на омбудсмана. Манолова не е получила отговор в 14-дневен срок на въпросите си, съгласно закона, а от \"Топлофикация\" са изразили писмено становище, в което се твърди, че поисканата информация не попада в приложното поле на ЗДОИ. Омбудсманът обаче завежда дело и го печели на първа инстанция пред Административния съд - София -град, а сега \"Топлофикация\" обжалва решението. Пред медиите Манолова коментира, че този казус има морални и обществени аспекти. Тя обясни, че спорът е затова столичани да знаят как работи дружеството, как се управлява и как се харчат парите в него. Омбудсманът коментира, че гражданите имат право да разберат как са изхарчени 15 млн. лв., събрани от дружеството чрез юристконсултски хонорари през 2015 г. при дела на \"Топлофикация\" срещу софиянци. \"Дружеството се е превърнало във феодал, който се отнася към столичани като към крепостни селяни, които имат право единствено и само да плащат\", каза още Манолова. Омбдусманът допълни, че през 2016 г. заведените дела от \"Топлофикация\" срещу столичани са 13 500 , а през 2017 г. според нея те може да стигнат 16 000.", "date": "2017.12.06", "title": "Грешка в жалбата препъна делото на Манолова срещу \"Топлофикация\" във ВАС"}
{"url": "http://www.faktor.bg/bg/articles/klimatolog-ochakva-ni-po-meka-zima", "text": "Вероятно зимата на 2017/2018 година ще е по-мека от зимата на 2016/2017 година. Това са прогнозите на проф. Веселин Александров от секцията \"Климатология\" към департамента \"Метеорология\" в Националния институт по метеорология и хидрология при БАН /НИМХ-БАН/, пише БТА. Най-вероятно декември на 2017 г. ще е с повече валежи от декември на 2016 г., отбеляза той. Януари 2018 г. се очаква да е със средни месечни температури близки до нормалните или по-високи и с месечни количества валеж близки до нормалните или по-малки. Февруари на 2018 г. се очаква да е със средни месечни температури близки до климатичните или по-високи и с месечни количества валеж близки до средните такива или по-малки, прогнозира проф. Александров. Съгласно предварителни оценки на Световната метеорологична организация 2017 г. е по-хладна от рекордно топлата 2016 г. Но е много вероятно да бъде една от трите най-топли години в историята на съвременните инструментални метеорологични наблюдения и измервания, обясни ученият. Професорът коментира и причините за проливните дъждове, които причиниха преливания на реки, а на места имаше и наводнения. След циклона \"Татяна\", който причини последния обилен снеговалеж, отпреди няколко дни, връхлетя и \"Филип\", носещ проливни дъждове. Добрата новина е, че държавата реагира най-сетне с превантивни мерки и с кризисни щабове, които в цялата страна да следят за бедствените обстановки. Лошата новина обаче е, че поради изтормозена /нерегламентирана/, неподдържана или въобще липсваща инфраструктура загубите вследствие на поройните валежи са още по-значителни. Проф. Александров обясни, че климатичните промени в глобален, регионален и локален мащаб и какви са параметрите на тези промени е може би един от най-често задаваните екологични въпроси в началото на 21-ви век. Подобни въпроси са актуални винаги, но в определени моменти, обикновено когато се наблюдават големи отклонения от нормалните стойности на метеорологичните елементи, преди всичко на температурата и валежите, изникват с нова сила и се коментират в медиите и обществото.", "date": "2017.12.06", "title": "Климатолог: Очаква ни по-мека зима"}
{"url": "http://www.faktor.bg/bg/articles/osvobodiha-ahmed-musa-ahmed", "text": "Пазарджишкият имам Ахмед Муса Ахмед бе освободен от задържането под стража, директно в съдебната зала, на днешното заседание от процеса за разпространяване на радикален ислям и призоваване към война, който върви в окръжния съд на Пазарджик, съобщава \"24 часа\". Веднага след началото на заседанието адвокатът на Ахмед Муса - Елвира Панкова, представи пред съда разписка, че определената от съда гаранция за обвиняемия от 7500 лв. е платена. Веднага след това съдията разпореди Муса да бъде незабавно освободен, при което съдебната охрана се отдръпна от него. Това позволи на неговата майка, която бе в залата, да се нахвърли върху сина си и да го разцелува. Делото продължава с гледането на видеозаписи на обвиняемите, записани със СРС (специални разузнавателни средства).", "date": "2017.12.06", "title": "Освободиха пазарджишкия имам Ахмед Муса срещу гаранция от 7500 лв."}
{"url": "http://www.faktor.bg/bg/articles/novini/balgariya/kmetat-dimitar-nikolov-pozdravi-burgazlii-za-praznika-na-grada", "text": "Кметът на Бургас Димитър Николов поздрави бургазлии за празника на града от трибуната на местния парламент с емоционално обръщение. Той отбеляза, че днес за 10-и път ще се изправи пред жителите на Бургас в качеството му на кмет и както винаги ще бяга от клишетата, предава Флагман.бг. Николов припомни, че Свети Николай – пазителят на Бургас, е посветил целия си живот, за да помага на слабите, бил е скромен и смирен, избягвал е суетата, бил е повелител на доброто. Следвайки завета на Свети Николай кметът запита: „Днес е ден, в който трябва да си зададем няколко прости въпроса, чиито отговори обаче не са никак леки. Радваме ли се на успеха на другите; добри ли сме не само към близките, но и към непознатите; умеем ли да се радваме на по-малките неща и да не трупаме гняв; прощаваме ли истински, нахлуваме ли с лека ръка в личното пространство на хората; уважаваме ли чуждите способности и труд или отричаме това, което не разбираме; самокритични към себе ли сме толкова колкото към останалите; безгрешни ли сме, за да сочим с пръст грешните; оценяваме ли хубавите неща за живота”, попита Николов, след което продължи: „Днес искам да благодаря на близките ми за търпението и доверието, на приятелите си заради това, че ги имам, на неприятелите – че ме карат да бъда внимателен , на колегите за труда и усилията, на общинските съветници за подкрепата на важните за града моменти, на почетните граждани – за качествената им, с които обогатяват ценностна ни система, на бургаските деца за радостта, която ни дават с техните успехи”, заяви той.", "date": "2017.12.06", "title": "Димитър Николов поздрави бургазлии за празника на града"}
{"url": "http://www.faktor.bg/bg/articles/iskat-otnemane-na-shofyorskite-knizhki-za-horata-s-diabet-ili-visoko-kravno", "text": "Хората с диабет, с високо кръвно налягане и сърдечни проблеми да не могат да шофират – това са част от правилата, заложени в проекта на нова наредба на Здравното министерство, чиято цел е да ограничи катастрофите. От МЗ обясниха, че забраните важат само при тежките форми на диабета и хипертонията, когато има риск шофьорът да загуби съзнание зад волана. Правилата трябва да влязат в сила от догодина и ще важат при взимане или при подновяване на книжка. „Има много несъответствия (с европейското законодателство – б.ред.). Около 2 млн. души у нас са засегнати от сърдечно-съдови заболявания и около половин милион – от диабет.За един хипертоник това означава на всеки 3 месеца да се консултира с кардиолог (и специалист ендокринолог – за хората с диабет – б.ред.) – т.е. това е огромен ресурс. Фондът не осигурява направления за този вид услуга, трябва да сме категорични”, коментира пред БТВ д-р Георги Миндов, председател на Дружеството на столичните общопрактикуващи лекари. „Може да е много хубава наредбата , но изпълнението няма как да се установи. Ами ако човек с диабет минава по пешеходната пътека и получи хипогликемия и предизвика катастрофа? Да спрем хората с диабет да ходят тогава?”, предложи иронично д-р. Румен Богданов, председател на Асоциацията на диабетиците в България. „Наредбата е от 2011 г., през 2016 г. има промяна, това е трета и промяна сега. Сега тази наредба разрешава на хората с някои болести да управляват. Това не означава да се отнеме книжката, а да не се издаде медицинско свидетелство, което казва, че такъв човек не може да управлява”, беше коментарът на бившият директор на КАТ Алекси Стратиев.   „Това е само проект, ще искаме личният лекар да преценява (а не специалисти – кардиолози и ендокринолози – б.ред.). Всеки обаче умишлено може да прикрие заболяването си, защото иначе може да загуби работата си”, коментира Миндов.   „Хората с диабет са с два типа на заболяването – тип 1 (инсулинозависим) и тип 2. Огромната група от хора с диабет тип 2 са на таблетки, не на инсулин, и хипогликемията е много рядко явление при тях” посочи д-р Бoгданов. „Би могло да има връзка между пътната полиция и компетентните специалисти. Има например и много психично болни хора,които са зад волана”, посочи Стратиев.", "date": "2017.12.06", "title": "Искат отнемане на шофьорските книжки на 2,5 милиона българи"}
{"url": "http://www.faktor.bg/bg/articles/vss-edinodushno-izbra-sarafov-za-shef-na-sledstvieto", "text": "Борислав Сарафов бе избран единодушно от прокурорската колегия за шеф на Националната следствена служба. Това стана в присъствието на главния прокурор Сотир Цацаров, който се появи след 13 часа поради ангажимент в парламента.  През 2015 г. всеки следовател е приключил по 0,38 дела за съд. Или, казано по друг начин - трима следователи за една година са приключили едно дело. За 2016 г. това число е станало на 0,56, т.е. вече не трима, а двама следователи са приключили за година едно дело за съд. Бих казал, че това е обидно. Не е нормално всеки следовател да се похвали на края на годината, че е приключил за годината половин дело. Това заяви днес единственият кандидат за директор на НСлС Сарафов - досегашен (и бъдещ) заместник на Сотир Цацаров. Според него е обидно следователите от Националното следствие да бъдат наричан \"машинописки\", а институцията - че е в будна кома. Борислав Сарафов оглави институцията, с която преди време - като зам.глвен прокурор, имаше проблеми и дори две заведени дела. Те бяха от Страхил Каменички, който твърдеше, че го е обиждал и наричал \"заешко сърце\", заедно със следователския екип покрай делото за катастрофата в Хитрино, припомня КлубZ.", "date": "2017.12.06", "title": "ВСС единодушно избра Сарафов за шеф на Следствието"}
{"url": "http://www.faktor.bg/bg/articles/obshtestvo/zakon-i-red/v-shvetsiya-razbiha-grupa-trafikanti-vnasyali-prosyatsi", "text": "Шведската полиция разби международна престъпна група за трафик на хора, внасяла български просяци в Швеция, съобщи местната редакция на The Local, цитирана от \"Фокус\". Полицейската операция срещу трафикантите се е провела при сътрудничеството на българските власти в Крунубери и Калмар, както и на българска територия. Задържани са четирима мъже и една жена по подозрение в участие в трафик на хора, пети мъж е арестуван за пране на пари. В България задържаните са двама мъже на възраст между 40 и 60 години, за които е издадена заповед за екстрадиция в Швеция. Родната полиция издирва трети мъж, за когото предстои да бъде издадена международна заповед за арест. Операцията е стартирала през април т.г., когато двама мъже са отвлекли българин във Векшьо и след това са го подложили на побой. В рамките на следствените действия полицията е успяла да проследи престъпната мрежа до основата й във Векшьо и е установила, че доставя в страната българи, принуждавайки ги да просят. Общо 20 българи – мъже и жени на възраст между 20 и 40 години, са станали жертва на трафикантите.", "date": "2017.12.06", "title": "В Швеция разбиха група трафиканти, \"внасяли\" просяци"}
{"url": "http://www.faktor.bg/bg/articles/300-dzhihadisti-se-zavarnali-na-balkanskiya-poluostrov", "text": "Официалните оценки на службите за сигурност на Европейския съюз и страните от Западните Балкани показват, че след появата на „Ислямска държава“ към Близкия изток са се отправили около пет хиляди души, хиляда от които с произход от Балканския полуостров. Някои от тях са загинали в сраженията в Сирия и Ирак, но друга се е завърнала обратно, предава македонската електронна медия „Точка“, като се позовава на медийни доклади, цитирана от 24часа. В рамките на втората по рода си конференция за борба с тероризма, генералният секретар на Съвета за регионално сътрудничество Горан Свиланович заяви, че основната причина за радикализацията са икономически и социални проблеми, а също и разпространяваната джихадистка пропаганда. „Тероризмът е един от най-големите проблеми на държавите и трябва това да се признае и разбере, за да бъде победен. Необходимо е рано посрещане на предизвикателствата, активна подкрепа от правителствата на страните от региона, но и финансова подкрепа от Европейския съюз“, подчерта Свиланович. Предишна конференция, проведена в 2016. г. в Тирана, бе фокусирана върху проблемите с присъединяването на екстремистите към „Ислямска държава“ в Сирия и Ирак, докато сегашната е насочена към неутрализиране на влиянието на завърналите се обратно. Според експертите по сигурността трябва да се обърне специално внимание на противодействието на радикалния ислямизъм в Словения. Разузнавателната служба на страната в продължение на предупреждава, че радикалните ислямисти в бъдеще биха могли да представляват непосредствена заплаха за националната сигурност", "date": "2017.12.06", "title": "300 джихадисти се завърнали на Балканския полуостров"}
{"url": "http://www.faktor.bg/bg/articles/dimitar-radev-levat-e-stabilen-horata-mogat-da-sa-spokoyni-za-parite-si", "text": "За 2 години монетата от два лева не се е обезценили. Левът е стабилен, сравнявайки го с еврото. И към това ние се придържаме, бордът е стабилен и има покритие с валутни резерви. Това обяви в интервю за Би Ти Ви шефът на БНБ Димитър Радев на връх Никулден – деня на банкера.  Той обясни, че България трябва да направи поредица от стъпки, за да станем част от еврозоната. Но сега усилено се работи експертно и технически по този въпрос.  Технически ние сме напълно готови. Но има и политически и икономически фактори, които определят влизането ни в чакалнята  - това е първата стъпка към еврозоната, когато се присъединява националната валута към този механизъм. Ние обаче няма да се възползваме от тази първа стъпка и ще запазим нашия курс до влизането на еврото, обясни позицията си банкерът. Радев изрази удовлетворение от факта, че България повишава своя кредитен рейтинг, което е атестация и за добрата на работа на БНБ.  Повишаването на кредитният ни рейтинг е добър знак за нас. А конкретно за банковия сектор - е признание за добре свършена работа. Смея да кажа, че банковият сектор е в много добра кондиция, увеличава се кредитната активност и подобрява общото икономическо положение. Лошите кредити намаляват, добрите кредити – растат. Хората могат да бъдат спокойни за парите си, увери Димитър Радев.  Той определи Бюджет 2018 като положителен, като се позова на три основни въпроса –  макроикономическата рамка на бюджета,  фискалната политика и икономическите параметри. Радев смята, че здравният министър Кирил Ананиев е подходящият избор, макар че на този пост на всеки би му било трудно. Шефът на БНБ смята, че промените в Закон за кредитните институции, ще доведат до затягане на контрола и засилване на контролните дейности на банката и в този смисъл той като  цяло ще бъде полезен за намаляване на порочните икономически свързаности.", "date": "2017.12.06", "title": "Димитър Радев: Левът е стабилен, хората могат да са спокойни за парите си"}
{"url": "http://www.faktor.bg/bg/articles/standard-end-puars-povishi-dalgosrochniya-krediten-reyting-na-sofiya", "text": "Международната рейтингова агенция \"Стандард енд Пуърс\" /S&P Global Ratings/ повиши дългосрочния кредитен рейтинг на София от ВВ+ на ВВВ- със стабилна перспектива. Така той вече влиза в групата на \"инвестиционните рейтинги\", съобщават от Столична община. В съобщението се уточнява, че това означава, че Столична община става още по-привлекателно място за насочване на инвестиции. Добрият рейтинг е не само полезен ориентир за чуждестранните инвеститори, а и за самата община и нейните граждани, защото помага за привличане на по-евтин финансов ресурс за реализиране на капиталовата програма на столицата. Повишението е признание и за добрата работа на екипа на кмета на София Йорданка Фандъкова и общинската администрация за поддържането на финансова стабилност и високо ниво на собствени приходи на Столична община. В мотивите на S&P Global Ratings се посочва, че в подкрепа на вътрешноприсъщия рейтинг на Столична община е статутът на града като административен, финансов и търговски център на България. По думите на \"Стандард енд Пуърс\" това допринася за диверсификацията и дава основания за прогнозиране на устойчив икономически растеж на местната икономика. Оценката отразява мнението на агенцията за изключителната ликвидност на общината и добрата бюджетна гъвкавост, основана на значителната автономност в управлението на местните приходи. Стабилната перспектива отразява тази на рейтинга на България (BBB-/стабилна перспектива/A-3) и отразява факта, че икономиката на София е по-силна от средната за страната. По тази причина Стандард енд Пуърс дава на Столична община максималния възможен рейтинг за българска община, който е равен на държавния, допълват от Столична община.", "date": "2017.12.06", "title": "София влиза в групата на \"инвестиционните рейтинги\" с устойчив растеж на местната икономика"}
{"url": "http://www.faktor.bg/bg/articles/rabotodatelite-nastoyavat-za-prozrachnost-na-svobodniyat-pazar-na-elektroenergiya", "text": "Свободният пазар на ток не е съвсем свободен. Това се разбира от позиция на асоциацията на работодателите, изпратена до медиите. През есента на далечната 2004 г. се сключи първата сделка за електроенергия по свободно договорена цена. Либерализацията на свободния пазар измина дълъг път. Днес десетки хиляди фирми купуват електроенергия по свободно договорени цени – преобладаващо чрез годишни договори. За съжаление, от страна на предлагането на електроенергия пазарът не е напълно свободен, пише в позицията на асоциацията. Обяснява се, че съществуват редица преференциални търговски условия (ангажименти за количества, цени, срокове, гаранции) за комбинирани производства, ВЕИ, дългосрочни договори за изкупуване. Затова на свободния пазар електроенергия се предлага на практика само от \"АЕЦ Козлодуй\" ЕАД, \"ТЕЦ Марица изток 2\" ЕАД и понякога от \"НЕК\" ЕАД. Държавните дружества предлагат своята продукция предимно на своите интернет платформи. В последните две години сделки се осъществяват и през електроенергийната борса (\"Българска независима енергийна борса\" ЕАД). През пазарен сегмент \"ден напред\" обичайно се предлагат около 400 мегавата, като това става в резултат на ангажименти на България към ЕК срещу заплахата от санкции. След някои отлагания, миналата есен борсата стартира и сегмент \"централизиран пазар за двустранни договори\", посочва от асоциацията. Интересите при търговията на електроенергия са за стотици милиони левове. Това, което отсъства на свободния пазар днес е прозрачността, заключават от асоциацията. От там призовават държавата да предприеме няколко действия. Сред тях е промяна в Закона за енергетиката, така че всички сделки на свободния пазар да се сключват на енергийната борса. Само така ще се ограничат злоупотребите и пазарните манипулации, смятат работодателите. Сделките на една пълноценно функционираща борса са прозрачни и могат да бъдат проследени от Комисията за енергийно и водно регулиране – подходящи текстове могат да гарантират този процес, допълват от организацията. Изкарването на всичките сделки на свободния пазар на енергийната борса е борба с корупцията на дело, а не на думи. Съпротивата срещу тази най-пазарна и прозрачна търговия поражда съмнения, се допълва в позицията. Работодателите настояват и Народното събрание да приеме нужните нормативни текстове, въвеждащи строги санкции при пазарни манипулации, за да не се допускат сделки \"под масата\" на непазарни цени. Дават за пример сделка през август, когато в рамките на 17 секунди се продали стотици мегавати за милиони левове Законовото уреждане на прозрачността на електроенергийния пазар ще възстанови доверието на икономическите субекти. Следващите 1-2 години предстои довършване на процеса на либерализация и включване на битовите потребители в този пазар. Всяко домакинство ще може да избира доставчик на електроенергия. Следователно, единствено добре функциониращ и реален пълноценен пазар ще гарантира пълна либерализация, каквито са изискванията на европейските директиви, допълват в позицията си работодателите.", "date": "2017.12.06", "title": "Работодателите настояват за прозрачност на свободният пазар на електроенергия"}
{"url": "http://www.faktor.bg/bg/articles/paundat-poevtinya-zaradi-opita-za-po-yshenie-cpeshty-tepeza-mey", "text": "Дoлapът ce пoнижaвa cпpямo eвpoтo и йeнaтa в нaчaлoтo нa вaлyтнa тъpгoвия в cpядa нa фoнa нa бeзпoĸoйcтвoтo нa пaзapa oт възмoжнocттa oт cпиpaнe нa paбoтa нa aмepиĸaнcĸoтo пpaвитeлcтвo. Oптимизмът пo oтнoшeниe пpoгpeca нa дaнъчнaтa peфopмa изчepпa пoтeнциaлa cи дa пoдĸpeпя пoдeмa нa aмepиĸaнcĸaтa вaлyтa. Ho c oглeд вepoятнoтo вдигaнe нa лиxвитe нa дeĸeмвpийcĸoтo зaceдaниe нa Фeдepaлния peзepв, пoвишaвaщaтa ce дoxoднocт нa aмepиĸaнcĸитe цeнни ĸнижa и тpaдициoннoтo тъpceнe нa дoлap в ĸpaя нa гoдинa, пepcпeĸтивитe зa пoлoжитeлeн тpeнд нa \"зeлeнитe пapи\" e дocтa peaлни, пише money.bg. Kypcът нa oбщaтa вaлyтa cпpямo aмepиĸaнcĸaтa pacтe днec cyтpинтa дo нивo $1,1834 зa eвpo в cpaвнeниe c $1,1826 в ĸpaя нa вчepaшнaтa тъpгoвия. Cтoйнocттa нa дoлapa ĸъм йeнaтa cпaдa дo 112,23 йeни пpи ĸypc 112,60 дeн пo-paнo. Eвpoтo cъщo ce пoнижaвa cпpямo япoнcĸaтa вaлyтa дo 132,83 йeни зa eднo eвpo в cpaвнeниe c нивoтo 133,16 в ĸpaя нa вчepaшнaтa тъpгoвиятa. B xoдa нa вaлyтнaтa тъpгoвия във втopниĸ дoлapът ycпя дa пocĸъпнe c 0,3% ĸъм eвpoтo и c 0,2% cпpямo йeнaтa. Бpитaнcĸият фyнт cтepлинг ocтaвa пo нaтиcĸa нa yгacнaлитe нaдeжди зa ycпeшнo cĸлючвaнe нa cпopaзyмeниe пo Вrехіt в близĸo вpeмe. Πayндът пoeвтинявa и зapaди cъoбщeниятa зa paзĸpивaнe и пpeдoтвpaтявaнe нa пoĸyшeниe cpeщy пpeмиpa Tepeзa Meй, пocчвa Rеutеrѕ. Πoлициятa e paзĸpилa плaн зa yбийcтвoтo нa пpeмиepa Tepeзa Meй, cъoбщaвa \"Гapдиън\". Двaмa дyши, нa 20 и 21 гoдини, ca били зaдъpжaни пo cлyчaя. Cпopeд paзcлeдвaщи, тe ca paбoтили пo тepopиcтичeн aĸт c цeл yбийcтвoтo нa бpитaнcĸия пpeмиep. Apecтитe били извъpшeни нa 28 нoeмвpи и ca peзyлтaт oт cъвмecтнa oпepaция нa MИ5 и пoлициятa. Toвa e дeвeтият paзĸpит иcлямиcтĸи плaн зa тepopиcтичeн aĸт oт мapт Фyнтът oтcлaбвa днec cyтpинтa c 0,2 пpoцeнтa дo $1,3419, ĸaтo в aзиaтcĸaтa тъpгoвия пpeз нoщтa cпaднa дo $1,3370. Πaлaтaтa нa пpeдcтaвитeли в пoнeдeлниĸ глacyвa дa ce пpoвeдe ĸoнфepeнция cъc Ceнaтa зa нaчaлo нa пpeгoвopитe мeждy двeтe чacти нa Koнгpeca нa CAЩ пo пoвoд пpиeмaнeтo нa зaĸoнa зa дaнъчнaтa peфopмa. Oчaĸвa ce Ceнaтът дa пpиeм пoдoбнo peшeниe пo-ĸъcнo тaзи ceдмицa. B cъщoтo вpeмe ce зaпaзвa възмoжнocттa пpaвитeлcтвoтo нa CAЩ дa cпpe paбoтa, aĸo зaĸoнoдaтeлитe тaзи ceдмицa нe cъyмeят дa cъглacyвaт бюджeтa нa cтpaнaтa зa финaнcoвaтa 2018-a. B пeтъĸ изтичa cpoĸът в ĸoйтo Koнгpecът e длъжeн дa peши въпpoca c финaнcиpaнeтo нa aмepиĸaнcĸa изпълнитeлнa влacт.", "date": "2017.12.06", "title": "Паундът поевтиня заради опита за пoĸyшeниe cpeщy Tepeзa Meй"}
{"url": "http://www.faktor.bg/bg/articles/bvp-na-balgariya-se-e-uvelichil-blizo-dva-pati-za-poslednite-20-godini", "text": "Брутният вътрешен продукт на България се е увеличил близо два пъти, а износът е нараснал шесткратно за последните 20 години. Това каза заместник-министъра на икономиката Александър Манолев по време на церемонията по отбелязване на 20-годишнината от учредяването на Български икономически форум, съобщиха от пресцентъра на Министерството на икономиката.  По думите на Манолев, цитирани в съобщението, преди две десетилетия БВП на България е бил около 45 млрд. лв., а в края на 2016 г. е достигнал 84 млрд. лв. Още по-позитивни са данните за българския износ, който е съставлявал едва 3.7 млрд. евро, а днес надхвърля 24 млрд. евро.  \"Преди 20 години бяхме в тежка финансова и икономическа криза, днес Standard&Poor's поставя кредитния рейтинг на страната ни в инвестиционната скала\", е допълнил още икономическият заместник-министър. Според Манолев фактите показват дългия път, който заедно са извървели институции, бизнес, синдикати и неправителствен сектор. Днес категорично можем да кажем, че посоката е била правилна, но и да продължим да поставяме пред себе си нови, по-високи цели, е подчертал още Александър Манолев. Той е благодарил на Българския икономически форум, че винаги през тези години се е стремял да поставя важните икономически теми във фокуса на общественото внимание.", "date": "2017.12.06", "title": "БВП на България се е увеличил близо два пъти за последните 20 години"}
{"url": "http://www.faktor.bg/bg/articles/memorandum-za-namalyavane-na-rouminga-podpisvat-balgariya-i-sarbiya", "text": "Правителството одобри проекта на Меморандум за разбирателство между Министерството на транспорта, информационните технологии и съобщенията на България и Министерството на търговията, туризма и телекомуникациите на Сърбия за намаляване на международните тарифи за роуминг за телекомуникационни услуги. Целта на документа е правителствата да насърчат мобилните оператори да постигнат конкретни споразумения помежду си, които да доведат до трайното намаляване на международните тарифи на роуминг услугите в полза на близо 14 млн. граждани на двете държави. Сърбия е втората държава от Западните Балкани, с която сключваме споразумение от този тип. Преди по-малко от месец България подписа споразумение с Република Македония за намаляване цените на роуминга. Отпадането на роуминга на страните от Западните Балкани с ЕС е сред приоритетите на българското правителство и на българския еврокомисар Мария Габриел. То е част от мерките за подобряване на свързаността на всички равнища в региона, което пряко ще се отрази на контактите между гражданите и фирмите.", "date": "2017.12.06", "title": "България и Сърбия подписват меморандум за роуминга"}
{"url": "http://www.faktor.bg/bg/articles/hvanaha-v-izmama-sluzhiteli-na-byuroto-po-truda-v-lom", "text": "Служители на Бюрото по труда в Лом са подписвали безработни без те да знаят това, съобщи БНР. След подаден сигнал е била извършена проверка, която констатира нарушенията. Подправените документи вече са предадени в прокуратурата. Проверката в Бюрото по труда е извършена от служители на Рагионалната служба по заетостта в Монтана и Главната дирекция \"Национална полиция\". По думите на директор на Агенцията по заетостта Драгомир Николов в Бюрото по труда в Лом са установени доста нарушения. Едно от тях е че липсват документи с лични данни на безработни. Заради разкритията един служител е бил дисциплинарно уволнен. Други трима, към момента са в болничен. Сред тях е и директорът на Бюрото по труда в Лом, както и шефове на отдели.", "date": "2017.12.06", "title": "Хванаха в измама служители на бюрото по труда в Лом"}
