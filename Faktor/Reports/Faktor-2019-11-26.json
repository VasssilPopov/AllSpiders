{"url": "https://faktor.bg/bg/articles/savmestno-izyavlenie-na-tramp-i-borisov", "text": "Президентът на САЩ Доанлд Тръмп и министър-председателят на Република България след срещата по между излязоха със съвместно изявление,  публикувано във \"Фейсбук\" страницата на Бойко Борисов. Преводът е предоставен от Правителствената информационна служба. Ние, президентът на Съединените щати и министър-председателят на България препотвърждаваме силното приятелство и съюз между нашите две страни. Като приятели и съюзници ние се ангажираме да задълбочаваме нашето сътрудничество в областта на сигурността и насърчаваме икономическия растеж и просперитет на нашите две велики нации. Днес обявяваме мерки, насочени към засилване на стратегическото партньорство между Съединените американски щати и Република България. Главната цел на нашите отношения е укрепване на трансатлантическата общност като общност от нации, обединени от споделени саможертви и ангажимент към обща отбрана, демократични ценности, справедлива търговия и взаимни стратегически интереси. Преди трийсет години, след края на комунистическата диктатура, България свободно избра трансатлантическа ориентация. Преди петнайсет години България препотвърди своя трансатлантически прозападен избор, като стана съюзник в НАТО. Съединените щати оценяват високо лидерството и ангажимента за споделяне на финансовата тежест на България, чиито разходи за отбрана надхвърлят два процента от БВП тази година. България също така планира в дългосрочен период да изпълни обещанието си за разходи за отбрана като член на НАТО до 2024 година.  Нашите въоръжени сили са обединени в защита на свободата и очакват да засилят своите отбранителни и възпиращи позиции по източния фланг на НАТО, включително и Черно море, което е от особена важност за евроатлантическата сигурност. Съединените щати и България извличат взаимна полза от съвместните учения и другите начини за оперативно използване от страна на САЩ на учебния полигон „Ново село“ и авиобаза „Граф Игнатиево“ и възнамеряват да проучат начини за по-нататъшно развитие на възможностите ни за съвместни учения в бъдеще. Съединените щати и България също така възнамеряват да продължат сътрудничеството си за унищожаване на излишни конвенционални оръжия. Съединените щати оценяват високо неотдавнашното закупуване на осем изтребителя F-16 от България и усилията на страната да модернизира въоръжените си сили. България благодари на Съединените щати за подкрепата при тази придобивка. Съединените щати и България планират да задълбочат своето партньорство в отбранителната индустрия и технологии. Ангажираме се да развием допълнителни партньорства в областта на отбранителната индустрия и технологии, които са от решаващо значение за регионалната отбрана и възпиране, включително като продължаваме да улесняваме достъпа до високотехнологични отбранителни технологии и въоръжение, които Съединените щати считат за налични. България се ангажира да обмисли надлежно предложенията на американските компании, които желаят да се конкурират на българския пазар. Съединените щати и България разбират, че енергийната сигурност е национална сигурност. Ние подчертаваме нашето общо разбиране, че диверсификацията на енергийните източници е гаранция за енергийна сигурност, независимост и конкурентоспособност за нашите икономики. Отчитайки интереса на България да премине към по-ефективни и по-чисти източници на енергия, ще си сътрудничим за увеличаване на доставките на газ от различни и надеждни източници и за диверсификация на сектора на ядрената енергия. В тази връзка Съединените щати възнамеряват да изпратят технически екип в България, който заедно със своите български колеги да проучи възможностите за по-нататъшно сътрудничество в различни области на енергетиката, включително и ядрената. Споделяме виждането за разработване само на енергийни проекти, които имат ясна икономическа основа или търговска необходимост. Съединените щати и България планират също така да работят заедно за засилване на енергийната сигурност на България, като подкрепят експедитивното лицензиране и използване на американско ядрено гориво за атомната електроцентрала „Козлодуй“ при стриктно спазване на изискванията за безопасност и диверсификация и разпоредбите на Европейския съюз. Приветстваме стремежа на България да стане регионален разпределителен център за природен газ посредством завършване на интерконекторната връзка Гърция-България, придобиване на дял и резервиране на капацитет в плаващата платформа за съхранение и регазификация край Александруполис, Гърция, либерализиране на вътрешния си газов пазар, разширяване на капацитета и осигуряване на достъп до газовото си хранилище, сътрудничество със Сърбия по изграждане на друг интерконектор и инвестиране в реверсивния капацитет на Трансбалканския газопровод за диверсифициране вноса на газ за Източна Европа съобразно правилата на Европейския съюз. Всички тези стъпки значително ще подобрят енергийната сигурност на България, ще понижат цената на енергоносителите за българския потребител и ще направят България енергиен лидер в региона. Също така споделяме желанието да работим заедно чрез многостранни форуми, особено чрез Инициативата „Три морета“ и Партньорството за трансатлантическо енергийно сътрудничество, за насърчаване на регионалното развитие, включително посредством разширяване на ключовата енергийна, транспортна и цифрова инфраструктура. Отчитайки, че сигурните мрежи за комуникация от пето поколение (5G) ще бъдат от жизненоважно значение, както за бъдещия просперитет, така и за националната сигурност, САЩ и България заявяват желанието си да засилят сътрудничеството си в тази област. Съединените щати подкрепят неотдавнашните усилия на България да защити независимостта и суверенитета на страната от зловредни влияния. Подкрепяме дългосрочните усилия на институциите и агенциите, участващи в разследването и разкриването на нарушения на българското законодателство от страна на злонамерени чуждестранни фактори и потвърждаваме правото на България да определя своето собствено бъдеще. Подчертаваме, че доброто управление и върховенството на закона формират основата на нашата обща сигурност и просперитет. Съединените щати приветстват постоянните усилия на България по отношение на икономическите реформи, добрите практики и регулаторната рамка, които са насочени към спазване на международните стандарти, включително тези на Организацията за икономическо сътрудничество и развитие (ОИСР). България подчерта своето желание да започне присъединителния процес към ОИСР възможно най-скоро. Съединените щати насърчават България да продължи борбата с корупцията, която възпрепятства доверието в публичните институции и икономическия растеж. Съединените щати твърдо подкрепят медийната свобода в глобален мащаб, тъй като свободната преса е от съществено значение за демократичните нации, и насърчават България да продължи да защитава свободата на медиите. Съединените щати и България с гордост изтъкват връзките в търговията и инвестициите между двете страни и общия ни интерес за формиране на инвестиционен климат, който предлага прозрачност, предвидимост и стабилност, както и равни условия за съответните компании. Ангажирани сме с принципа за справедливо отношение към инвеститорите, разрешаване на инвеститорските спорове по пътя на добросъвестни преговори и разширяване на двустранната търговия. Възнамеряваме също да работим заедно за определяне на момента, когато ще е възможно сключването на Споразумение за социална сигурност. Съединените щати подкрепят желанието на България за присъединяване към Програмата за безвизово пътуване и приветстват продължаващия напредък на България по изпълнение на определените от закона изисквания за присъединяване към тази програма. Съединените щати и България поемат ангажимент да провеждат редовен стратегически диалог между нашите две нации през 2020 година и след това.", "date": "2019.11.26", "title": "Съвместно изявление на Тръмп и Борисов: Нашите въоръжени сили са обединени в защита на свободата"}
{"url": "https://faktor.bg/bg/articles/boliviyskata-prokuratura-izdade-zapoved-za-arest-na-bivshata-dyasna-raka-na-eksprezidenta-morales", "text": "Боливийската прокуратура издаде заповед за ареста на Хуан Рамон Кинтана, \"дясна ръка\" на бившия президент Ево Моралес, предаде Франс прес, като се позова на вътрешния министър. Кинтана, говорител на боливийското президентство, докато Моралес беше на власт, е извършител и съучастник в престъпления като противодържавна дейност, подбуждане към противообществени прояви, тероризъм и финансиране на тероризма, заяви в Туитър вътрешният министър Артуро Мурильо. Моралес подаде оставка на 10 ноември и избяга в Мексико. Още като пое министерските функции, Мурильо заяви, че бившата \"дясна ръка\" на Моралес ще бъде издирван.", "date": "2019.11.26", "title": "Боливийската прокуратура издаде заповед за арест на бившата \"дясна ръка\" на експрезидента Моралес"}
{"url": "https://faktor.bg/bg/articles/obshtestvo-zakon-i-red-patnata-politsiya-zapochna-aktsiya-sreshtu-previshenata-skorost-v-tsyalata-strana", "text": "Пътната полиция започна акция срещу превишена скорост в цялата страна. Интензивните проверки на мобилните екипи ще продължат до края на седмицата. От началото на годината до края на месец октомври при 5607 произшествия са загинали 517 души, а 7103 са ранените. Това заяви пред БНР Мария Ботева от Пътна полиция. По думите й сравнено с 2018 г. броят на загиналите е със 17 повече.  От вчера Пътна полиция започна операция за контрол на скоростта в цялата страна. Акцентът в следващите 7 дни ще бъдат шофьорите, които карат с превишена скорост. „Насочили сме се към това, че колите освен технически изправни, водачите трябва да бъдат отговорни при шофиране, да ограничат скоростта. Искаме да предизвикаме у водачите малко внимание към това, че скоростта убива“, посочи Ботева.   Причините за най-много катастрофи у нас са несъобразената скорост, неправилните маневри и отнемането на предимство. Мария Ботева отчете, че българинът най-често кара с превишена скорост в населените места. До този момент по време на акция „Зима“ издадените фишове и актове са близо 50 000.", "date": "2019.11.26", "title": "Пътната полиция започна акция срещу превишената скорост в цялата страна"}
{"url": "https://faktor.bg/bg/articles/moshtet-trus-razlyulya-albaniya-useti-se-i-v-sofiya", "text": "Мощно земетресение с магнитуд 6,4 е регистрирано на 10 км северозападно от град Шияк в Албания в 4:55 часа българско време., съобщи американски геофизичен институт, цитиран от Ройтерс. Въпреки, че е на 350 км София, заметресението е усетено от хора в по-високите блокове в столица, както и в Благоевградска и Кюстендилска област.  Трусът, станал на дълбочина 10 км, е засечен към 4 часа местно време (към 3 ч. по Гринуич).  По-късно стана ясно, че има една жертва и ранени, както и значителни щети по сградите и пътищата. Няма данни за пострадали наши сънародници.", "date": "2019.11.26", "title": "Мощен трус разлюля Албания, усети се и в София"}
{"url": "https://faktor.bg/bg/articles/edna-ot-postradalite-zheni-v-arsenal-e-v-tezhko-sastoyanie-s-porazheniya-po-litseto-i-ochite", "text": "Всичко възможно по отношение на медицинската част е направено. Жените имат сериозни травми. Трябва да проявим търпение за лечението им. Това заяви проф. Николай Габровски на брифинг на УМБАЛСМ \"Н.И.Пирогов\".  \"Състоянието им е стабилно, но при по-обширни изгаряния лечението е по-дълго\", каза още той. \"Твърде рано е да се каже дали отново ще могат да работят\", коментира Габровски от \"Пирогов\". Той каза още, че една от жените е в по-тежко състояние. Тя е с 20-25% изгаряния, с поражения по лицето и очите.", "date": "2019.11.26", "title": "Една от пострадалите жени в \"Арсенал\" е в тежко състояние с поражения по лицето и очите"}
{"url": "https://faktor.bg/bg/articles/spryaha-za-2-chasa-shesti-blok-na-aets-kozloduy", "text": "В 7:11 часа на 26.11.2019 г. генераторът на шести блок на АЕЦ \"Козлодуй” бе изключен автоматично след сработване на защита на блочните трансформатори. Изключването е предшествано от автоматично повторно включване на електропровод \"Петрохан” на около 65 км от АЕЦ \"Козлодуй”, съобщиха от атомната централа.  За спирането на блока са уведомени Агенцията за ядрено регулиране и Централно диспечерско управление на Електроенергийния системен оператор.  След направена проверка на системите и съоръженията на шести блок бе потвърдено, че те работят нормално, и в 9:03 часа блокът отново бе включен към електроенергийната система на страната.  Пети блок на АЕЦ \"Козлодуй” работи с пълно натоварване на мощността.", "date": "2019.11.26", "title": "Спряха за 2 часа шести блок на АЕЦ \"Козлодуй\""}
{"url": "https://faktor.bg/bg/articles/zaporiraha-imushtestvoto-na-banevi", "text": "Съдът запорира имущество на Николай, Евгения и Мария Баневи като обезпечение на бъдещ иск на КПКОНПИ за 141 820 225,19 лв. във връзка с обвинения на Специализираната прокуратура, съобщават от прокуратурата.  Съдът наложи запор на поименни акции и дружествени дялове от капитала на търговски дружества на Баневи, на златни кюлчета и накити, часовници, монети и други, на средства в банкови сметки, както и на моторна яхта. Николай, Евгения и Мария Баневи са обвинени от Специализираната прокуратура за участие в организирана престъпна група, създадена с цел данъчни престъпления, пране на пари и длъжностни присвоявания.", "date": "2019.11.26", "title": "Съдът запорира имуществото, златни кюлчета и банкови сметки на Баневи"}
{"url": "https://faktor.bg/bg/articles/doklad-na-es-prevozvachi-ot-balgariya-i-rumaniya-uchastvat-v-razprostranenie-na-narkotitsi", "text": "Български и румънски престъпни групи все по-често инвестират в бизнеса на пътните превози, за да улеснят преноса на кокаин и други наркотици в ЕС. Това пише в представения днес нов доклад за европейския пазар на забранени вещества, изготвен от европейския център за наблюдение на наркотиците и полицейската служба Европол, предаде БТА.  В документа се посочва, че пазарът на наркотици в ЕС има годишен оборот от поне 30 милиарда евро. Установени са поне 5000 организирани престъпни групи, пряко замесени в разпространението на наркотични вещества. В доклада се отбелязва, че въпреки мерките за борба с наркотиците, търсенето не се променя, а предлагането се подобрява. Допълва се, че производството на кокаин в Южна Америка и на хероин в Афганистан бележи исторически върхове. Авторите на доклада препоръчват усилията да се насочат срещу ръководителите на съответните престъпни групи, както и да се подобри охраната на външните граници на ЕС. Това е третият подобен доклад и в него се отчита, че досегашните препоръки от 2013 и 2016 г. остават в сила.", "date": "2019.11.26", "title": "Доклад на ЕС: Престъпни групи въвличат превозвачи от България и Румъния  в търговията с наркотици"}
{"url": "https://faktor.bg/bg/articles/voltova-daga-ubi-20-godishno-momche-kray-simeonovgrad", "text": "Tруп на мъж е открит на стълб за високо напрежение на 25 ноември в близост до паркинг „Кемал парк“ край Симеоновград, съобщиха от полицията. Изпратените полицейски екипи са свалили трупа на мъжа от стълба, намиращ се в близост до село Българин и установили самоличността му - 20-годишно момче от село Поляново.  Сигналът за инцидента е подаден на 25 ноември, около 21:00 часа от водачи на преминаващи автомобили, които видели преминалата волтова дъга и последвалото късо съединение. Назначена е аутопсия по заведеното досъдебно производство.", "date": "2019.11.26", "title": "Волтова дъга уби 20-годишно момче"}
{"url": "https://faktor.bg/bg/articles/deloto-sreshtu-mityo-staykov-tragva-na-14-yanuari", "text": "Съдебният процес срещу Миню Стайков и другите 13 обвинени за злоупотреба със средства от европейските земеделски фондове ще започне по същество на 14 януари 2020 г., реши Специализираният наказателен съд в разпоредително заседание снощи (25 ноември 2019 г.), съобщиха от прокуратурата. Съдът прие, че няма процесуални пречки делото да стратира, след като не намери допуснати пропуски и грешки в обвинителния акт, които биха накърнили правото на подсъдимите да се защитават. Съдебният състав потвърди мярката за неотклонение „Задържане под стража“ на Миню Стайков, тъй като не са настъпили нови обстоятелства, които предполагат нейното изменение. Със същия мотив потвърди и определените парични гаранции на 9-има от подсъдимите, които без законно основание са получавали или са кандидатствали да получат средства от еврофондовете. Съдът измени в по-леки единствено мерките на четиримата подсъдими служители на Държавен фонд „Земеделие“ – от „Парична гаранция“ в „Подписка“, тъй като в момента те са без работа и доходи, а по-тежките мерки вече са изпълнили целите си, предвидени в закона. На разпорадителното заседание Министерството на финансите предяви граждански иск срещу Миню Стайков и други четирима от подсъдимите, с който претендира пред съда да бъдат възстановени в бюджета всички усвоени от тях средства на Държавен фонд „Земеделие“ от европейски земеделски фондове.", "date": "2019.11.26", "title": "Делото срещу Миню Стайков тръгва на 14 януари 2020"}
{"url": "https://faktor.bg/bg/articles/ekspert-reshenieto-na-radev-da-podpishe-ukaza-za-geshev-e-edinstvenoto-vazmozhno", "text": "Решението на президента да подпише указа за назначаването на Иван Гешев за главен прокурор на този етап е единственото възможно. Това заяви в предаването „12+3“ по програма \"Хоризонт\" правният експерт Иванка Иванова от „Отворено общество“. „На този етап на процедурата сезирането на Конституционния съд нямаше да промени положението с избора на Иван Гешев за главен прокурор, защото действията на съда имат решение занапред. Решението на президента да подпише указа на този етап е единственото възможно“. Това каза в предаването „12+3“ Иванка Иванова от „Отворено общество“. „Има причина, поради която от „Отворено общество“ казваме, че нашата процедура е уникална, не защото е много добра, а защото предвижда много висока степен на привидна прозрачност. И защото предвижда много голям кръг от критерии, заложени в закона, на които трябва да отговаря кандидатът за главен прокурор“. По думите на Иванова „големият проблем в България е, че има един кандидат, избран от колективен орган и потвърден от президента, зад който не знаем кой стои и кой носи в крайна сметка отговорност за политиката, която този главен прокурор ще прокарва“. Безпрецедентно действие на президентската институция. Така Иванка Иванова нарече решението на Румен Радев за широк обществен дебат за промени в Конституцията и за желанието му да покани академичната общност, парламентарно представените партии, институции, професионални сдружения и граждански организации: „Това е крайно необходимо, защото в сегашната популистка ситуация, в която политическите сили не желаят да се ангажират с никакви действия по отношение на реформата в прокуратурата, президентът е единственият, който остава инвестиран с много голяма демократична легитимност да повдигне тези въпроси и да се стигне до някакво виждане. Той сам няма да е в състояние да прокара конституционни промени, но е много важно поне да домакинства един форум или поредица от срещи, на които поне могат да бъдат изчистени опциите“.", "date": "2019.11.26", "title": "Експерт: Проблемът е, че не знаем кой стои зад главния прокурор"}
{"url": "https://faktor.bg/bg/articles/biser-petkov-usiliyata-ni-sa-nasocheni-kam-garantirane-na-pravoto-na-vsyako-dete-da-ima-semeystvo", "text": "Усилията на Министерството на труда и социалната политика винаги са били и ще продължават да са насочени към гарантиране на правото на всяко дете да има семейство, да расте здраво, щастливо и подкрепяно. Това каза министърът на труда и социалната политика Бисер Петков при откриването на тържественото заседание на Националния съвет за закрила на детето, посветено на 30-та годишнината от приемането на Конвенцията на ООН за правата на детето, съобщиха от пресцентъра на МТСП. В изказването си той подчерта, че фокусът на политиките на Министерството на труда и социалната политика цели създаване на условия за равен достъп до основни права за всички деца. Най-важни са достъпът до здравни грижи и образование, но не по-малко съществени са и политиките за ранно детско развитие и ранна интервенция на уврежданията, закрила на личността на детето, закрила от всякакви форми на насилие, злоупотреба или експлоатация, право на детето свободно да изразява мнение по въпроси, които го касаят и други. Конвенцията на ООН за правата на детето е висш международен документ, който не само провъзгласява правата на детето, но поставя пред държавите нелеката задача да създадат необходимите политики и условия, които да осигурят и гарантират равен достъп на всички деца до основни права чрез приемане на определени стандарти и правила, добави министър Бисер Петков. Отбелязвайки 30-тата годишнината от приемането на Конвенцията на ООН за правата на детето, се откроява необходимостта още по-ясно и отчетливо да чуем гласа и посланията на децата и техните семейства, за да изградим сигурно, уверено и щастливо бъдеще за България, каза в заключение министър Петков. В тържественото заседание участва и заместник-министър председателят Марияна Николова. В изказването си тя подчерта, че България е утвърдила принципите на Конвенцията в Закона за закрила на детето, Семейния кодекс, Закона за предучилищното и училищното образование и Закона за здравето. В заседанието на Националния съвет за закрила на детето участваха още заместник-министърът на труда и социалната политика Зорница Русинова, председателят на Държавната агенция за закрила на детето Елеонора Лилова, националният омбудсман Диана Ковачева, заместник-министри на образованието и науката, спорта и културата, представителят на УНИЦЕФ за България Джейн Муита.", "date": "2019.11.26", "title": "Бисер Петков: Всяко дете трябва да има семейство"}
{"url": "https://faktor.bg/bg/articles/borisov-pokani-amerikanskiya-biznes-da-igrae-golf-v-balgariya", "text": "Стремим се към по-нататъшно активизиране на диалога и взаимодействие в икономическата област като целта ни е оползотворяване на съществуващия потенциал за разширяване на деловото ни сътрудничество\".  Това заяви премиерът Борисов на среща с представители на Американската търговска камара във Вашингтон. На срещата присъстваха представен от корпорации като AES (American Energy Systems), Citi Bank, IBM, Google, MetLife, General Electric, Motorola Solutions, Raytheon, UPS и др. САЩ са важен стратегически партньор на България и ние отдаваме голямо значение на развитието на двустранните търговско-икономически връзки, каза още българският премиер. Борисов представи възможностите за двустранно сътрудничество и инвестиции, включително и високото качество на голф игрищата у нас. \"Проведох среща с представители на Американската търговска камара (US Chamber of Commerce), която e най-влиятелната представителна организация на бизнеса и в която членуват 300 000 компании от едрия и среден бизнес в САЩ. Доброто сътрудничество с американския бизнес е признание за усилията, които българското правителство полага за атрактивни условия за развиване на бизнес, за успешното разрастване на производствата и нарастването на инвестициите. На събитието дойдоха представители на AES (American Energy Systems), Citi Bank, IBM, Google, MetLife, General Electric, Motorola Solutions, Raytheon, UPS и други големи компании.\"", "date": "2019.11.26", "title": "Борисов покани американския бизнес да играе голф в България"}
{"url": "https://faktor.bg/bg/articles/ministerstvo-i-darzhavna-kampaniya-si-prehvarlyat-topkata-za-bezvodieto-vav-vacha", "text": "Министерството на околната среда и водите, а не държавната компания \"Напоителни системи\" носи вината за безводието в река Въча, довело до екологична криза. На пресконференция в Пловдив вчера зам.-министърът на околната среда обяви, че държавната компания ще бъде глобена с поне 10 хил. лв. заради това, че не е осигурила достатъчно количество вода в реката в района на Кричим докато са вървели ремонти във ВЕЦ \"Въча 1\". В резултат рибата в реката, която е в размножителен период, е измряла. \"Не смятаме, че сме виновни, и имаме доказателства за това\", заяви днес пред БНТ Петко Димов управител на клон \"Марица в дружеството. По думите му някой в Министерството на околната среда е подценил ситуацията с развъждането на рибата и не е преценил, че коритото не може да остане без вода. \"Техният график е подаден така, ние го спазваме дословно, каквото са ни казали, сме изпълнили и накрая се оказахме виновни\", коментира Димов. \"Всеки има право да се защити и ние ще се възползваме от това си право, ще представим всички документи\", добави той.", "date": "2019.11.26", "title": "Министерство и държавна кампания си прехвърлят топката за безводието във Въча"}
{"url": "https://faktor.bg/bg/articles/noviyat-direktor-na-toplofikatsiya-sofiya-vsichki-zadalzheniya-se-obsluzhvat-redovno", "text": "Финансовото състояние на \"Топлофикация-София\" е стабилно, обяви новият директор на дружеството Александър Александров. До края на 2024 г. ще бъдат изградени нови мощности като част от плана за модернизация на дружеството, стана ясно на изслушване на новото ръководството на компанията от Комисията по инженерна инфраструктура и енергийно планиране към Столичния общински съвет.  Задълженията на общинското дружество са в размер на над 750 000 000 лв.,  от които близо 150 милиона са към \"Булгаргаз\", а почти 600 000 000 - към Българския енергиен холдинг.  Александров увери: \"Всички задължения се обслужват редовно. Изключвам задълженията, които са в размер на 596 000 000 към БЕХ. Знаете, за тях има сключени споразумения за разсрочване\". Валентин Терзийски от Надзорния съвет към дружеството обяви, че мощностите на \"Топлофикация\" ще бъдат модернизирани. \"Тъй като съоръженията, които се експлоатират в момента в \"Топлофикация-София\", са от миналия век - технология, която е с доста по-нисък коефициент на ефективност\". Инвестицията ще е в размер на 500 000 лева, уточни Терзийски.  За да оптимизира производството си, \"Топлофикация-София\" ще разчита на диверсификация в доставките на газ, както при въвеждането на RDF техонологията за изгаряне на отпадъци, каза още новият директор на дружеството Александър Александров.", "date": "2019.11.26", "title": "Новият директор на \"Топлофикация-София\": Всички задължения се обслужват редовно"}
{"url": "https://faktor.bg/bg/articles/v-ual-sar-tal-t-ocnovnite-lixveni-ppotsenti-ca-na-nay-nicqata-ci-ctoynoct-ot-cedem-veqa", "text": "Днec cвeтът cтaвa пpoгpecивнo пo-зaвиcим oт ниcĸитe лиxвeни пpoцeнти, блaгoдapeниe нa ĸoитo дъpжaвитe, ĸoмпaниитe и дoмaĸинcтвaтa мoгaт дa ce финaнcиpaт изĸлючитeлнo лecнo. Bcъщнocт cpeдaтa днec нямa eĸвивaлeнт в цялaтa иĸoнoмичecĸa иcтopия нa cвeтa oт пocлeднитe ceдeм вeĸa, пишe Hиĸълъc Лe Πaн в нoвa cтaтия във Vіѕuаl Саріtаlіѕt. Гpaфиĸaтa, ĸoятo бeшe пyблиĸyвaнa нa caйтa, пpocлeдявa лиxвeнитe пpoцeнти, ĸoитo влacтитe ca плaщaли пo дългoвeтe cи oт Peнecaнca дoceгa. Πpeз тoзи пepиoд бaнĸитe в итaлиaнcĸитe гpaдoвe дъpжaви ca били ocнoвнитe ĸpeдитopи нa пpaвитeлcтвaтa oт Cтapия cвят. Haпpимep финaнcoвитe инcтитyции в Гeнya ca финaнcиpaли нaчинaниятa нa иcпaнcĸaтa ĸopoнa. Kъм ХVІІ в. в Hидepлaндия ca изoбpeтeни бeзcpoчнитe oблигaции, ĸoитo, зa paзлиĸa oт cтaндapтнитe, нямaт дaтa нa пaдeж. Taĸa инвecтитopитe мoгaт дa ги тpeтиpaт диpeĸтнo ĸaтo чacт oт ĸaпитaлa, вмecтo ĸaтo дълг. Πo тoвa вpeмe пyбличнитe зaдължeния нa ĸpaлcтвoтo ca peфинaнcиpaни пpи дocтa ниcъĸ, иcтopичecĸи пoглeднaтo, лиxвeн пpoцeнт - 5%. Зa paзлиĸa oт дpyги cтpaни, в ĸoитo чacтнитe бaнĸepи eмитиpaт пyбличeн дълг, в Hидepлaндия ĸpaлcтвoтo ce e cвъpзaлo диpeĸтнo c пoтeнциaлнитe инвecтитopи. Paзличнитe видoвe ĸpeдитни инcтpyмeнти чecтo ca били c ниcъĸ нoминaл, зa дa мoжe дa ca дocтъпни зa зaнaятчиитe и жeнитe. B cpeдaтa нa ХVІІІ в., пpeз 1752 г., бpитaнcĸoтo пpaвитeлcтвo ĸoнвepтиpa цeлия cи дълг в eдин вид oблигaция - ĸoнcoлът, нoceщ гoдишнa дoxoднocт oт 3,5%. Цeлтa e дa ce пoнижaт лиxвeнитe зaдължeния пo дългa. Πeт гoдини пo-ĸъcнo лиxвaтa пo тяx cпaдa c 0,5 пpoцeнтни пyнĸтa. Πoлитиĸaтa eдвa ли щe бъдe пpиeтa вeднaгa зapaди вce пo-бъpзoтo пocĸъпвaнe нa мнoгo пoтpeбитeлcĸи cтoĸи Tя ocтaвa нa 3% зa пoвeчe oт 130 гoдини, ĸoгaтo oтнoвo oблигaциитe пpeминaвaт пpeз ĸoнвepтиpaнe в нoвaтa ĸoнcoлидиpaнa oблигaция c дoxoднocт oт 2,75%. Лиxвaтa пo тoзи вид дългoв инcтpyмeнт ce пoнижaвa c 0,25 пpoцeнтни пyнĸтa в нaчaлoтo нa ХХ в. Tя щe нapacнe в cpeдaтa нa 20-тe гoдини дo 4%, зaщoтo Уинcтън Чъpчил eмитиpa нoв пpaвитeлcтвeн дълг, зa дa peфинaнcиpa oблигaциитe, издaдeни oт бpитaнcĸoтo пpaвитeлcтвo пo вpeмe нa Πъpвaтa cвeтoвнa вoйнa. Πpeз 1870 г. ĸoнгpecът нa CAЩ oдoбpявa eмитиpaнeтo нa ĸoнcoли c пaдeж oт 10, 15 и 30 гoдини. Toвa нa пpaĸтиĸa ca пъpвитe cъĸpoвищни бoнoвe, пycнaти oт xaзнaтa нa cтpaнaтa. Πpeз 70-тe гoдини вeчe нa ХХ в. глoбaлнитe фoндoви пaзapи ca в xaoc. Зa пepиoд oт 18 мeceцa тe гyбят 40% oт cтoйнocттa cи. Πpeз cлeдвaщoтo пoчти дeceтилeтиe мaлцинa инвecтитopи щe ca cĸлoнни дa влaгaт в пyбличнитe пaзapи. Иĸoнoмичecĸият pacтeж e ниcъĸ, ĸoeтo вoди дo двyцифpeнa cтoйнocт нa бeзpaбoтицaтa в CAЩ. Πoнижaвaнeтo нa ocнoвния лиxвeн пpoцeнт oт cтpaнa нa Фeдepaлния peзepв пpeз тoзи пepиoд cпoмaгa зa yвeличaвaнeтo нa зaeтocттa зa ĸpaтъĸ пepиoд oт вpeмe, нo вoди и дo cъздaвaнeтo нa бaлoни в иĸoнoмиĸaтa. B пocлeдcтвиe цeнтpaлнaтa бaнĸa щe oбъpнe пoлитиĸaтa cи и щe yвeличи ocнoвнитe лиxвeни пpoцeнти дo 20%. Oт тoгaвa ocнoвнитe лиxвeни пpoцeнти caмo ce пoнижaвa, ĸaтo в CAЩ тe ca мaлĸo нaд нyлaтa в oпит дa ce yвeличи инвecтиpaнeтo. И дoĸaтo тoвa нaиcтинa би мoглo дa ce cлyчи, eфeĸтът нa пpaĸтиĸa щe e xpoничнoтo пoвтapянe нa циĸлитe нa бyмoвe и peцecии, ĸoитo виждaмe пpeз цeлия ХХ в.", "date": "2019.11.26", "title": "Vіѕuаl Саріtаlіѕt: Оcнoвнитe лиxвeни пpoцeнти ca нa нaй-ниcĸaтa cи cтoйнocт oт ceдeм вeĸa"}
{"url": "https://faktor.bg/bg/articles/prevodachkata-na-pod-igoto-sravni-deloto-si-s-predstavyaneto-na-shekspir-na-savremenen-ezik", "text": "„Нашият език е претърпял драстични промени от Освобождението насам, за да бъдат заменени турските думи. Езикът на младите хора се различава драстично от този на „Под игото“. Това каза пред БТВ Нели Стефанова, която „преведе“ романа „Под игото“ на съвременен български. Тя обясни, че хората, които през цялото време са стояли зад нея, след това са се отказали да се споменават имената в новия „прочит“ на романа на Иван Вазов.   „Допитах се до самите деца. Според тях ятаганът е сабя. Който ме обвинява, че подценявам децата, просто не познава учениците в 6-8 клас. „Под игото“ е преведен на съвременен български език, както Шекспир е преведен на нов английски език“, коментира още Стефанова.", "date": "2019.11.26", "title": "\"Преводачката\" на \"Под игото\" сравни делото си с представянето на Шекспир на съвременен английски език"}
{"url": "https://faktor.bg/bg/articles/kultura-art-faktor-balgarski-pisatel-e-nositel-na-nagradata-yozhef-utashi-za-2019-godina", "text": "Българският писател Марин Георгиев е носителят  на наградата \"Йожеф Уташи\" за 2019 година.  Това е решението на фондация \"Йожеф Уташи\", която отличи известния български автор. Събитието се проведе в рамките на ноемврийската вечер на списание \"Хител\". По време на награждаването  бе представена и втората книга на Марин Георгиев на унгарски, проза и поезия – „Някой винаги гледа\". Ето какво написа в предговора към изданието Золтан Яноши, главен редактор на издателството на съюза на унгарските писатели: „Поместените тук творби на българския писател, публицист, редактор, основател и ръководител на национални литературни форуми и организации под формата на най-кратките жанрове дават комплексна картина за света, която се стреми към цялостност и помага за по-точното му разбиране. Що за свят е това? Десетилетията на „социалистическо“ преобразяване след Втората световна война, унищожаващи селячеството и морала, свързван предимно със съдбата на тази тогава наистина голяма прослойка от народа, образите на диктатурата, носители на типичните черти за всички държави от социалистическия блок – измъчени, верни на партията или опозиционерски настроени, пътищата и обходите в търсене на себе си, на собствените жанрове и на унаследената правда на мъжа, израснал в българската литература, опитът от пътуванията в Съветския съюз, опознаването на Унгария и унгарските връзки витаят най-силно в ярко оформените, почти като на снимка, рисунъци на темите му. Микрокартините, миниатюрните истории, описанията на пейзажи, тресчиците памет – хвърлящи светлина до дъното на душата – и редовете в сборника, представляващи по-голяма хронологическа поредица, дори в тези огледални отломъци представят по-голямата история и по-широкия човешки космос – заедно с неговите борби, хитрувания, клопки и проблясъци. Дори и когато тази карта през радиуса, прокаран от България (в по-тесен географски смисъл), тук се простира само до Унгария, символизираща вратата към Запада, и до Москва, символизираща гнездото на диктатурата, респективно до подчинените републики. Но в дълбините им се крие изстраданата история на новото столетие и половина-две на цяла Централна и Югоизточна Европа, особено историята на България и Унгария, отвъдвремевата откритост, обич, но и предателства на човешката душа, и пантеистичното присъствие на Бог, неговото внимание и грижа за земните дела. Почти досегаемото и осезаемо лично присъствие на Марин Георгиев е потвърждение на този въпреки фрагментарността си богат тематичен кръг. Независимо какво обрисува – дали разказ, клонящ към новела, дали кратка проза, пълна със социографска мощ, дали есе, дали мемоар, засвидетелстван с най-лична душевност, дали литературна рисунка на събитие, поредица от борби, сбито в няколко абзаца жизнеописание или фрагмент от пейзаж (планински склон, река, поток, есенна градина) или пък клоняща към поезия проза, или лирическа творба, той сякаш неизменно присъства от плът и кръв, там, до своя читател. Обича, уважава и иска да информира с най-скорошните си познания човека, който посяга към неговите творби, за преживяното от него, за своя по-тесен или по-широк житейски космос. Лично го въвежда заедно с българския световен шампион по борба в специалната стая на затворения ресторант, настанява го до първата, втората, третата или кой знае коя маса на някога всемогъщия ръководител на българския съюз на писателите, хваща го за ръката край болничното легло на бабата, изслушвайки последните заръки, прекарва го от край до край през селския двор от детството, показва му пълния с въздишки и ограбен делник на принудените да влязат в кооператива селяни и селянки, пошушва му в ухото доникъде неводещите дандании на събранията на българските писатели, ухаещата на водка кухота на поддържаните със съветските писатели официални връзки. Като дете поставя читателя – и това е съществено в схемата на книгата – до някогашното му детско аз, във водовъртежа от селска бедност, угнетеност и гордост, откъдето по първичен начин се е формирала общата и главна нишка в чудесните му микро-карти: непоклатимото търсене на истината. Наред с описанията, със ситуационнните възстановки, всяко негово писание е пропито от разследващата, разкриващата, дори разобличаващата достоверност и дълбочина на анализа на душата. За нас, унгарците, е особено поучително всичко онова, което авторът пише за Унгария, за унгарската литература, за унгарците, за Будапеща, за унгарското село, и което е сторил за популяризирането на унгарската литература в България. Неговата гледна точка ни помага да опознаем ценностите и недъзите си, и възкресява осезаемо и съкровено в унгарската памет силата на един покъртително близък по история, постоянно лишаван, дори многократно опитван да бъде унищожен народ и култура. Опитва се да направи по-ясно „мъглявото често дори и за нас огледало“, докато превежда Ищван Шинка, докато пише стихотворение за изказкия дом на Ласло Над, за Йожеф Уташи и други, и издига унгарските си спомени, приятели, пътувания, самотните или общи странствания из Будапеща до хоризонта на своите чувствителни, но същевременно обективни и метафорични творби. И показва – като същевременно очертава своите отнасящи се и до преводачите критерии за подбор, отзвук и ценности на българоезичната си антология на унгарската поезия, че добрата преводаческа работа не е просто познаване на ежедневния език, а въпрос на познаване на майчиния език, на поетическа компетентност и човешко богатство и ангажираност, дори може да се каже, че то се създава предимно по тези вектори. Този сборник на българския писател, поет и наш истински приятел Марин Георгиев си струва да бъде основно проучен заради пластичното, лично литературно оформяне на многостранните познания, преживявания и исторически поуки, чувствително към собствената си и към нашата нация, а сетне посланията му да бъдат осмислени от унгарския читател.”", "date": "2019.11.26", "title": "Български писател е носител на наградата \"Йожеф Уташи\" за 2019 година"}
{"url": "https://faktor.bg/bg/articles/izhvarlyat-rusiya-ot-evro-2020", "text": "Преди няколко дни стана ясно, че заради неспазване на определени изисквания от страна на Руската антидопингова агенция (РУСАДА), Световната антидопингова агенция (WADA) препоръчва ново спиране на правата на РУСАДА и това може да доведе до изваждане на Русия от Олимпийските игри през 2020 година в Токио.  Евентуалните санкции обаче могат да са и много по-тежки. Става въпрос за 4-годишен период, в който Русия ще бъде отстранена от всички международни състезания.  Домакинствата на турнирите, които страната трябва да организира, ще бъдат дадени на други държави, информира \"Фокус\".", "date": "2019.11.26", "title": "Изхвърлят Русия от Евро 2020 за нарушения на РУСАДА?"}
{"url": "https://faktor.bg/bg/articles/svetovnata-dopingova-agentsiya-popari-rusiya-izvadi-stranata-ot-vsichki-sportni-sastezaniya-za-4-godini", "text": "Световната антидопингова агенция WADA официално изложи аргументите си и поиска изваждане на Русия за 4 г. от всички спортни състезания. Докладът на разследващия орган, нает от агенцията, е доказал фалшификации при подадени информации от Москва. Комисията за проверка на съответствията - орган, който е помощен на Изпълкома на WADA, напълно се съгласи с доклада и даде препоръка за изваждане на руснаците. Всичко това официализира очаквания отдавна факт - на 9 декември на заседание в Париж, организацията ще вземе окончателно решение. То ще трябва да бъде одобрено и от МОК, ФИФА и останалите световни централи в отделните спортове, но се предполага, че това ще е формалност. Ако се случи, Русия пропуска две летни Олимпиади - решението би влязло в сила от 1 януари 2020 г., както и едни зимни игри, две европейски и едно световно първенства по футбол, много турнири в баскетбола, волейбола и всеки от индивидуалните спортове. Пред агенция \"Франс прес\" говорител на WADA поясни, че е фалшифицирана \"ключова база данни\" и доказателствата за това са безспорни. Ако не се стигне до пълно наказание, каквато е най-строгата възможна мярка, алтернативна санкция ще е Русия да не бъде одобрявана като домакин на каквото и да е спортно събитие, а нейните атлети да се класират и състезават без право на химн, знаме и герб. Така бе в Пьончан 2018 на зимните Олимпийски игри.", "date": "2019.11.26", "title": "Световната антидопингова агенция попари Русия - поиска да извадят страната от всички спортни състезания за 4 години"}
{"url": "https://faktor.bg/bg/articles/emil-kostadinov-dalboko-sam-obiden-ot-tova-koeto-cheta-po-mediite-posledno-vreme", "text": "Легендарният български футболист от близкото минало Емил Костадинов заяви днес, че обвиненията, отправени от медиите за условията, предоставени на българските национални гарнитури по време на сборните им лагери, са  безпочвени. „Дълбоко съм обиден от това, което чета по медиите последно време. Отправят се обвинения, в които няма нищо вярно “, заяви членът на Изпълкома на пресконференцията днес, в която участваха още изпълнителният директор на БФС Борислав Попов и пресаташето Христо Запрянов. \"Искам да обясня за цените и парите, които са плащани по време на лагерите. Една медия твърди, че 75 лева е висока цена. Ще направя обаче важно уточнение - в тези 75 лева не влиза само храна и спане, а съдийство, извозване до терените, тренировки, мачове, медицински изследвания и други неща. Така че – цената е добра и трудно ще се намери по-добра за подготовка на националните отбори. Туроператорската фирма си свърши работата. Искам да добавя, че юношеските и младежките ни състави получават възможно най-добрите условия с оглед финансовите способности. Една медия (б.р. – говори вероятно за bTV) обаче хвърли кал срещу нас и ние ще се борим докрай. Аз лично ще се боря докрай. Никой от нас не е направил нищо грешно и ако има някой, който е сбъркал, то той трябва да си понесе отговорността. Лично аз нямам никакви притеснения от проверките, които се правят, тъй като знам какво съм вършил\", завърши героят на България от „Парк де Пренс”.", "date": "2019.11.26", "title": "Емил Костадинов: Една медия  хвърли кал срещу нас, ще се борим докрай"}
{"url": "https://faktor.bg/bg/articles/berbatov-gotov-da-se-kandidatira-za-prezident-na-bfs", "text": "Димитър Бербатов даде интервю за списание СПРИНТ, в което засегна и темата \"БФС\". Разговорът е проведен през октомври, а цялото интервю ще бъде публикувано на 28 ноември. Ето как отговаря Бербатов на въпрос за БФС какъв е шансът да се кандидатирате някога за президент на БФС? Остана ли амбицията да оправите футбола. \"Имам много разговори със себе си по тази тема. И с мои близки. Ако някой каже че е 100 процента готов за подобен пост, значи е безразсъден... Но моментът е такъв, че трябва радикална промяна във всичко. Всичко! Имаме ситуация, знак на съдбата, че нещата трябва да се променят драстично, изцяло. Изцяло! Имената, които се въртят напоследък из медиите, не са промяна. Сменяш един човек с друг и всичко си остава както преди. Лицата се менят, системата – не.  Който и да е президент на БФС, трябва да е независим, нов човек, независим и финансово, да има добро име. Трябва да е подредил своя живот, за да подреди и БФС.. Трябва да има добро име в УЕФА, да говори езици.. Ние сме малка държава и е наложено мнение, че всеки познава всеки. И може да му говори свойски, приятелски. Това усещане за близост позволява на хората да си звънят и – може ли това или онова. Няма лошо, на всеки му се случвало да звъни на някого за нещо. Но когато тази близост се използва за неморални неща, и не знаеш къде е границата, която не трябва да минаваш, тогава е проблем. Затова нов човек трябва да прави промени в ръководството на футбола като цяло, и в изпълкома, който да е без клубни президенти. Плюс промени в съдийската комисия, в администрацията на първенство... И най-вече в развитието на детско-юношеския футбол в България. Но имената, които се въртят в пространството... Това не е зов за промяна. Не бива да има оплитане в отношения, близости, приятелства. За президента също трябва да има мандатност! Примерно два мандата. Нещо, върху което добре да се помисли сериозно. И този човек да има много силен екип! Сам няма как да промени каквото и да е. Тъй като делегатите на конгреса избират президента, те трябва да искат промяната. Иначе нищо няма да се случи. Трябва една трета от делегатите да поискат конгрес, за да се случи. Е, къде са те? Къде са в момента, когато трябва да реагират и да действат. Защо мълчат? Нали уж искаме промяна, а никой от хората, които могат да я извършат наистина - защото те избират кой да ги ръководи и представлява, не действат. Това е висша форма на безразличие и нежелание за промяна. И то от родните ни футболни клубове, а това само по себе си говори много. Защото делегатите представляват своите отбори - същите отбори, които трябва да развиват добри играчи, за да се вдигне нивото на футбола ни. И ако те не искат и не виждат, че трябва цялостна промяна на управлението, за да има възможност за развитие както на техните клубове, така и на футбола ни - лошо! Защото, когато казваш, че искаш промяна, и моментът за нея настъпи, а ти пак избереш старото, това вече е лицемерие. И тогава трябва да се търси сметка от тях. Отивате репортери, медии, намирате отговорник на зоналните съвети, тъй като той организира делегатите на отборите от своята зона, и го питате защо е гласувал така и така? Сложно е, но и просто. Трябва да се смени системата като цяло, а не само един човек.  А има и наложено мнение, че за да управляваш, трябва да си над определена възраст. Мнения от рода на „Той още е млад... Той още е зелен...“ Е, ще чакаме да стане някой на 62 и тогава ли ще е узрял да ръководи?... Ето, аз ръководя фондацията си вече 11 години. Това е работа с много хора, управление на бюджети, взимане на решения, делегиране на права на точните и отговорни хора. Аз мога да имам много повече опит от един човек, който е на 50 примерно! А в същото време да се уча на други неща от хора по-млади от мен. Възрастта не значи повече опит и знание. Вече не! Трябва все повече кадърни млади хора да навлизат в структурите на БФС, за да се движим в крак с времето. Виждаме също как няма уважение дори между хората, които управляват футбола. Поне го дръжте това зад затворени врати... Подобни неща показва как се ръководи - хаотично. А като видиш, че след толкова време нещата не се получават, имай поне малко достойнство и поеми някаква отговорност, дай си сметка, че може би и ти си част от причината нещата да не се получават, и си тръгни. Както се сменят треньори, футболисти, същото важи и за ръководителите. Как все всички други са виновни! Всички, които обичат футбола, и имам предвид цялата футболна общественост, трябва да поиска промяната и да я търси активно!", "date": "2019.11.26", "title": "Бербатов готов за президент на БФС"}
{"url": "https://faktor.bg/bg/articles/pochina-basistat-na-legendarnata-grupa-the-doors", "text": "Почина Дъг Лъбхан, студийният бас китарист на легендарната американска група The Doors, съобщи във Facebook неговата съпруга Пат Лъбхан, предаде БТА. Музикантът беше на 71 години и причините за кончината му не станаха известни. Партиите на Дъг Лъбхан звучат в трите най-популярни албума на бандата, но той никога не е ходил на гастроли с нея.", "date": "2019.11.26", "title": "Почина басистът на легендарната група The Doors"}
{"url": "https://faktor.bg/bg/articles/ikonomika-ekspert-konfiguratsiyata-na-proekta-belene-pokazva-che-vsichki-interesi-na-golemite-igrachi-sa-zadovoleni", "text": "\"Проектът \"Белене\" не беше руски проект до неговото стопиране през 2012-а година. Тогава, като основен подизпълнител на руснаците участваше френската фирма \"Арева\" - в онзи момент, сега \"Фраматом\". Тя поемаше над 30% от работата. След възстановяването на проекта, една от новите идеи беше в строителството на \"Белене\" да се включи по някакъв начин и американската държава - чрез фирма, която може да участва в този проект\", каза пред БНР Станислав Георгиев - секретар на \"Булатом\". По думите му тази схема е копирала схемата, по която беше извършена модернизацията на V и VI блок на АЕЦ \"Козлодуй\" - в периода 2001-2006 година, по време на която не е имало никакви политически проблеми: \"Най-големите играчи в областта на ядрената енергетика получиха, малко или много, част от работата на онзи проект. И за да няма политически проблеми, се предложи да има икономическо компенсиране на американската страна чрез участие на фирмата \"Дженеръл илектрик\". Турбината \"Арабела\" (спомената в коментар на премиера Бойко Борисов от САЩ  - бел.ред.) най-вероятно ще повиши мощността на двата блока в АЕЦ \"Белене\" до 1200 мегавата\".  Според експерта това е едно добро техническо, но и политическо решение. \"Конфигурацията на проекта \"Белене\" показва, че всички интереси на големите играчи са задоволени\", каза Георгиев в предаването \"Нещо повече\" по програма \"Хоризонт\", коментирайки заявеното от Борисов пред журналисти след срещата му с Доналд Тръмп - реакторите са руски, турбината \"Арабела\" да дойде от \"Дженеръл илектрик\", а горивото от \"Уестинг хаус\".", "date": "2019.11.26", "title": "Експерт: Конфигурацията на проекта \"Белене\" показва, че всички интереси на големите играчи са задоволени"}
