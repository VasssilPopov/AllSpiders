{"url": "https://faktor.bg/bg/articles/novini-svyat-sasht-pokazaha-silata-na-balistichnata-si-raketa", "text": "CAЩ ca прoвeли тecтoвe нa бaлиcтични рaкeти, cъoбщи FОX Nеws. Тecтвaни ca били балистични рaкeти Tridеnt II D5 крaй Южнa Кaлифoрния. Прoвeдeни ca били чeтири тecтoви изcтрeлвaния, направени от пoдвoдницaтa „Нeбрacкa“ нa ВМC нa CAЩ.  Осъществени са били също мaнeври зa прoвeркa нa хaрaктeриcтикитe нa cтрaтeгичecкитe cиcтeми. Oт aмeрикaнcкoтo миниcтeрcтвo нa oтбрaнaтa пocoчихa, чe тecтoвeтe нe ca oтгoвoр нa пocлeднитe мeждунaрoдни cъбития. Пocoчвa ce, чe зaдържaнeтo нa прoтивници в мoрeтo cи ocтaвa ocнoвнa зaдaчa зa aмeрикaнcкaтa oтбрaнa.", "date": "2019.09.07", "title": "САЩ показаха силата на балистичната си ракета"}
{"url": "https://faktor.bg/bg/articles/zalenski-i-putin-se-razbrali-da-sprat-voynata-no-malchat-za-vrashtaneto-na-krim", "text": "Днешната размяна на общо 70 задържани между Киев и Москва е \"първа крачка\" към края на войната с проруските сепаратисти, взела за пет години близо 13 000 жертви, заяви украинският президент Володимир Зеленски, цитиран от Франс прес. \"Направихме първата крачка. Трябва да направим и всички останали, за да сложим край на тази ужасяваща война\", каза Зеленски, след като лично посрещна 35-те украинци на летището в Киев. \"Споразумяхме се (с руския президент Владимир Путин) за първи етап от деблокиране на нашия диалог и прекратяване на войната\", каза Зеленски, цитиран от ТАСС. Той подчерта, че такава договореност е била постигната днес в телефонен разговор с руския му колега. Украинският президент отбеляза, че той и Путин са направили всичко, което са обещали. Зеленски каза, че в разговора двамата с руския лидер са се договорили за съвместна работа в течение на месеца. Той подчерта, че знае точно какво ще бъде предприето за установяването на мир в Донбас. Президентът каза, че по-нататък ще се работи за връщането на всички пленени украинци и ще продължи изтеглянето на войските съгласно минския процес в два етапа - първо от Золотое и Петровское, а после по цялата територия - и пълното прекратяване на огъня. Кремъл потвърди и приветства размяната на задържани между Русия и Украйна. \"Да, размяната се състоя. Приветстваме я и се радваме, че руските граждани се върнаха у дома\", заяви прессекретарят на президента Путин, Дмитрий Песков. Говорителката на руското външно министерство Мария Захарова определи размяната като много важна стъпка. \"Независимо, че имаше провокации и обективни трудности, процесът в крайна сметка се състоя. Много важна стъпка\", посочи Захарова в страницата си във \"Фейсбук\".", "date": "2019.09.07", "title": "Зеленски и Путин се разбрали да спрат войната, но мълчат за връщането на Крим"}
{"url": "https://faktor.bg/bg/articles/snayperisti-ohranyavat-gey-parada-v-saraevo-v-nego-shte-se-vklyuchi-i-us-poslanik-s-partnyora-si", "text": "Първият гей парад в Сараево, планиран тази неделя, ще бъде под засилена полицейска охрана, след като някои консервативни мюсюлмански групи се опитаха да предотвратят събитието, предаде Ройтерс. Въпреки че противниците на гей парада в босненската столица призоваха за мирни протести, властите се опасяват от агресивност и насилие в страната, където често могат да се чуят публични хомофобски изявления. В парада ще участва американският посланик, който е гей, заедно със своя партньор, посочва dir.bg. Над 1000 полицаи ще охраняват събитието, а по покривите на сградите, покрай които ще мине шествието, ще бъдат разположени снайперисти. За безопасността на участниците в парада ще се грижат и допълнително ангажирани 150 охранители, съобщиха организаторите. Макар че хомосексуалността в Босна и Херцеговина не е незаконна, гей фестивалите, организирани в Сараево през 2008 и 2014 г., бяха атакувани от радикални ислямисти и хулигани и оттогава ЛГБТИ общността се въздържа от публични прояви. В страната няма гей барове или места, където членовете на общността могат да се събират. Организаторите на гей парада заявиха, че тяхната цел е да протестират срещу хомофобията и дискриминацията, разпалвани често от религиозните лидери и десните политически партии. Босна и Херцеговина е последната страна на Балканите, в която досега не е организиран гей парад. Утрешното събитие ще бъде тест за толерантността в страната, която се стреми към членство в Европейския съюз. Днес пък в Сараево бе организирано шествие в защита на традиционното семейство, предаде Танюг. Привърженици на традиционните ценности се събраха в центъра на босненската столица, но техният брой не надхвърляше 100 души. Според портала Аваз на площада е имало повече журналисти, отколкото демонстранти. Участниците в шествието носеха плакати от рода на \"Семейството е компасът, който ни води\" и \"Зачитайте волята на мнозинството\". \"Не пречим на никого да живее както е избрал, защото всички ще отговаряме за своя избор. Никога обаче няма да позволим да ни се налагат начин на живот и обичаи, чужди на нашия народ и нашата страна. Червената линия не бива да се прекрачва\", заявиха организаторите на шествието. Босна и Херцеговина е последната страна на Балканите, в която досега не е организиран гей парад. В страната често могат да се чуят публични хомофобски изявления, а хомофобията и дискриминацията често се разпалват от религиозните лидери и десните политически партии. Във всички джамии в Босна и Херцеговина след петъчната молитва бе прочетено послание, осъждащо гей парада в неделя, съобщи Радио Свободна Европа. Съветът на мюфтиите припомни своя декларация от 2015 г., че ислямът е за опазване на ценностите на брака, потомството и семейството като основни клетки на обществото, и че хомосексуалността е \"грях и разврат\" и затова е забранена от исляма.", "date": "2019.09.07", "title": "US посланик и партньорът му ще се включат в първия гей парад в Сараево"}
{"url": "https://faktor.bg/bg/articles/bnt-bnr-i-abrd-s-pozitsiya", "text": "\"Асоциацията на българските радио- и телевизионни оператори и обществените медии - БНТ и БНР дълбоко вярват в отговорността, която медиите носят за спазването на етичните правила на журналистическата професия. Тази отговорност и високите професионални стандарти определят решенията на медиите по отношение на съдържанието на програмите ни.\" Това се казва в позиция на журналистите от обществените медии, в която настояват \"аудиторията да разпознава в работата на техните екипи високи професионални стандарти\". \"Медиите, членове на АБРО, БНТ и БНР са приели и спазват Етичен кодекс, част от който са основни правила като уважението към неприкосновеността на личния живот, придържането към добрия тон и благоприличие в нашите публикации. Ние не приемаме каквито и да било лични, политически или финансови стимули, които могат да повлияят на нашата способност да предоставяме на обществото точна информация. Ние вярваме, че взаимоотношенията между медиите, както и между медийните професионалисти, работещи в тях, трябва да се характеризират с взаимно уважение и честна конкуренция, с цел запазване на авторитета на професията. Високите професионални стандарти ни задължават да правим разлика между информация в обществен интерес и информация, която задоволява само любопитство на автора или обществото към личния живот на публична личност. От обществен интерес може да бъде защитата на здравето, безопасността, сигурността, информация, която е свързана с предотвратяване и разкриване на тежки престъпления и злоупотреба с власт и която предпазва обществото от опасността да бъде сериозно заблуждавано. Етичните правила на професията, които спазваме, са потвърдени и от трайната практика на Европейския съд по правата на човека за осигуряване на баланс между информационните свободи и неприкосновеността на личния живот. Медиите, членове на АБРО, БНТ и БНР ценят доверието на обществото. Вярваме в грамотността и критичността на аудиторията да разпознае в работата на нашите екипи високите професионални стандарти и да ги отличи като надежден, достоверен и независим източник на информация. Убедени сме също, че да се ценят критичността и упорството в търсенето на точната информация, е признак и на политическа култура и грамотност. Спазването и уважението към етичните стандарти на журналистическата професия е белег за зрелостта на демокрацията в държавата.\", се казва още в позицията на обществените медии.", "date": "2019.09.07", "title": "БНТ, БНР и АБРO с позиция за етиката и нормите в журналистиката"}
{"url": "https://faktor.bg/bg/articles/sled-balgariya-i-rumaniya-svobodna-evropa-se-zavrashta-i-v-ungariya", "text": "След България и Румъния в още една бивша комунистическа държава подновява работа Радио \"Свободна Европа\". Това е Унгария, където местната служба на финансираната от Конгреса на САЩ медия бе закрита на 31 октомври 1993 г., съобщи \"Ню Йорк таймс\", цитиран от \"Дневник\". Според изданието бюджетът вече е определен, Конгресът вероятно ще даде одобрението си през септември и подновяването на работата е насрочено за май 2020 г. Възраждането на Радио \"Свободна Европа\" няма как да не се възприеме като критика към управлението на Виктор Орбан, отдалечаващо страната от стандартите за свободно и открито правителство, както и към президента Доналд Тръмп, който изгради близки отношения и се срещна с него в Белия дом, коментира \"Ню Йорк таймс\". Част от мисията на независимата федерална Агенция за глобални медии, част от която е \"Свободна Европа\", е да предоставя новини на места, \"където свободната преса е забранена или не е достатъчно стабилно установена\". \"Свършили сме си работата, знаем, че имаме широка подкрепа и се подготвяме да продължим напред\", казва Джон Лансинг, директор на агенцията. Той допълва, че проектобюджетът е почти 750 000 долара (бел.ред. - този за българската служба е около 500-550 000 долара) и ще има бюро, базирано в Унгария. Официалното откриване е насрочено за есента на 2020 г. \"Ню Йорк таймс\" твърди още, че според официални лица, пожелали анонимност, американският посланик в Будапеща се опитва да получи уверения от Агенция за глобални медии, че \"Свободна Европа\" няма да се съсредоточи върху негативни репортажи за унгарското правителство, а разследващата журналистика да не пречи на работата му като посланик. Дейвид Корнстийн е бивш търговец на бижута от Ню Йорк и личен приятел на Тръмп. Официалният му коментар на въпроса вярно ли е това, е че \"като посланик съм ангажиран с прокарване на американските демократични ценности, включително свобода на словото и на медиите\". Законът International Broadcasting Act забранява на служители от американската администрация, включително посланиците, да се месят в работата на Радио \"Свободна Европа\"/Радио \"Свобода\". \"Свободна Европа\" се завърна в България и Румъния през миналата година, независимо, че прекрати работата на националните редакции през 2004 и 2008 г. За разлика от тези две членки на НАТО и Европейския съюз, Унгария е единствената от ЕС със статут на \"частично свободна\" в авторитетната класия на американската неправителствена организация \"Фрийдъм хаус\". Още през 2012 г. Чарлз Гати от университета \"Джонс Хопкинс\" призова САЩ да върнат \"Свободна Европа\" в Унгария. Той бяга от репресиите в Унгария след смазването на антикомунистическия бунт през 1956г., когато е на 22 години, и сега приветства възраждането на наионалните служби на тази медия в трите страни. Орбан е известен с позитивните коментари към режима на Владимир Путин и имитира медийната му пропаганда в чужбина като съюзниците му финансират проправителствени спрямо Будапеща издания във Великобритания, Румъния, Словения и Северна Македония. В Камарата на представителите във Вашингтон през 2019 г. призоваха за рестартиране на \"Свободна Европа\" в Унгария като част от борбата с руското влияние и корупцията и за подпомагане на независимите медии и гражданското общество.", "date": "2019.09.07", "title": "След  България и Румъния \"Свободна Европа\" се завръща и в Унгария"}
{"url": "https://faktor.bg/bg/articles/obyaviha-za-potentsialno-opasni-radioaktivnite-pontoni-ot-vzriva-s-ruska-raketa", "text": "Властите в Архангелска област в Русия официално обявиха за \"потенциално опасни обекти\" двата понтона, пострадали в инцидента на военен полигон, при който бе регистрирана увеличена радиоактивност. В съобщението, цитирано от \"Интерфакс\", се казва, че са уведомени \"Росатом\", министерството на отбраната, националната служба за хидромееторология и агенцията за защита на потребителите, пише \"Дневник\". Заплаха за населението и здравето в района на село Ньоноск няма, настояват в Архангелск. Но на 3 септември местни журналисти съобщиха, че двата понтона са просто изоставени без никаква охрана, заграждения или предупреждения на брега на Двинския залив. Измерванията на радиоактивността, които бяха документирани с видео запис, отчитат нива до 8 пъти над нормата. На 31 август журналисти от агенция \"Беломорканал\" демонстрираха, че на 150 м от понтоните, единият от които е силно пострадал от взрива, радиационният фон се движи в рамките на 70-154 микрорентгена в час. Те не посмяха да се качат на платформите и измерваха радиоактивността и на изхвърлени от морето предмети като въжета и мрежи. В министерството на извънредните ситуации на Русия за безопасна норма се смятат до 30 микрорентгена в час. Метеослужбата на Русия е обявила са такава норма показания в рамките на 28-42 микрорентгена в час. Понтоните са в устието на река Верховка върху пясъчен нанос на брега на Бяло море. Властите обявиха, че няма да разкрият пълни подробности за случилото се, защото то е свързано с разработване на секретно оръжие. Според най-новата версия от разследване на Радио \"Свобода\" още през октомври 2018 г. тук е била изпусната на дъното ракета с ядрен двигател и при опита за издигането ѝ на повърхността тази година избухва част от ракетното гориво, което унищожава ядрената установка и убива 7 души.", "date": "2019.09.07", "title": "Обявиха за \"потенциално опасни\" радиоактивните понтони от взрива с руска ракета (Видео)"}
{"url": "https://faktor.bg/bg/articles/pogvat-tehnologichnite-giganti-v-sasht-zaradi-preyazhdane-s-vlast", "text": "Антимонополно разследване започва срещу технологични гиганти, съобщи в петък генералният прокурор на Тексас Кен Паксътн, предаде Ройтерс. Той не посочи компаниите, но Министерството на правосъдието и Федералната търговска комисия проучват \"Фейсбук\", \"Гугъл\", \"Епъл\" и \"Амазон\" за потенциални нарушения на антитръстовия закон. Кен Пакстън ще води антимонополно разследване срещу \"Гугъл\", съобщи вестник \"Уолстрийт джърнъл\", позовавайки се на свои източници. Главният прокурор на Ню Йорк Летиша Джеймс обяви в петък, че застава начело на антимонополно разследване срещу \"Фейсбук\", предаде Асошиейтед прес и ТАСС. \"Започвам разследване срещу \"Фейсбук\", за да установя дали действията им застрашават данните на потребителите, намаляват качеството на избора на потребителите или увеличават цената на рекламата\", написа Джеймс в \"Туитър\". \"Най-голямата платформа за социални медии в света трябва да следва закона\", допълни тя. Разследването срещу ИТ гиганта ще се води от екип главни прокурори от щатите Колорадо, Айова, Небраска, Северна Каролина, Охайо, Флорида, Тенеси и федерален окръг Колумбия, е посочено в съобщението. Технологичните компании са под натиск не само в САЩ, но и в целия свят, породен от опасенията, че акумулират твърде много власт, с което застрашават правата на потребителите и конкуренцията в бизнеса, отбелязва Ройтерс.", "date": "2019.09.07", "title": "Погват технологичните гиганти в САЩ заради „преяждане“ с власт"}
{"url": "https://faktor.bg/bg/articles/oleg-sentsov-borbata-na-ukraintsite-ne-e-svarshila", "text": "На 7 септември политическият затворник Олег Сенцов, който пристигна в Киев като част от украинско-руския обмен на задържани лица, благодари на всички, с подкрепата на които се проведе тази размяна.  \"Надявам се, че останалите затворници ще бъдат освободени скоро, но дори с освобождаването на последния затворник нашата борба не е приключила. Победата ни вече не е далеч. Врагът няма да се предаде. Но победата ще бъде за страната ни. Нямаме друг избор. Слава на Украйна! \" - каза известният режисьор, цитиран от \"Гордон\".", "date": "2019.09.07", "title": "Олег Сенцов: Борбата на украинците не е приключила (Видео)"}
{"url": "https://faktor.bg/bg/articles/novini-svyat-palniyat-spisak-s-imenata-na-ukraintsite-koito-putin-varna-na-kiev", "text": "Службата на президента на Украйна публикува списък с имената на украинците, завърнали се в родината си, като част от размяна на държани лица, която официално беше  договорена между Русия и Украйна: 1. Роман Сущенко 2. Олег Сенцов 3. Александър Колченко 4. Владимир Балух 5. Станислав Клич 6. Николай Карпюк 7. Алексей Сизонович 8. Гъб Павел 9. Еден Бекиров 10. Евгений Панов 11. Артур Панов 12. Роман Мокряк, командир на МБАК \"Бердянск\" 13. Юрий Безязычный, главен електротехник 14. Андрей Артеменко, старши командир 15. Андрей Айдер, командир на сигнализациите 16. Богдан Головаш, възпитаник на IVMS 17. Денис Гриценко, командир на 1-ва дивизия  18. Василий Сорока, капитан на борда на МБАК \"Бердянск\" 19. Богдан Небилица, командир на МБАК \"Никопол\" 20. Вячеслав Зинченко, командирът на сигнализацията 21. Сергей Цибизов, командирът на сигнализацията 22. Сергей Попов, заместник-командир на дивизията за електромеханична част 23. Владислав Костишин, възпитаник на IVMS 24. Андрей Оприско, мототехник МБАК \"Вишгород\" 25. Андрей Драч, капитан, на борда на Никополския MBAK 26. Олег Мелничук, командир на влекача \"Яна Капу\" 27. Михаил Власюк, електротехник 28. Виктор Беспалченко, команди 29. Владимир Терещенко, комендант 30. Юджийн Семидоцки, моряк 31. Владимир Лисовой, командир на 31-ва дивизия на поддържащите съдове 32. Андрей Шевченко, главен началник на дивизията 33. Владимир Варимез, старши радио телеграфен оператор на Смела, 31-во отделение на поддържащите съдове 34. Сергей Чулиба, командир на двигателния отдел на НКА „Нова Каховка” на 31-во подразделение на поддържащи съдове 35. Юрий Будзило, командир на радиоинженерния взвод Днес самолетът с освободени украинци пристигна в Украйна.", "date": "2019.09.07", "title": "Пълният списък с имената на украинците, които Путин върна на Киев"}
{"url": "https://faktor.bg/bg/articles/blestyasht-hod-na-kremal-nakara-sasht-i-evropa-da-mislyat-che-putin-topi-ledovete-mezhdu-rusiya-i-zapada", "text": "Осъществената размяна на задържани лица между Москва и Киев днес нямаше как да остане незабелязана от държавници и политици, както в Европа, така и отвъд океана. Посолството на Съединените щати в Руската федерация приветства съобщенията за осъществената размяна между Русия и Украйна, заяви представителят на американската дипломатическа мисия в Москва Андреа Калан, цитиран от TACC. \"Ние приветстваме съобщения за размяна на задържани лица. Вдъхновени сме от признаците на по-активен диалог и намаляване на напрежението между Русия и Украйна\", написа дипломатът в социалната мрежа „Туитър“. Обменът на задържани лица между Русия и Украйна е знак за намаляване на напрежението в отношенията между двете държави, каза на свой ред в Брюксел председателят на Европейския парламент Давид-Мария Сасоли. \"Oсъденият в Русия за подготовка на терористични атаки в Крим Олег Сенцов беше освободен като част от споразумение за обмен между Русия и Украйна ... Ние приветстваме това като стъпка в правилната посока и знак за намаляване на напрежението между двете страни\", каза Сасоли, цитиран от ТАСС. Германската канцлерка Ангела Меркел нарече днес \"знак за надежда\" историческата размяна на общо 70 задържани лица между Русия и Украйна. Тя прикани дейността в тази насока да продължи, \"за да се изпълнят споразуменията от Минск\", предаде ТАСС. \"Тази размяна на затворници между Русия и Украйна е знак за надежда\", посочи Меркел в изявление, разпространено чрез Туитър от нейната пресслужба \"Струва си да работим все така усилно, за да изпълним споразуменията от Минск. Федералното правителство е готово за това\", увери тя. \"Радвам се за украинските моряци и Олег Сенцов, които най-сетне могат да се върнат у дома\", добави Меркел. Едва ли обаче времето за размяна на пленници е избрано случайно. Днес е ден за размисъл за руснаците, които ще гласуват за местна власт в неделя - 8 септември. Да не забравяме, че те бяха предшествани от масови протести срещу властта, която реши да не допусне до местната власт открити противници на режима на Путин, които открито искат да променят модела на управление в Русия. Те бяха съпътствани от репресии и арести на инакомислещи хора в страната, които бяха осъдени от демократичните общности в света.", "date": "2019.09.07", "title": "Блестящ ход на Кремъл - накара САЩ и Европа да мислят, че Путин \"топи ледовете\" между Русия и Запада"}
{"url": "https://faktor.bg/bg/articles/ivancheva-vliza-v-bitkata-za-kmet-na-sofiya-partiya-ya-podkrepya", "text": "Дecиcлaвa Ивaнчeвa ce кaндидaтирa зa кмeт нa Coфия, cъoбщaвa Нoвa ТВ. Бившaтa рaйoннa кмeтицa нa \"Млaдocт\" e пoдкрeпeнa oт Хриcтияндeмoкрaтичecкa пaртия нa Бългaрия.  Ивaнчeвa e пoлучилa рaзрeшeния oт cъдa зa cрeщи c грaждaни, cъбирaнe нa пoдпиcи и учacтиe в митинги. Бившият кмeт нa cтoличния рaйoн \"Млaдocт\" Дecиcлaвa Ивaнчeвa и нeйнaтa зaмecтничкa Билянa Пeтрoвa бяхa aрecтувaни публичнo в цeнтърa нa Coфия нa 17 aприл 2018 г. Тe бяхa зaдържaни c бeзпрeцeдeнтнo дълъг aрecт - нaд 8 чaca нa цeнтрaлнoтo coфийcкo кръcтoвищe прeд Cпoртнaтa пaлaтa. В кoлaтa нa кмeтицaтa бяхa oткрити 70 000 лeвa, кoитo тя взeлa кaтo пoдкуп cпoрeд прoкурaтурaтa. Прeз aприл тaзи гoдинa Дecиcлaвa Ивaнчeвa и Билянa Пeтрoвa бяхa ocъдeни cъoтвeтнo нa 20 и 15 г. зaтвoр. Дecиcлaвa Ивaнчeвa ce яви нa избoритe зa eврoдeпутaт и пoлучи пoдкрeпaтa нa 30 310 души, кoeтo e 1,55%. Дeн cлeд eврoвoтa Ивaнчeвa зaяви, чe oбмиcля дa ce кaндидaтирa зa кмeт нa Coфия.", "date": "2019.09.07", "title": "Арестуваната в шумна акция Иванчева влиза в битката за кмет на София, партия я подкрепя"}
{"url": "https://faktor.bg/bg/articles/petak-13-vazpitanichka-na-moskovskata-shkola-za-snayperisti-i-komsomoltsi-stigna-do-kandidat-kmet-na-evropeyska-sofiya", "text": "Първото висше на Мая Манолова е история. В предишния си пост написах, че не мога да установя това висше московско учебно заведение, където е изучавала тази дисциплина. То е назовано навсякъде, вкл. и в биографията й, представена навремето на депутатите, като ИМ.  Такъв ИМ нито има сега, нито е имало някога – през 1983-1988 г., когато е учила в него.  Е, накрая установих този ИМ, който тогава се е назовавал по съвсем друг начин! А сега   Манолова и нейния така наречен ВУЗ \"ИМ\". На 27 ноември 1942 г, по време на Втората световна война в Москва се създава Централна школа по снайперска подготовка, вкл. и с паралелки само от жени. Тя е на пряко подчинение на ръководството на съветското Министерство на отбраната.  С постановление от 11 октомври 1944 на Централния комитет на съветската комунистическа партия и съответно от 14 октомври на Централния комитет на съветския Комсомол тази висша снайперска школа се преобразува в Централна комсомолска школа. В нея от 1949 г. започва подготовката освен на съветски младежи и девойки и на такива от бившите социалистически страни. През 1969 г. с нови постановления Централната комсомолска школа е преобразувана във   със статус на пълноценно учебно заведение, а с идването на перестройката през 1990 г. е преобразувана в Институт молодьожи – ИМ.  Е, това е онзи ИМ в биографията на Мая Манолова, макар че по време на следването й се казвал не ИМ, а Висша комсомолска школа.  Но в демокрацията разни висши номенклатурно-комсомолски и невисши партийни школи за снайперисти не звучат добре на електората и затова са се сетили за Институт молодьожи, преименуван така цели две години след дипломирането на Манолова.  И понеже и това не звучи авторитетно, а твърде мъгливо и подозрително, са използвали абревиатурата ИМ, която трудно ще се издири какво означава. През 2000 г. ИМ е преименуван в Московска хуманитарно-социална академия, а през 2003 – в Московски хуманитарен университет. Сега той е в сред изявените университети в Русия и с най-добрия студентски кампус в онази необятна държава. Е, това ИМ, което никой не го знае какво е в биографията на Мая Манолова, е онази Висша централна комсомолска школа, стартирала от училище за снайперисти, в която тя е завършила някаква учебна дисциплина - а, да, история. На сградата на ректората има мемориал и се набива в очи плочата с имената на героите и героините от онези дни. Е, не вярвам точно в нейния факултет, назоваван „История и комунистическо възпитание” да се е изучавало снайперистко дело.  Макар че снайпериското дело и досега се практикува в този Московски хуманитарен университет (давам снимка).  Интересно е, че в състава на факултета й е била включена кой знае защо катедрата по физическа подготовка и тази по чужди езици. Създател на тази школа във вида на хм, хуманитарен, днес „недържавен” университет и негов ректор е проф., д.р на философските науки, академик (вкл. от Академията на военните науки на Руската федерация) и „доверено лице на президента В. Путин” (цитат от представянето на ректора) Игорь Михайлович Илинский.  Проректор, т.е. първи заместник е синът му – Игор Игорович Илински. Той е кандидат на социологическите науки и е завършил Военный Краснознамённый институт на Министерството на отбраната на СССP В съвсем подходящ ВУЗ за родната действителност се е дипломирала Мая Манолова. Или както се пее в химна му: Вече знаете как и къде зачена звездното днешно предзнаменование на Мая Манолова. На онзи снайперистки език изстрелът с онзи ИМ в началото на кариерата й е бил право в десетката.", "date": "2019.09.07", "title": "Възпитаничка на Московската школа за снайперисти и комсомолци стигна до кандидат кмет на европейска София"}
{"url": "https://faktor.bg/bg/articles/spipaha-orazhie-nelegalno-prevozvano-ot-turtsiya-za-balgariya", "text": "Пратка нелегално превозвано оръжие, предназначено за България, е била задържана в Истанбул, съобщава БНР. При операция вчера на пристанище \"Амбарлъ\" в квартал \"Бейликдюзю\" турската полиция е открила в контейнер с автомобилни части един сглобен пистолет, части за дългоцевна пушка и за 28 пистолета, 1200 патрона за пистолети и 30 броя патрони за пушка. Турските сили за борба с организираната престъпност са действали по сигнал от 11-и юли и са претърсили идващия от Съединените щати и плаващ под сингапурски флаг кораб.  Били са арестувани общо петима души. Според информация на някои турски медии първоначално на пристанището е бил арестуван един български гражданин, който се е опитал да получи информация за провеждащата се операция. Местни медии съобщават, че името на задържания български гражданин е М. М. Владимиров. По-късно са били задържани и други заподозрени за участие в контрабандата на оръжие и срещу тях са започнали съдебни действия.", "date": "2019.09.07", "title": "Спипаха в Турция нелегално оръжие, предназначено за България"}
{"url": "https://faktor.bg/bg/articles/ikonomika-biznes-karolev-krizata-shte-doyde-ot-energetikata-sotsialnata-sistema-i-vik", "text": "Eнeргeтикaтa, ВиК и coциaлнaтa cиcтeмa ca ceктoритe, oт кoитo щe дoйдe нeизбeжнo кризa. Тoвa кaзa зa oбзoрнoтo публициcтичнo прeдaвaнe „Мeтрoнoм“ нa „Фoкуc“ икoнoмиcтът Влaдимир Кaрoлeв. Тoй дaдe примeр c „Тoплoфикaция – Coфия“, чийтo дълг дo крaя нa минaлaтa гoдинa e бил 850 млн., кaтo прoгнoзирa, чe дo крaя нa гoдинaтa мoжe дa cтaнe 1 млрд., зaщoтo, пo думитe му, „Булгaргaз“ e пoиcкaл зaпoрирaнe нa cмeткитe. Влaдимир Кaрoлeв oбърнa внимaниe и нa cитуaциятa c НEК, държaвнитe ТEЦ-oвe, кaктo и чacтнитe тaкивa, кoитo caмo зa дa ce пoдържaт, им ce купувa тoк нa виcoки цeни. „Пoдoбeн oтрacъл e вoдният ceктoр. C изключeниe нa грaд Coфия, пoчти вcички други грaдoвe ca cъc ceриoзни прoблeми. Caмият фaкт, чe нaд 50% oт инвecтициитe във вoдния ceктoр ce прaвят caмo в гр. Coфия, a другитe 50% в цялaтa cтрaнa, яcнo пoкaзвa, чe извън cтoлицaтa нeщaтa нe вървят дoбрe. Нaй-рaзлични прoгнoзи нa EК, Cвeтoвнaтa бaнкa и МРРБ пoкaзвaт, чe мeжду 10-14 млрд. eврo трябвa дa ce инвecтирaт в ceктoрa в cлeдвaщитe 5-6 гoдини. Тe нямa кaк дa дoйдaт oт публичния ceктoр, oт нaшитe дaнъци, a пък нямa жeлaниe в тeзи, кoитo взимaт рeшeниятa – прeдимнo oбщинитe, дa oтвoрят ceктoрa зa чacтни инвecтиции пo линия нa кoнцecиитe“, oбяcни икoнoмиcтът. Пo oтнoшeниe нa пeнcиoннaтa cиcтeмa Влaдимир Кaрoлeв зaяви, чe възрacттa зa пeнcиoнирaнe прoдължaвa дa e изключитeлнo ниcкa зa oпрeдeлeни групи хoрa, кaтo дaдe примeр cъc ceктoр „Cигурнocт“, зaщoтo cлeд кaтo ce пeнcиoнирaт, зaпoчвaт дa рaбoтят в чacтния ceктoр, c кoeтo ce нaтoвaрвa coциaлнaтa cиcтeмa.", "date": "2019.09.07", "title": "Каролев: Кризата ще дойде от енергетиката, социалната система и ВиК"}
{"url": "https://faktor.bg/bg/articles/gratski-ministar-gazovata-vrazka-s-balgariya-e-strategicheska", "text": "Гръцкият енергиен министър Костас Хадзидакис даде висока оценка за газовата връзка България-Гърция на енергиен форум в Солун. Според експерти проектът, който трябва да влезе в експлоатация догодина, дава възможност за интеграция на газовите пазари.  Газовата връзка с България е стратегическа не само за двете страни, подчерта министър Хадзидакис на енергийния форум за Югоизточна Европа, който се провежда в Солун. Гръцкият министър на енергетиката допълни, че междусистемната газова връзка е изключително важна за повишаване сигурността на доставките на газ за Югоизточна Европа. Чрез интерконектора България си осигурява газ от Трансадриатическия газопровод, а също и от терминала за втечнен газ до Александруполис. На форума в Солун беше подчертано, че интерконекторът България-Гърция е оценен от Европейската комисия като проект от общ интерес за целия Европейски съюз.Тази газова връзка има ключово значение за осъществяване на стратегията за по-голяма интеграция на газовите пазари, съобщават енергийните експерти.", "date": "2019.09.07", "title": "Гръцки министър: Газовата връзка с България е стратегическа"}
{"url": "https://faktor.bg/bg/articles/resheno-rusiya-i-ukrayna-razmenyat-plennitsi", "text": "Руcия и Укрaйнa oчaквaт рaзмянa нa плeнници прeз днeшния дeн, cъoбщи РИA Нoвocти. Двa aвтoбуca ca нaпуcнaли зaтвoр в Мocквa. Вce oщe нe e яcнo кoлкo души имa в aвтoмoбилитe. Вeчe ce oчaквa двeтe държaви дa нaпрaвят рaзмянa нa плeнници. Лидeритe нa двeтe cтрaни вeчe oбявихa, чe ca дoгoвoрили рaзмянa. Нoвини зa рaзмянa нa плeнници имaшe прeз пocлeднитe двe ceдмици. Тя дo пocлeднo oбaчe бeшe oтлaгaнa. Cмятa ce, чe caмoлeт c руcки плeници e пoтeглил към укрaинcкoтo лeтищe „Бoриcпoл“. Caмoлeт c укрaинcки плeници вeчe ce e призeмил нa лeтищeтo, Cмятa ce, чe 24-тe мoряци, кoитo учacтвaхa в ицидeнтa в Кeрчeнcкия прoтoк ca нa лeтищe „Внукoвo“, кaтo c тях e и рeжиcьoрa Oлeг Ceнцoв. Прeди дни руcкият прeзидeнт Влaдимир Путин oбяви, чe прeгoвoритe зa рaзмянaтa ca пoчти дoгoвoрeни.", "date": "2019.09.07", "title": "Олег Сенцов и украинските моряци вече са на летище \"Внуково\""}
{"url": "https://faktor.bg/bg/articles/ninova-za-skandalnite-snimki-v-pik", "text": "Да се обединим за чистота и истина в отразяването на политическия и обществен живот. За това призовава в страницата си във Фейсбук лидерът на БСП Корнелия Нинова по повод медийни публикации за жената до кандидат за кмет на София. Партийният лидер осъди остро подобни публикации, припомняйки за \"помията\", която този жълт сайт е изсипал върху БСП преди повече от половин година. Вижте пълния текст на поста, който Нинова написа в социалните мрежи:  \"Преди повече от половин година забраних представители на агенция ПИК да бъдат канени на наши събития и да бъдат допускани на пресконференции в сградата на централата на \"Позитано\"20. Опитваха се да нахълтат с крясъци и обиди. Не им се получи. Направиха подвижно студио пред централата. Не им се получи. Обвиниха ме, че потискам свободата на словото. Да, потисках, но не свободата на словото, а пошлостта, лъжата и задкулисието. Изляха се тонове помия срещу БСП и нейни представители. Издържахме и това. Призовавам другите партии да направят същото. Не става дума просто да заклеймим един жълт сайт. Става дума за нещо много по-голямо - граждани, журналисти, медии и политици да се обединим за чистота и истина в отразяването на политическия и обществен живот. Но само с обръщения няма да стане. Ако има нещо, в което Недялко Недялков е прав, това са думите му- “съдете ме”. Преди месец заедно с още четирима колеги наехме адвокат, предоставихме му материалите, в които ПИК отвратително лъже за нас и му възложихме да заведе дело от наше име. Да, ще бъде бавно, ще отнеме време, но това е единственият начин в правова държава да има ред и всеки да носи отговорност за делата си. А следващият да се замисли какво прави.  Така че, не спирайте само до декларации. Съдете ги. Съжалявам, че нито един от управляващите и силните на деня няма да го направи. Просто тях ПИК не ги закача\", пише още Корнелия Нинова.", "date": "2019.09.07", "title": "Нинова за скандалните снимки в ПИК: Не спирайте само до декларации, съдете го!"}
{"url": "https://faktor.bg/bg/articles/i-abv-se-naredi-sred-podkrepyashtite-maya-manolova", "text": "Партия АБВ ще подкрепи кандидатурата на бившия омбудсман Мая Манолова за кмет на София, съобщава БНР.  Азбукарите ще участват със собствена листа за общински съветници, която ще оглави бившият евродепутат и бивш социален и външен министър Ивайло Калфин.  Според АБВ столицата има нужда от нов начин на управление, а в лицето на Мая Манолова партията вижда най-силният кандидат, който може да направи необходимата промяна, посочи Ивайло Калфин.", "date": "2019.09.07", "title": "И АБВ се нареди сред подкрепящите Мая Манолова"}
{"url": "https://faktor.bg/bg/articles/pritiskali-horata-v-partiyata-na-kuneva-da-ne-podkrepyat-manolova", "text": "Има сериозен натиск чрез хора от централното ни ръководство и структури в страната към мен и партията, за да не подкрепяме Манолова. Причината за това е, че в нея ГЕРБ виждат реална заплаха за властта си в столицата. Това разкри пред ТВ \"Европа\" председателят на ДБГ Димитър Делчев. Той разказа, че структурите на ДБГ в София с голямо мнозинство са взели решение, че трябва да се търси истинска промяна в управлението на столицата и тя може да дойде от граждански кандидат. Решението да подкрепим Мая Манолова за кмет на София е именно в тази посока  и затова заставаме зад него, посочи Делчев. С Мая Манолова отдавна имаме общи каузи, тя единствена ни подкрепи в битката за машинното и електронното гласуване, в приемането на закон за фалита на физически лица. А, за да я подкрепим, ние поставихме условията, че управлението на столицата трябва да работи за въвеждане на модерни ИТ системи за облекчаване на тежкия трафик, да се спре корупцията и да започнат спешни действия София да стане един по-чист град, в който се диша свободно, каза Делчев. Партийният лидер е категоричен, че София има нужда от промяна и именно за това ще работят и общинските съветници на ДБГ, които ще се явят в обща листа с други десни партии в София. В последните години София се управлява неефективно, управлява се ляво. Дългът на столицата е 60% от бюджета, което я прави един от най-задлъжнелите градове в Европа. Корупцията е огромна, ремонтите лоши. Фандъкова няма как да ни убеди, че след 12 години управление на ГЕРБ в София изведнъж ще има промяна. Манолова заяви, че желае промяна, а като омбудман тя показа, че може да накара една институция да започне много активно да работи за хората, добави Делчев. Ние не влизаме в коалиция с БСП, а подкрепяме граждански кандидат, издигнат от хората, каза още Делчев. Ще се обединим единствено с дясно-центристки партии в изборите за общински съветници и районни кметове в София. Председателят на ДБГ коментира, че кампанията вече е започнала, а компроматите ще стават все повече и по-тежки. Надявам се, че хората вече знаят, че онези, които водят мръсна кампания, управляват мръсно, допълни той. Делчев заяви, че структурите на ДБГ в страната имат свобода да изберат сами начина си на явяване, като на места ще има коалиции с десни и центристки партии, на други с патриотични. Кметовете Йордан Йорданов в Добрич и Георг Спартански в Плевен трябва отново да получат доверието на хората, защото развиват много добре общините си. На останалите места ще участваме в смяната на феодалния модел на управление, който в редица общини се налага от ГЕРБ, а в други от БСП. По повод началото на политическия сезон Делчев изрази притеснение, че се започва с отдалечаване на България от Европейския съюз. Само преди дни Борисов обяви, че Шенген вече не ни е приоритет, а обещанията му за влизане в чакалнята на Еврозоната още през юли се оказаха \"писмо в бутилка\".", "date": "2019.09.07", "title": "Димитър Делчев: Хора от ръководството на ДБГ притискат мен и партията да не подкрепим Манолова"}
{"url": "https://faktor.bg/bg/articles/grigor-priklyuchi-fantastichnoto-si-uchastie-na-us-open-nadigran-ot-medvedev", "text": "Григор Димитров приключи фантастичното си участие на тазгодишния US Open, губейки на полуфинал от Даниил Медведев с 0:3 сета - 6:7(5), 4:6, 3:6. Българинът оставя зад гърба си представяне, което никой не очакваше от него преди турнира. Но в полуфиналната битка изпусна и третия си шанс за финал от надпревара в Големия шлем. Световният №4 Медведев, който е на върха в ATP по победи през тази календарна година, се оказа непреодолимо препятствие заради на моменти изумителната си защита. Той бе стена, на която и смятаният за ненадминат в това отношение Джокович, в дадени случаи би завидял. Руснакът си заслужи първия финал в Големия шлем, след като показа голяма психологическа устойчивост във важните точки. Прагматичният му стил бе ефективен, подобно на мача му със Стан Вавринка на четвъртфиналите. Медведев не пръскаше фойерверки над комплекса в Ню Йорк, който бе с изцяло затворен покрив заради дъжда и бурята в града по време на мача. Той печелеше точките си с рационална игра и пълна концентрация. Димитров игра много по-красиво и атрактивно - особено в първите два сета, но за жалост това не носи победите на най-голямата сцена. Понякога е необходимо да си прагматичен. Ключов се оказа първият сет, в който българинът изпусна точка за спечелването му при сервис на съперника и 6:5, а след това претърпя поражение в тайбрека. То не бе очаквано предвид тенденцията при двамата в това отношение. Димитров отново изпусна тънък психологически момент при 5:5 в тайбрека.  Григор не игра зле и във втория сет, който започна хаотично с разменени по два пробива, но в края му загуби маратонски гейм, за да подари още по-солиден аванс на Медведев. При 1:0, вместо да затвърди пробива обаче, Гришо даде своето подаване на 0, с което доброволно предаде психологическото предимство на противника.", "date": "2019.09.07", "title": "Григор приключи фантастичното си участие на US Open надигран от световния №4"}
{"url": "https://faktor.bg/bg/articles/grigor-tazhen-prizna", "text": "\"Той спечели важните точки. Аз не успявах да стигам до лесни точки на мой сервис, както и на негов. За мен беше доста интересен мач. Мисля, че мога да извлека много неща. Физически бях добре, движех се добре.\" Това бяха първите думи на Григор Димитров на пресконференцията след загубата от Данийл Медведев, който спря българина към полуфинала на US Open.  \"В най-важните моменти не ми се получи, а и той игра добре в тези ситуации, добави Гришо, цитиран от пратеника на \"Спортал\". - На сетбола в първия сет той беше много нестандартен за неговата игра. Знаех къде ще сервира, бях готов, бях там и втората топка въобще не очаквах да я изиграе по такъв начин. Имаше моменти, в които не очаквах някои неща от него, но той ги направи и това оказа влияние. Не очаквах да загубя с 0:3 сета, но резултатът не мисля, че отговаря на мача. Мисля, че играх добре, дадох всичко от себе си.\"   \"Трябва бързо да премина през следващите дни, за да съм в добра форма за турнирите в Азия. Имаше много позитиви от турнира. В последните седмици нямах добри резултати, а сега стигнах до полуфинал за първи път тук. Тенисът е такава игра, че ако не се наслаждаваш, ако не я играеш с любов, няма да се отплати\", каза още той.    \"Последните седмици бяха много тежки, с много тренировки, гордея се с това, че играя отново. Не искам да бъда прекалено разочарован. Разбира се, в момента не ми се говори много за това, но продължаваме напред\", завърши Григор. „Не очаквах да спечеля в три сета, тъй като това се случва едва за втори път за мен в турнира, но ето, на финал съм, коментира на корта Данийл Медведев. - Трябва да призная, че не очаквах толкова добро представяне в Ню Йорк. Пълна лудост е този турнир. Ако някой ми беше казал преди първия кръг, че ще получа крамп и ще продължа напред, стигайки до финала, след победа над Стан Вавринка, нямаше да му повярвам.   \"Очаквах да се върна вкъщи, но в крайна сметка още съм тук. Благодарение на вас, приятели, ще бъда на финала в неделя - щастлив съм”, така Медведев се обърна Медведев към публиката, с която имаше сложни отношения в предишните кръгове - беше и освиркван. На финала в неделя - първи за него в турнир от Шлема, той ще се противопостави на трикратния шампион в Голямана ябълка Рафаел Надал, спечелил също с 3:0 сета срещу Матео Беретини.", "date": "2019.09.07", "title": "Григор тъжен призна: Не ми се получава във важните моменти"}
{"url": "https://faktor.bg/bg/articles/spryagat-imeto-na-kobrata-v-mach-na-9-noemvri", "text": "Най-добрият ни боксьор Кубрат Пулев ще се завърне на ринга на 9 ноември. Той е включен във вечерта, чийто гвоздей ще бъде боят между Джамел Херинг и Ламонт Роуч, твърди един от най-добрите боксови журналисти Франсиско А. Салазар, цитиран от \"24 часа\". Все още обаче не е определен неговият съперник, както и мястото на двубоя. Според Салазар боксовата вечер е планирана за място край Ню Йорк. Тя ще бъде или във Верона, или на Лонг Айланд. Организатор е промотърската фирма \"Топ Ранк\" на Боб Аръм, която държи половината права на Пулев. Останалите са у Ивайло Гоцев. Така Пулев ще се бие за първи път след победата над Богдан Дину в Калифорния. След това той отнесе наказание, след като целуна представящата се за журналистка от Лас Вегас Джени Суши. Правата на Кобрата обаче бяха предварително възстановени, след като мина задължителен курс срещу сексуалното насилие.", "date": "2019.09.07", "title": "Спрягат името на Кобрата в мач на 9 ноември"}
{"url": "https://faktor.bg/bg/articles/angliya-razgromi-trikolyorite-na-uembli-za-evro-2020", "text": "Българският национален отбор по футбол беше разгромен в квалификациите за Евро 2020. Момчетата на Красимир Балъков отстъпиха с 4:0 при визитата си на тоталния фаворит Англия. По този начин сънародниците ни остават на последна позиция в група \"А\" с почти нулев шанс за едно от първите две места в групата. Отличен мач срещу нашите сънародници изигра Хари Кейн, който блесна с хеттрик. Две от попаденията му паднаха след дузпи. Другото пък беше дело на Рахийм Стърлинг. Като цяло България изигра едно добро първо полувреме, през което обаче допуснахме груба грешка при изнасянето на топката, заради която и изоставахме на почивката. След нея опонентът ни набързо си свърши работата и ни подчини още с три гола, два от които от дузпи. Най-добрите положения за \"трикольорите\" днес се откриха пред дебютанта Вандерсон, но той така и не успя да преодолее Джордан Пикфорд.", "date": "2019.09.07", "title": "Англия разгроми трикольорите на \"Уембли\" в мач за Евро 2020"}
{"url": "https://faktor.bg/bg/articles/maya-manolova-startira-kampaniyata-si-s-podpiska-i-goreshti-vaprosi-kam-fandakova", "text": "Благодаря на всички столичани, които се включиха в подписката за моята кандидатура. Виждам, че има енергия и настроение. Паралелно стартира и подписка за моите застъпници. Ще ми трябват 1600 застъпници, които да пазят моите резултати. Благодаря на абсолютно всички. Подкрепата на всички хора е безценна за мен. Това заяви кандидатът за кмет на София Мая Манолова при старта на кампанията за събиране на подписи в подкрепа за кандидатурата й. \"Започваме не случайно от Южния парк, защото превръщането на София в чист и зелен град ще е основен приоритет в моята програма. През последните години не е направено почти нищо по този въпрос. Вчера бях в \"Обеля\" за поредния проблем с презастрояването. Няма да го допусна това повече да се случва. Мисля, че никой софиянец няма да го допусне вече\", категорична бе Манолова. \"Въпросът със замърсяването на София е много сериозен. В тази връзка имам въпроси към г-жа Фандъкова. Защо търгът за сметопочистващите фирми в София се обявява една година по-рано от необходимото и защо все още няма общинска сметопочистваща фирма? Това е поръчка за над 1 млрд. лева и аз нямам обясннеие защо тази поръчка се прави сега. Не е изпълнено и обещанието за общинска фирма. Имам своите предположения, но отговорът трябва да дойде от човека, който е открил поръчката - столичният кмет Йорданка Фандъкова\", продължи Мая Манолова. \"Ще представя програмата си на 17 септември и ще я оставя отворена, за да може софиянци да я допълват, да правят предложения и да я преработват. Към момента съм подкрепена от \"Системата ни убива\" и ДБГ. Сега разбирам за подкрепата на АБВ. Благодаря на всички. Ясно е, че ако искаме да има промяна, ще трябва подкрепа от всички. За да променим модела на управление, ще ми трябва подкрепата на всеки един софиянец. Ясно е, че в предизборната кампания ще има провакации. Те вече са факт и се случват\", завърши Манолова.", "date": "2019.09.07", "title": "Манолова стартира кампанията си с подписка и горещи въпроси към Фандъкова (Видео)"}
{"url": "https://faktor.bg/bg/articles/novini-balgariya-dps-se-registrira-za-uchastie-v-izborite-zalagame-na-kandidati-s-yasna-viziya-i-programa-za-razvitie", "text": "Движението за права и свободи се регистрира в ЦИК за участие на Местните избори на 27 октомври. Необходимите документи бяха внесени от председателя на ДПС Мустафа Карадайъ, зам.-председателя на ДПС Ахмед Ахмедов и зам.-председателя на ПГ на ДПС Халил Летифов, съобщиха от пресцентъра на партията.  Пред журналисти Карадайъ посочи, че на местните избори ДПС ще заложи на кандидати, които знаят, че властта служи за решаването на проблемите на хората, а не за лично облагодетелстване. „Тръгваме уверено, с достойни кандидати, които ще спечелят изборите с ясна визия и програма за развитие на общините и кметствата за качествено по-добър живот на българските граждани. Нашите кандидати имат капацитета и волята да създадат условия за икономически растеж и развитие на общините и регионите за подобряване на живота на хората и за осигуряване на сигурност в утрешния ден“. Карадайъ обясни, че местната власт е най-близо до хората и затова местните избори са изключително важни и изискват отговорно отношение и поведение. \"Популизмът, ксенофобията, омразата, агресията, празните обещания трябва да спрат. Нека предстоящите избори са арена за битки на програми и платформи за развитие и икономически растеж на общините и регионите, за създаване на по-добри условия, за инвестиционния климат, за инвестициите в тези общини, за подобряване качеството на живот в населените места, за да има развитие, за да има бъдеще в регионите и населените места“, добави още Карадйъ. Карадайъ каза, че от понеделник ДПС започва консултации с регионалните си и местни структури за утвърждаване на кандидатите си. Крадайъ коментира още, че успех за ДПС ще е затвърждаване на досегашните позиции на партията и разширяване на участието на ДПС в местната власт: „Да, ние на Централния съвет, който проведохме преди лятната ваканция, взехме решение и определихме, че за нас целта е запазване на сегашните позиции в местната власт и разширяване на участието на ДПС в местната власт“.", "date": "2019.09.07", "title": "ДПС се регистрира за участие в изборите: Залагаме на кандидати с ясна визия и програма за развитие"}
{"url": "https://faktor.bg/bg/articles/iran-postavi-v-shah-zapada-zapochna-da-obogatyava-uran-s-novi-tsentrofugi", "text": "Иран съобщи, че от вчера е започнал да инжектира уранов газ в нови, по-модерни центрофуги, с което започва третият етап от прекратяване на спазването на ограниченията, наложени му от ядреното споразумение със световните сили, предадоха Асошиейтед прес и Ройтерс. На пресконференция в Техеран, предавана по телевизията, говорителят на тамошната организация за атомна енергия Бехруз Камалванди каза, че страната му вече може да обогатява уран дори над 20 процента в нарушение на споразумението. Според експерти 20 процента е само на малка техническа крачка от 90-процентно обогатяване, каквото е необходимо за ядрено оръжие. Според говорителя вече действат 20 центрофуги тип IR4. Той добави, че Иран е в състояние да произведе и още по-модерни центрофуги, но засега нямало нужда от тях. Камалванди предупреди Европа, че остава малко време, за да бъде спасено споразумението от 2015 г. след оттеглянето на САЩ от него. Той отбеляза, че решението на Техеран да не спазва част от ангажиментите си по него все още е обратимо, ако останалите страни изпълнят своите обещания. Достъпът на инспекторите на Международната агенция за атомна енергия (МААЕ) до иранските ядрени обекти засега няма да бъде ограничаван, добави говорителят. Иран вече е отменил всякакви ограничения върху изследвания и развитие в сферата на ядрените технологии, наложени му от споразумението, посочи той. Страната вече наруши и ограниченията върху количествата и степента на обогатяване на уран, наложени от споразумението, но уверява, че това положение е лесно обратимо и може да се върне в границите, определени в него, ако Европа въведе обещаните облекчения в санкциите, отбелязва АП.  \"Докато насрещната страна не изпълни своите обещания, тя не трябва да очаква Иран да изпълнява своите ангажименти\", подчерта Камалванди. Той няколко пъти предупреди, че Иран бързо се приближава към точка, която би означавала пълно изтегляне от споразумението.  \"Нашите запаси (от обогатен уран) бързо нарастват и ние се надяваме, че те (Западът) ще осъзнаят това\", изтъкна иранският говорител, цитиран от БТА.", "date": "2019.09.07", "title": "Иран постави в шах Запада - започна да обогатява уран с нови центрофуги"}
{"url": "https://faktor.bg/bg/articles/balgariya-predade-chlen-na-pkk-na-vlastite-v-turtsiya", "text": "България е предала предполагаем член на „Работническата партия на Кюрдистан“ (ПКК), заподозрян в тероризъм, след като той е бил арестуван на границата, предава Anadolu Agency. Заподозреният е бил задържан от силите за сигурност, докато се е опитвал да прекоси границата нелегално, според източник, който е пожелал да остане анонимен. Върху задържания е наложена международна забрана да пътува, заради това че е разпространявал пропагандни материали на обявената от Анкара за терористична организация ПКК, както и за други престъпления. Той е бил предаден на турските власти в Одрин, където ще бъде съден.", "date": "2019.09.07", "title": "Турска медия: България предаде член на ПКК на властите в Турция"}
{"url": "https://faktor.bg/bg/articles/novini-balgariya-7-septemvri-ili-pod-chiya-pola-se-krie-bsp", "text": "Тодор Живков, мърляч на българското слово, произнесe през безсмисления си живот много простотии. Ръсеше ги щедро, без да се замисля, защото мразеше да мисли. Като се започне от култовото: „Тази година - завод за полупроводници. Догодина – за цели проводници!“ и се стигне до цинизма на: „Времето е ваше, но всичко друго е наше!“, последвано от още по-циничното: „Може да решава тоя, който има пари, бе!” Според българското законодателство Живков е ръководил \"престъпен режим\" и е бил начело на \"престъпна организация\". Законът, който твърди това, е от 2000 г. и вече  1 Тодор Живков е роден на днешния ден през 1911 г. По професия е печатарски работник. Според редица косвени данни преди 9-ти септември е сътрудничил на полицията. С това се обяснява например факта, че когато през лятото на 1931 г., вече като член на младежката организация на БКП, е арестуван, по \"неясни причини\" е освободен без да бъде съден. Това \"упражнение\" се повтаря многократно. Задържан е за антиобществени и неразрешени от закона прояви, и пускан без никакви последствия от същата власт, която той и другарите му наричат \"фашистка\". Близко до ума е, че е бил    След 9-ти септември заедно с доверения си приятел Мирчо Спасов - убиец, пред когото бледнее Че Гевара, прочистват следите за себе си в полицейските архиви. А това, което двамата не успяват да прочистят, \"братушките\" го отнасят в Москва. И то още е там. Но това е по-малкото зло.  По-голямото е, че Живков и Спасов, както и другарите им, избиват хиляди български граждани. Как е ставало това ли? Хвали се сам Спасов. Ставало е като той е докладвал на Живков списъка с \"лицата\" и бъдещия държавен глава на Народна република България му е отвръщал с намигване:  Според Мирчо Спасов: „Партията разпореди преди „Народния съд” да се поизчистят, колкото се може повече врагове”. Защото „после с присъдите става бавно.” И така всяка нощ по нареждане на Живков невинни българи са откарвали към Радомирско – местността Червена могила, селата Върба, Темелково, Батановци. Там ги „опушквали” и набързо заравяли в нивите. „Около сто нощи пращахме по пет камиона, по двайсет души на камион” – признава Спасов. И пресмята: „това ще е някъде десет хиляди”. А след полунощ този изверг е докладвал на началника си Тодор Живков: „Досегът ми с другаря Живков беше много специален. Бяхме се разбрали да си съобщаваме с очи. Намигне ми и това значи да продължавам… Абе, мокра работа, ...но нали някой трябваше да я свърши.” Не случайно преди да се самоубие през 1991 г. \"партизанският поет\" Веселин Андреев написа: „Преди да изляза от живота, аз излизам от Българската социалистическа партия... Проклет да е Живков! И живковистите!”. Това проклетисване от страна на комунист към комунисти е показателно. То говори, че те не само мразят останалите хора и особено българите, но и се мразят помежду си. През 1954 г. Тодор Живков става първи секретар на ЦК на БКП, а през 1962 г.и министър-председател. И само за няколко години довежда България до пълен банкрут, до неплатежоспособност. Нещо повече. През февруари 1959 г. държавният златен резерв от 20,1 тона злато е изнесен тайно с влакова композиция в СССР. През 1963 г. Живков предлага България да се заличи като държава и да стане 16-та република на Съветския съюз. На заседанието на ръкоодството на БКП, където се взема решение по този въпрос Живков заявява: „Ние няма да правим сливане със СССР от ден до пладне, а навеки, което ще бъде образец за всички страни.” Като всички циници и простаци, убийци и национални предатели, Тодор Живков не понася и най-малката критика. Затова и когато научава, че български писател го критикува и то от \"омразния Запад\", нарежда:    И на днешния ден през 1978 г. Държавна сигурност организира убийството на големия писател и публицист Георги Марков. Денят не е избран случайно. Убийството е подарък за рождения ден на диктатора Живков. Обзема ме свирепо настроение. В ден на траур, на 2 юли 1971 г., когато цяла България скърбеше прощавайки се с двама от най-талантливите български спортисти – Георги Аспарухов и Никола Котков, правешкият празноглавец се оказва „разтревожен“ от факта, че на погребението им са се стекли „над 150 000 души“. И че то е станало „в часа, когато се погребваха съветските космонавти“. И следват непостижимите по своята нелепост, думи на Живков: „Защо трябваше да огорчим съветските хора, на какво основание? ...няма да търпим да се издигат други кумири за нашата младеж и за народа освен тези, които партията издига“. В това изказване е целият Живков – арогантен и   В куфалницата му народната почит към двама българи е „огорчение” на „съветските хора”!? Когато на 10 ноември 1989 г., по нареждане от Москва, Живков бе освободен от поста на генерален секретар на БКП той гледаше като препариран своите \"другари\". По телевизията тогава видяхме един шушумигав човечец, който сякаш не разбираше какво се случва. Казват, че му били дали медикаменти за да приеме по \"безболезнено\" новината. Но това, което не знам, наистина не знам. Но със сигурност знам, защото 30 години го виждам с очите си, че Живковата партия не се е променила, че социалистите се кланят на паметника на Живков в Правец като аборигени пред култово светилище. Затова и на 7 септември мога да кажа само едно: никога БСП на власт! Независимо дали тази партия се крие под полата на Корнелия Нинова или на Мая Манолова.", "date": "2019.09.07", "title": "7 септември или под чия пола се крие БСП"}
{"url": "https://faktor.bg/bg/articles/resor-obrazovanie-i-kultura-poluchi-balgariya-v-novata-ek", "text": "България ще получи ресор “Образование и култура” в новата Европейска комисия. Това съобщи Нова ТВ като се позовава на свои източници в Брюксел. Според изтеклата информация новата ЕК ще има двама изпълнителни заместник председатели - Франс Тимермас със специален сектор “Климат” и Маргрете Вестагер с  “Дигиталиазация”. Предвижда се за комисар по отбрана да бъде избран  бившият говорител на комисията - Маргаритис Схинас от Гърция. За Върховенството на закона очаквано е посочена чешката комисарка Вера Юрова, а Румъния получава ресор “Транспорт”. Ресорът “Земеделие” отива при поляците, а трите топ ресора – “Конкуренция”, “Икономика” и “Търговия” съответно се разпределят между Франция, Финландия и Ирландия.  Политическите сили са разпределени в новия състав на комисията по следния начин: социалистите с десет комисари, девет комисари и председател на ЕК за ЕНП и пет за \"Обнови Европа\", които са бившите либерали. Българският кандидат за еврокомисар е Мария Габриел. В предишния състав на ЕК тя отговаряше за цифровата икономика и общество. В края на август се появиха информации, че българия настоява за ресор “Земеделие“, но те бяха опровергани от премиера Бойко Борисов, според когото там всичко е предварително ясно и разпределено. По думите му страната ни иска модерен ресор като “Високи технологии и киберсигурност“. Новата комисия трябва да започне работа на 1 ноември, ако изслушванията на номинираните комисари в Европарламента мине успешно. Комисарите ще бъдат препитвани от ресорните комисии в ЕП в началото на октомври. Новоизбраната председателка на Комисията Урсула фон дер Лайен ще представи официално състава на кабинета си във вторник, а през последните седмици тя вече редеше и препитваше номинираните комисари за тяхната компетентнопст. Последната част от пъзела бе наместена след като в петък Италия представи своя кандидат, бившия премиер социалист Паоло Джентилони. Любопитна подробност е, че освен председателката, която е с аристократичен произход, в кабинета ѝ влиза още един потомствен аристократ - Джентилони.", "date": "2019.09.07", "title": "Ресор \"Образование и култура\" за България в новата Европейска Комисия"}
{"url": "https://faktor.bg/bg/articles/tsveta-karayancheva-1-4", "text": "Изказванията на президента винаги следват една линия. Това са неща, които той говори в продължение на 2 години и половина. В началото, когато го видях в парламента, се зарадвах, че може би нещо се е променило в отношенията на президента към институциите, но виждам, че няма нищо такова. Той отново сложи разделителни линии.  Така коментира критичната реч на Румен Радев в парламента в ефира на Би Ти Ви председателят на Народното събрание Цвета Караянчева. Според нея словото на държавния глава си проличало, че институцията на президентството не познава правилника за работа на Народното събрание. Конкретно – за позицията на Радев, че премиерът Бойко Борисов следва да идва в парламента по-често, Караянчева отговори, от това има нужда единствено, когато има въпроси относно за общата политика на правителството. По въпросите за конкретни политики отговаряли ресорните министри и вицепремиери. Караянчева защити и позицията на правителството относно бюджетния излишък и противопоставянето на държавния глава, който смята, че трябва да има санкция. Бюджетен излишък има, защото правителството работи. Това са неща, които не са изгодни да се казват. Този излишък отива към всички общини и дава възможност да се направят инфраструктурни проекти, да се промени градската среда. Правителството отпуска постановления, за да се насочат средствата не само към кметове на ГЕРБ, а към всички общини, защото българи живеят навсякъде, посочи Караянчева Попитана за предизборната надпревара за София, Караянчева каза, че кандидатът на ГЕРБ – Йорданка Фандъкова, е изключително подготвена, с 10-годишен опит зад гърба си, което и дава надежда, че отново може да спечели столичани.", "date": "2019.09.07", "title": "Цвета Караянчева: Има бюджетен излишък, което говори, че правителството работи"}
{"url": "https://faktor.bg/bg/articles/novini-svyat-stryaskashti-podrobnosti-za-izcheznalata-v-solun-balgarka", "text": "23-гoдишнa бългaркa изчeзнa, дoкaтo e нa пoчивкa в Гърция. Млaдaтa жeнa билa нa рaзхoдкa в Coлун, cлeд кoeтo cлeдитe ѝ ce губят. Нaшeнкaтa e oбявeнa зa издирвaнe c нaциoнaлeн бюлeтин в южнaтa ни cъceдкa. Cлeдитe ѝ ce губят oт 17 aвгуcт, кoгaтo зa пocлeднo e билa видянa в рaйoнa нa Eвocмoc в Coлун. Млaдaтa бългaркa e билa oблeчeнa в cини дънки, бялa блузa и чeрни кeцoвe. Нa гърбa cи e нocилa cиня рaницa и билa гушнaлa мaлкo кучe в ръцe. Живoтът ѝ e в oпacнocт, ce кaзвa в cъoбщeниeтo нa гръцкитe влacти. Cпoрeд инфoрмaция oт личния ѝ прoфил във фeйcбук млaдaтa жeнa e oт Coфия, нo живee в Coлун. Зa пocлeднo e билa aктивнa в coциaлнaтa мрeжa нa 28 юли, кoгaтo e публикувaлa риcункa нa мaлкoтo cи кучe. Пoд публикaциятa пък e нaпиcaлa нa aнглийcки: Аnd еvеrything it`s оk (И вcичкo e нaрeд). Вcички, кoитo знaят нeщo зa 23-гoдишнaтa, любeзнo ce умoлявaт дa ce cвържaт c уcлугaтa Silvеr Аlеrt 24 чaca в дeнoнoщиeтo нa гoрeщaтa линия SОS 1065 в Гърция.", "date": "2019.09.07", "title": "Стряскащи подробности за изчезналата в Солун българка"}
{"url": "https://faktor.bg/bg/articles/razsledvat-mayk-pens", "text": "Дeмoкрaтитe в aмeрикaнcкия Кoнгрec oбявихa, чe ca зaпoчнaли пaрлaмeнтaрнo рaзcлeдвaнe нa избoрa нa вицeпрeзидeнтa Мaйк Пeнc дa oтceднe в гoлф клуб, кoйтo e coбcтвeнocт нa прeзидeнтa Дoнaлд Тръмп пo врeмe нa oфициaлнa визитa в Ирлaндия, прeдaдe AФП. Гoлф кoмплeкcът нa Тръмп ce нaмирa в Дунбeг, нa зaпaднoтo крaйбрeжиe нa Ирлaндия, нa oкoлo 300 килoмeтрa oт Дъблин. Тaм ce прoвeдoхa ирлaндcкитe oфициaлни cрeщи нa Пeнc. \"Пaрлaмeнтaрнaтa кoмиcия нe миcли, чe пaритe нa aмeрикaнcкитe дaнъкoплaтци трябвa дa бъдaт изпoлзвaни зa oбoгaтявaнeтo нa прeзидeнтa Тръмп, ceмeйcтвoтo му и нeгoвитe кoмпaнии\", ce кaзвa в изявлeниe нa Илaйджa Къмингc, прeдceдaтeл нa влиятeлнaтa Кoмиcия пo нaдзoр и прaвитeлcтвeнa рeфoрмa в Кaмaрaтa нa прeдcтaвитeлитe нa Кoнгрeca, кoнтрoлирaн oт дeмoкрaтитe. Къмингc утoчни, чe фaктурaтa oт тoвa пътувaнe мoжe дa e гoлямa, зaщoтo прeдишнo oтcядaнe нa Тръмп в cъщия хoтeл e cтрувaлo 3,6 милиoнa дoлaрa нa aмeрикaнцитe. Тoвa e втoрo пaрлaмeнтaрнo рaзcлeдвaнe, зaпoчнaлo зa пo-мaлкo oт 15 дни зa изпoлзвaнeтo oт Тръмп и eкипa му нa рaзлични имoти, кoитo тoй притeжaвa пo cвeтa. Нa 28 aвгуcт юридичecкaтa кoмиcия в Кaмaрaтa нa прeдcтaвитeлитe oбяви, чe щe рaзcлeдвa cъoбщeниeтo нa Тръмп, чe oбмиcля дa oргaнизирa cлeдвaщaтa cрeщa нa върхa нa Г-7 в eдин oт гoлф клубoвeтe cи в Мaями във Флoридa. Пo врeмe нa кaндидaт-прeзидeнтcкaтa cи кaмпaния Тръмп ce aнгaжирa дa пoвeри aктивитe cи нa нeзaвиcимa финaнcoвa cтруктурa, прeдлaгaщa aнoнимнo дoвeритeлнo упрaвлeниe или тaкa нaрeчeния \"cляп дoвeритeлeн фoнд\".", "date": "2019.09.07", "title": "Разследват вицето на Тръмп"}
{"url": "https://faktor.bg/bg/articles/s-vklyuchvaneto-na-slavcho-velkov-v-ekipa-na-manolova-kandidaturata-i-stava-yasno-partiyno-prikrita", "text": "Включването на фигури като Славчо Велков в кампанията на Манолова ще разшири възможността нейната кандидатура да бъде възприемана като партийна, или - по-неблагоприятно - като прикрито партийна. Значими фигури се изредиха във времето като де факто кандидати на БСП за кмет на София. Някои от тях бяха със статут на независими кандидати, а други - открито партийни. И в двата случая неуспехът на поредицата червени кандидати се обуславяше от простия факт, че в София БСП не може да организира и да реализира свое електорално мнозинство. Затова Манолова избра да играе максимално граничен кандидат - с позиция на амнезия за политическата си кариера в БСП преди годините като омбудсман и с приемане на каузи, които биха довели в нейния лагер различен тип граждански позиции и граждански групи. Тази игра може да бъде успешна, но е много сложна. Защото човек не започва живота си отново само при заявено желание. Това особено много важи за публичния и за политическия живот.  в коктейла от идентичност на Манолова като независим кандидат за кмет. Може би заради това неговото присъединяване е решено да се случи в самото начало на кампанията. Както и обявяването на позицията на градската организация на БСП и на Позитано за кандидатурата на Манолова. Веднъж дадена, тази подкрепа след това ще бъде поставена на заден план в публичните изяви, които ще преследват привличане на други категории софиянци - освен партийните маси. Неизвестните ще отпадат постепенно за да се разчита максимално на ефекта на изненадата. Този ефект ще бъде важен за кампанията на Манолова и като антитеза на предвидимата и лишена от потенциал за изненади кандидатура на настоящия кмет Й. Фандъкова. Така ще се търси кампания в нападение за Манолова и поставяне на Фандъкова в принудена кампания на отбрана. Това ще се търси и преследва. Но наистина, подобна кампания, сглобена от неочаквано различни елементи - каквато се очертава да води Манолова - е сложна и рискова поради високата си непредвидимост. Която дава шансове и на самата Манолова, и на нейните противници да поднасят изненади.", "date": "2019.09.07", "title": "С включването на Славчо Велков в екипа на Манолова, кандидатурата ѝ става ясно партийно прикрита"}
{"url": "https://faktor.bg/bg/articles/novini-balgariya-daritkova-s-rechta-si-v-ns-prezidentat-podbuzhda-kam-ulichni-metezhi", "text": "Промяната премиерът да отговаря регулярно на въпроси на депутатите, за която говори президента Румен Радев в първия ден от новия политически сезон се видя синхрона между президента и БСП. Това е правило от времето на кабинета „Орешарски“. В правилника на НС е регламентирано, че премиерът може да отговаря на въпроси по всяко време на народните представители, а не само на блиц контрол. Така че има достатъчно инструменти за контрол на работата на министър-председателя. Това коментира пред Нова ТВ председателят на ПГ на ГЕРБ д-р Дариткова.  Изказването на президента в НС в началото на новия парламентарен сезон беше от типа изказване, което предизвиква улични метежи. Президентът демонстративно напусна парламента и започна да наблюдава от високо изказванията на партийните лидери. По този начин той отново се дистанцира от НС, отбеляза още депутатът от управляващата партия. Аз лично призовах за добра комуникация между институциите, защото това може да стабилизира демокрацията и предпоставя доверието към институциите, в частност към Народното събрание, аргументира позицията си Дариткова и добави, че след всички скандали и предизвикателства ГЕРБ продължава да бъде гарант на стабилността.  Партията ще търси възможности за решаване на проблемите, ще търсим консенсус с партньорите си, а това изисква коалиционната култура да бъде на високо ниво. Що се отнася до това как гледат на изборите в София и как биха приели една загуба на техния кандидат – Йорданка Фандъкова, Дариткова обясни: За нас е важно Фандъкова да бъде следващият кмет на столицата, защото е показала, че познава проблемите на града и може да ги решава, за да превърне София в модерен европейски град.", "date": "2019.09.07", "title": "Дариткова: С речта си в парламента президентът подбужда към улични метежи"}
{"url": "https://faktor.bg/bg/articles/novini-svyat-polski-deputati-nastoyavat-tursk-da-bade-izpraven-pred-sada", "text": "Група полски депутати казаха, че бившият полски премиер и настоящ председател на Европейския съвет Доналд Туск трябва да бъде изправен пред специализиран съд заради това, че не е успял да защити полската данъчна система от измами, предаде БТА, цитирайки АП. След година на свидетелски показания на бивши държавни представители, в това число и самия Туск, полска парламентарна комисия заяви, че е открила, че в периода 2008 -2014 г. правителството, под премиерството на Туск е пренебрегнало информацията за широкомащабно избягване на плащане на ДДС. Комисията смята, че загубите от това за страната възлизат на милиарди долари. Тя заключава, че Туск и неговият финансов министър по онова време трябва да се изправят пред специализирания съд, който разглежда случаите на членове на правителството. Комисията е доминирана от настоящата управляваща партия Право и справедливост, която е съперник на партията на Туск и е обезпокоена от продължаващото влияние на Туск над полската политика в навечерието на парламентарните и президентските избори.", "date": "2019.09.07", "title": "Полски депутати настояват Туск да бъде изправен пред съда"}
{"url": "https://faktor.bg/bg/articles/dashteryata-na-bridzhit-makron-skochi-na-brazilski-polititsi", "text": "Дъщерята на първата дама на Франция Брижит Макрон - Тифен Озиер, също изрази протест срещу обидните коментари от страна на бразилски политици по адрес на майка й, съобщава в. \"Фигаро\", цитирано от БТА. \"Живеем в 2019 г., а ръководни политически представители нападат жени открито заради техния външен вид\", каза Тифен по повод коментарите на бразилския президент Жаир Болсонаро и на министъра на икономиката Пауло Гедес. Последният нарече вчера съпругата на френския президент \"наистина грозна\". Протест изразиха и редица френски политици. Лидерът на крайната левица \"Непокорна Франция\" Жан-Люк Меланшон, който е на обиколка в Латинска Америка, каза, че самите бразилци са възмутени от грубостта на ръководителите си. Лидерът на партията \"На крак, Франция!\" Никола Дюпон-Енян определи поведението на бразилските лидери като неприемливо и недостойно. Областната управителка на района Ил дьо Франс Валери Пекрес пък каза, че когато бразилските лидери обиждат госпожа Макрон, всички френски жени се чувстват обидени. Тя нарече членовете на бразилското правителство \"банда грубияни\".", "date": "2019.09.07", "title": "Дъщерята на Бриджит Макрон скочи на бразилски политици"}
{"url": "https://faktor.bg/bg/articles/antoaneta-hristova-manolova-shte-izpolzva-kmetskiya-post-za-da-raste-v-politikata", "text": "Битката за София ще бъде много трудна. И Йорданка Фандъкова, и Мая Манолова имат изявени качества. Фандъкова успява тихо да се справя с проблемите. Тя натрупа доста проблеми и въпроси, но не се крие да ги признае. Мая Манолова е един биткаджия още от времето в БСП. Сега тя тръгва на битка, в която ще бъде - Аз срещу другите. Това коментира в студиото на Би Ти Ви политическият анализатор Антоанета Христова. Това я кара много да съжалява, че тя напусна поста на омбудсман, защото тя щеше да бъде много по-полезна там, отколкото като кмет на София, допълни Христова. \"Според мен Мая Манолова ще се опита да използва за кметското място, ако спечели, за да се опита да расте в политиката и да се бори за президент примерно. Това е мое предположение. За избора в София ще бъде важен политическият сблъсък. Тук говорим за критичността към ГЕРБ. Ако има голяма критичност към ГЕРБ, хората ще заложат на левия кандидат. Но към този момент, дали има такива критични хора и колко са те, никой не може да ви каже. Кампанията няма как да бъде позитивна, защото общият тон е негативен\", добави проф. Христова.", "date": "2019.09.07", "title": "Антоанета Христова: Манолова ще използва кметския пост като трамплин към президентството"}
{"url": "https://faktor.bg/bg/articles/savetnik-na-tramp-sravni-targovskata-voyna-s-kitay-s-bezizhoditsata-mezhdu-sssr-i-sasht-po-vreme-studenata-voyna", "text": "Икономическият съветник на Белия дом Лари Къдлоу сравни търговските разговори с Китай с безизходицата между САЩ и Русия по време Студената война, предаде Асошиейтед прес, на която се позова БТА. С други думи преговорите може да продължат дълго време, отбелязва АП. Китайски и американски представители се разбраха да проведат следващия кръг от търговските преговори следващия месец във Вашингтон. Къдлоу опроверга твърденията, че Доналд Тръмп бърза да приключи в търговската война заради приближаващите избори в САЩ догодина. Той заяви, че залозите в тези преговори са много високи и ако на САЩ ще са им нужни едно десетилетие, за да постигнат каквото искат, то така ще бъде. Думите на Къдлоу затвърждават позицията на администрацията, че не бърза да постигне споразумение и че единственият който страда от спора е Китай. Икономическият съветник на Белия дом допълни, че разговорите в началото на октомври са положително развитие и че въпреки новите мита, наложени от САЩ на Китай, те ще се проведат в един по-спокоен климат, предаде Франс прес. Къдлоу обаче каза, че не може да прогнозира изхода от тези разговори. До края на годината Доналд Тръмп има намерение да обложи с данъци почти целия китайски внос (около 540 милиарда долара на базата на вноса за миналата година). Икономисти предупреждават, че търговската война забавя световния растеж. Международният валутен фонд неотдавна подчерта, че тя влияе на икономиката на Китай, припомня Франс прес.", "date": "2019.09.07", "title": "Съветник на Тръмп: Ще водим до дупка търговската война с Китай"}
