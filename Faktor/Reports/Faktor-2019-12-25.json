{"url": "https://faktor.bg/bg/articles/tramp-se-sheguva-s-kim-chen-un-vmesto-raketa-mozhe-da-mi-izprati-koleden-podarak-vaza", "text": "Aмeрикaнcкият прeзидeнт Дoнaлд Тръмп кoмeнтирa шeгoвитo oбeщaния oт Ceвeрнa Кoрeя кoлeдeн пoдaрък зa Вaшингтoн. Мoжe би щe пoлучa вaзa, a нe рaкeтa oт Ким Чeн Ун, зaяви Тръмп. Ceвeрнa Кoрeя прeдупрeди CAЩ пo-рaнo тoзи мeceц, чe e възмoжнo дa изпрaтят „кoлeдeн пoдaрък“, cлeд кaтo лидeрът Ким Чeн-ун дaдe cрoк нa CAЩ дo крaя нa гoдинaтa дa прeдлoжaт нoви oтcтъпки в прeгoвoритe зa ядрeния aрceнaл и нaмaлявaнe нa нaпрeжeниeтo мeжду двeтe cтрaни. Прeз пocлeднитe гoдини рeжимът в Пхeнян извърши рeдицa изпитaния, кoитo пoвишихa дo чeрвeнo нaпрeжeниeтo в рeгиoнa. Щe рaзбeрeм кaквa e изнeнaдaтa и щe ce cпрaвим c нeя уcпeшнo, зaяви Тръмп прeд журнaлиcти. \"Мoжe би e хубaв пoдaрък\", пocoчи Тръмп, цитирaн oт Cи Eн Eн. Мoжe би пoдaръкът e крacивa вaзa, a нe рaкeтeн тecт, прeдпoлoжи шeгoвитo aмeрикaнcкият прeзидeнт. Тoй призoвa Пхeнян дa cпрe c рaкeтнитe изпитaния и дa рaбoти зa възцaрявaнeтo нa мир нa Кoрeйcкия пoлуocтрoв. Ким Чeн Ун oбaчe прoдължaвa дa дeйcтвa прeдпaзливo, oбвинявaйки Вaшингтoн, чe ce гoтви зa вoeннa инвaзия в cтрaнaтa зaeднo cъc cъюзницитe cи oт Южнa Кoрeя.", "date": "2019.12.25", "title": "Тръмп се шегува с Ким Чен-ун: Вместо ракета, може да ми изпрати коледен подарък ваза..."}
{"url": "https://faktor.bg/bg/articles/shte-valyat-dazhd-i-snyag-po-koleda", "text": "Облачността днес ще е предимно значителна, през нощта над Южна България временно ще се разкъса. На много места ще има слаби валежи от дъжд, в планините и планинските райони - от сняг. Там ще се образува снежна покривка. В сутрешните часове и привечер в Западна България и Предбалкана дъждът ще се примесва със сняг. Ще продължи да духа умерен, временно - и силен, северозападен вятър. Температурите ще продължат да се понижават, минималните ще са от 0 до 5, а максималните ще са между 3 и 8 градуса, предава БТА. Над Черноморието облачността ще е значителна. Ще духа умерен северозападен вятър. Максималните температури на въздуха ще са 8 и 10 градуса. Температурата на морската вода е 13-14 градуса. Вълнението на морето ще бъде около 2 бала. Над планините ще е предимно облачно, с валежи от слаб сняг. Ще духа силен до бурен северозападен вятър. Максимална температура на височина 1200 метра - около 0 градуса, на 2000 метра - около минус 7. И през втория и третия ден от Коледа - 26 и 27 декември, ще преобладава облачно време, на места - с превалявания, предимно слаби. Ще превалява дъжд, а в планинските райони - сняг. Във вечерните и сутрешните часове и на места в Западна България и Предбалкана дъждът ще се примесва със сняг. Ще продължи да духа умерен вятър от запад-северозапад.", "date": "2019.12.25", "title": "Ще валят дъжд и сняг по Коледа"}
{"url": "https://faktor.bg/bg/articles/novini-svyat-ruskata-aviatsiya-otnovo-bombardira-idlib-zaginaha-6-detsa", "text": "Руската авиация отново нанесе въздушни удари в провинция Идлиб в северозападната част на Сирия, предаде AFP. Десет души са загинали, сред тях има 6 деца. Съобщава се, че е бомбардирано училище в село Джубас. По данни на ООН, нарастването на военната активност от страна на сирийското правителство и Русия в региона от 16 декември е принудило десетки хиляди сирийци да напуснат домовете си. Сирийската обсерватория по човешките права съобщи, че за същия период при въздушни удари и артилерийски обстрел са загинали около 80 мирни жители. Припомняме, ООН призова за незабавно спиране на огъня.", "date": "2019.12.25", "title": "Руската авиация отново бомбардира Идлиб, загинаха 6 деца"}
{"url": "https://faktor.bg/bg/articles/prezident-i-premier-pozdraviha-balgarite-s-rozhdestvo-hristovo", "text": "Премиерът Бойко Борисов и президентът Румен Радев използваха тази сутрин социалните мрежи, за да отправят пожеланията си към българския народ, по повод светлия празник Рождество Христово. \"Честито Рождество Христово! Пожелавам здраве и радост във всяко българско семейство. Нека бъдем по-добри и даряваме с топлина и усмивка хората около нас!\", написа на страницата си във Фейбук държавният глава Румен Радев.  Министър-председателят  Бойко Борисов се обърна към българите с пожелание да бъдем заедно с нашите близки, да сме здрави, щастливи и с добри сърца.", "date": "2019.12.25", "title": "Президент и премиер поздравиха българите с Рождество Христово"}
{"url": "https://faktor.bg/bg/articles/novini-svyat-moshtno-zemetresenie-udari-kanada", "text": "Земетресение с магнитуд от 6,2 беше регистрирано на 177 километра западно от канадския град Порт Харди в провинция Британска Колумбия, съобщи Американският геологически институт, цитиран от Ройтерс. Епицентърът е бил на 10 километра дълбочина. Според Европейско-Средиземноморския сеизмологичен център трусът е бил на 518 километра западно от Ванкувър. Засега няма данни за жертви и разрушения. Няма издадени предупреждения за високи вълни цунами.Източник: БТАтрус Канада земетресение Коментирай", "date": "2019.12.25", "title": "Мощно земетресение удари Канада"}
{"url": "https://faktor.bg/bg/articles/moskva-yadosa-ankara-rusiya-obeshta-da-spre-atakite-sreshtu-idlib", "text": "Русия в хода на разговорите между руски и турски представители в Москва обеща на Турция да спре атаките в сирийския Идлиб, зад които, според говорителя на турското президентство Ибрахим Калън, стоят сирийски войски, предават ТАСС и Агенция \"Фокус\". „Виждаме, че броят на атаките в Идлиб нараства. Изпратихме нашето съобщение на руската страна. Делегацията ни (по време на разговорите в Москва) е информирана, че ще положат усилия за спиране на атаките на режима (в Дамаск - ТАСС) в рамките на 24 часа\", заяви представителят. Калън подчерта, че Турция \"очаква незабавно прекратяване на атаките срещу Идлиб чрез прекратяване на огъня\". \"Това е нашето основно очакване от руската страна. Темата за Идлиб не е отговорност само на Турция, а на цялата международна общност. Руската страна носи още повече отговорност\", каза той. Правителствените делегации на Турция и Сирия, които през последните години балансираха на ръба на военен конфликт бяха по едно и също време в Москва, написа по-рано руското издание “Коммерсантъ“. Делегациите не се срещнаха помежду си, но всяка от страните се опита да представи на руските дипломати своята истина за причините за влошаването на ситуацията в сирийската провинция Идлиб. През изминалата седмица сирийските правителствени сили поеха контрол над десетки населени места в провинцията, провокирайки нова вълна от бежанци в Турция. Делегациите на Сирия и Турция, които бяха в Москва по време на активните битки в най-проблемната сирийска провинция - Идлиб, са приети на различни нива. С представителите на Сирия, начело с министъра на външните работи Валид Муаллем, са проведени разговори от руския външен министър Сергей Лавров. „Възползвам се от възможността да уверя моя скъп приятел, че целта на моето посещение, целта на нашата работа, е да изведем търговско-икономическото сътрудничество до ниво, което да съответства на политическото и военно взаимодействие. Президентът Башар Асад прие твърдо решение да даде на руските компания приоритет при работата в Сирия“, каза Валид Муаллем. Правителствената делегация от Турция е приета от дипломат на по-ниско ниво. Според РИА Новости това е заместник-министърът на външните работи на Русия Сергей Вершинин. Според турски дипломатически източници Анкара е представена от заместник-министъра на външните работи Седат Йонал. Разговорът между министрите на външните работи Сергей Лавров и турския му колега Мевлют Чавушоглу се проведе по телефона.", "date": "2019.12.25", "title": "Москва ядоса Анкара: Русия обеща да спре атаките срещу Идлиб"}
