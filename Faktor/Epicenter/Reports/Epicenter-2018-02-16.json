{"url": "http://epicenter.bg/article/Rusnatsite-glasuvat-v-24-balgarski-grada-za-prezident-prez-mart-/147467/2/0", "text": "Руските гласоподаватели ще имат секции в 24 български града за президентските избори на 18 март 2018 г., съобщиха от пресслужбата на посолството в София, цитирани от Канал 3.  В самия ден на изборите ще бъдат отворени секции само в София, Варна, Русе и Пловдив. Те ще работят от 8 до 20 ч.  В други 20 града изборите ще се провеждат предварително по установен график - от 3 до 17 март.  Това са Благоевград, Видин, Димитровград, Хасково, Силистра, Шумен, Банско, Дупница, Петрич, Самоков, Карлово, Бургас, Добрич, Велико Търново, Стара Загора, Сливен, Търговище, Несебър, Враца и Плевен.  В България живеят близо 10 000 руски граждани, като за улеснение на многобройните туристи от Русия са открити секции в близост до зимни курорти като Банско, Самоков, Дупница.  ", "date": "2018.02.16", "title": "Руснаците гласуват в 24 български града за президент през март "}
{"url": "http://epicenter.bg/article/Izvanredno--Kiril-Ananiev-e-poiskal-ostavkata-na-direktora-na-NZOK-prof--Kamen-Plochev/147403/2/0", "text": "   Това каза пред журналисти министърът на здравеопазването Кирил Ананиев, предаде репортер на Агенция \"Фокус\".   Министърът обяви, че е направил това още вчера.   Причината -   съобщава „Канал 3“.   Тези задължения, пише в писмото си Плочев, са на стойност към началото на 2018 г. от 271 247 500 лв. и представляват задължения на НЗОК към чужди здравни фондове. Към 31 януари 2018 просрочените задължения на НЗОК възлизат на 133 571 232 лева, а към 31.12. 2018 г. техният размер се очаква да бъде 207 273 030 лева.   като изчисления от него необходим допълнителен ресурс за заплащане на исковете със срокове на плащане преди 1 януари 2019 г. възлиза на 140 млн. лева.   Това се случило преди два дни, разказа министърът в кулоарите на Народното събрание.  Вместо това, шефът на Здравната каса отишъл в парламента за совалки да търси подкрепа.  Здравният министър заяви, че няма как той да го уволни, защото Плочев е избран от парламента. Очаква се идната сряда въпросът да се дискутира от здравната комисия, на което ще бъде извикан и шефът на касата.  По неофициална информация, от    В писмото на Плочев е посочено, че НЗОК дължи 271 200 475 лв. към чуждите здравни каси - данните са за периода до началото на 2018 г.   Камен Плочев бе избран на 28 юли 2017 за управител на НЗОК. 205 депутати гласуваха „за“, а 1 се въздържа. Проф. Плочев бе единственият кандидат за поста    ", "date": "2018.02.16", "title": "Извънредно! Кирил Ананиев е поискал оставката на директора на НЗОК проф. Камен Плочев (Обновена)"}
{"url": "http://epicenter.bg/article/Skandal--Slavcho-Velkov--Vissh-politik-e-zaplashil-prof--Plochev-s-represii--ako-ne-podade-ostavka-/147416/2/0", "text": "  \"Днес чрез посредник проф. Плочев получава пряка заплаха от високопоставен политик в държавата, който му казва следното:  Това каза пред журналисти в Народното събрание депутатът от ПГ на БСП Славчо Велков по повод искането на оставката на директора на НЗОК проф. Камен Плочев, предаде Агенция „Фокус“.  „Министър Ананиев казва на проф. Плочев по телефона, че иска оставката му. Той като министър няма право да иска оставка на човек, който е избран пряко от парламента“, заяви Славчо Велков.  , обясни депутатът от БСП.  „Министър Ананиев знае за това, защото доскоро беше председател на Надзорния съвет“, коментира той. „С писмото проф. Плочев иска от парламента, който го е избрал пряко, да вземе необходимите мерки и да бъде актуализиран бюджета на НЗОК“, обясни депутатът и уточни, че задълженията на НЗОК са общо 271 млн. лева. В отговор на въпрос кой е политикът, който е заплашил проф. Плочев Славчо Велков коментира: „Онзи, който си мислите“.  Попитан най-високопоставеният политик ли е визираният от него, депутатът посочи: „Не е най-високопоставеният политик. При най-високопоставения проф. Плочев беше на разговор преди една седмица. Той го увери, че застава зад него и да си гледа спокойно работата“. „  А до кого да пише един парламентарно избран човек?“, каза още депутатът от БСП.    \"Обръщам се към президента Румен Радев, защото той е ръководителят на НСО. Нека да преценят степента на опасност, да видят какви са тези други мерки в държавата и ако трябва да осигурят охрана на проф. Плочев\", каза още Славчо Велков.  “, посочи той. „Ще има заседание на здравната комисия в сряда, където проф. Плочев ще бъде изслушан.   обясни Славчо Велков.  ", "date": "2018.02.16", "title": "Скандал! Славчо Велков: Висш политик е заплашил проф. Плочев с репресии, ако не подаде оставка "}
{"url": "http://epicenter.bg/article/Poslanik-Makarov--Veroyatno-Vladimir-Putin-shte-poseti-Balgariya-prez-tazi-godina-/147435/2/0", "text": "\"   Това заяви руският посланик Негово превъзходителство Анатолий Макаров, който гостува днес във Велико Търново.  \"  Сега е точното време за посещение на руския президент, тъй като последното му посещение беше през януари 2008 година – това са повече от 10 години”, каза Макаров.  Руският посланик коментира и изказването на българския премиер Бойко Борисов за руския президент Владимир Путин, че в живота си човек не може да избира 2 неща – родителите си и руския президент.  „  Не мисля, че има някакви проблеми за развитието на нашите връзки. Българският премиер много пъти е казвал, че иска между България и Русия да има взаимоизгодни отношения в сферата на енергетиката”, каза Н. пр. Макаров.  Посланикът отбеляза, че по негова информация състоянието на местните паметници е добро, но този въпрос ще бъде обсъден с местните власти. „Всички паметници ще бъдат възстановени – няма съменение. Това е общата история на България и Русия, скрепена с кръвта от братските ни народи”, заяви посланикът.  Руският посланик Негово превъзходителство Анатолий Макаров бе на посещение в старата столица за церемонията по посрещане на копие на Самарското знаме. Историческата реликва гостува в старата столица по повод 140-годишнината от Освобождението на България, която отбелязваме на 3-ти март.   Преди официалната церемония, Макаров даде брифинг пред търновските журналисти. Той отбеляза, че е щастлив да е в България и е приел поканата на българските власти с голямо удоволствие.  „Днес имаме няколко различни мероприятия и срещи и като посланик смятам, че е мой дълг да присъствам на тържествата тук във Велико Търново. Ние имаме обща история и общ език, изповядваме една религия, пишем на кирилицата на Кирил и Методий – затова винаги трябва да сме заедно и да вървим заедно напред. Имаме толкова много общи неща, че ни очаква много светло бъдеще”, отбеляза Н. пр. Макаров.  Той заяви, че през миналата година 600 000 туристи от Русия са посетили България и тази бройка постоянно расте. „За руснаците е много лесно да разбират българската култура, да четат езика и се чувстват добре тук. Като посланик мога да кажа, че никога не съм чувствал толкова добре извън Русия, колкото тук в България, а съм работил в много комфортни условия”, каза посланикът.  Н. пр. Макаров бе категоричен, че за националните чествания в България за 140-годишнината от Освободителната война ще има солидно руско присъствие. „ , ще дойдат представители на Руското военно-историческо дружество и на Руското историческо дружество\".  ", "date": "2018.02.16", "title": "Посланик Макаров: Путин ще дойде в България за годишнината от Руско-турската освободителна война "}
{"url": "http://epicenter.bg/article/Varna-s-nagrada-ot-izlozhenieto--Vakantsiya-i-Spa-ekspo-2018--/147436/2/0", "text": "Община Варна получи една от трите специални награди на туристическото изложение „Ваканция и Спа експо 2018“ на официална церемония снощи. Градът спечели приза за „Най-активно представяне на туристическа дестинация“. Това съобщиха от пресцентъра на община Варна.  Наградата получи Соня Георгиева, директор на дирекция „Туризъм“ към Община Варна, от Ирина Найденова – зам.-председател на УС на Асоциацията на българските туроператори и туристически агенти. Останалите два приза бяха за общините Казанлък и Велинград.  Община Варна участва със собствен щанд на туристическо изложение, което се провежда от 14-ти до 16-ти февруари в София. Един от акцентите на представянето е 110-годишнината на курорта „Св. св. Константин и Елена“.  Всяка година изложението привлича над 350 компании и повече от 20 000 специалисти и гости. Борсата е част от събитията, които Министерството на туризма организира в рамките на Българското председателство на Съвета на ЕС.  ", "date": "2018.02.16", "title": "Варна с награда от изложението „Ваканция и Спа експо 2018“ "}
{"url": "http://epicenter.bg/article/Zaharieva--Nadyavam-se-prez-yuni-da-zapochnat-pregovori-sas-Skopie-i-Tirana-za-prisaedinyavane-kam-ES/147440/2/0", "text": "Външният министър и вицепремиер Екатерина Захариева изрази надежда в началото на лятото да започнат преговори по присъединяването на Македония и Албания към ЕС.   \"Календарът предполага през април да излезе докладът за всяка една от страните. Много се надявам след това през юни на съвет да се вземе решение за започване на преговори със Скопие и Тирана\", каза Екатерина Захариева на пресконференцията след неформалната среща на министрите на външните работи („Гимних“) в отговор на въпрос за Агенция „Фокус“ какви са реалните шансове Македония и Албания в рамките на Българското председателство да започнат преговори за присъединяване към ЕС. „Считам, че има време и вероятността това да се случи е много голяма“, продължи тя.   „Обнадеждена съм от дебатите, които не бяха пряко свързани с разширяване или с конкретни дати, но от това, което чух мисля, че има голям шанс това да се случи“, посочи Екатерина Захариева. „Държавите трябва да работят много интензивно до датите, така че да изпълнят условията за преговори. Мисля, че шансът не е малък“, заяви тя. „Както и Федерика Могерини каза - и двете бихме искали това да се случи“, каза още външният министър.", "date": "2018.02.16", "title": "Захариева: Надявам се през юни да започнат преговори със Скопие и Тирана за присъединяване към ЕС"}
{"url": "http://epicenter.bg/article/Borisov-i-Yaldaram-obsadiha-dvustrannite-otnosheniya-i-transportnite-koridori--Video--/147442/2/0", "text": "С турския премиер Бинали Йълдъръм обсъдихме двустранните отношения между държавите ни и транспортните проекти от общ интерес. Това написа във Фейсбук премиерът Бойко Борисов, който е в Мюнхен за Международната конференция по сигурността.  \"Транспортните коридори, които касаят Балканите, пряко засягат Европа, Турция и държавите по пътя до Китай. След разговорите и за сигурността днес съм по-спокоен, че южният фланг на НАТО е надеждно защитен. Все повече европейски страни влизат в нашия тон за нормализиране на отношенията. Мир и спокойствие е по-добре от война\", написа още премиерът Бойко Борисов.   Министър-председателят Бойко Борисов проведе среща с премиера на Турция Бинали Йълдъръм в рамките на Мюнхенската конференция по сигурността, съобщиха по-късно от правителствената информационна служба.  Основната им тема на разговор бяха инфраструктурните проекти в региона. Премиерът Борисов подчерта важната роля на трансевропейските коридори 4, 8 и 10, които осигуряват свързаност в Европа. „Да харчим парите за инфраструктура, за образование и култура, а не да правим нови огради“, каза Борисов и допълни, че изграждането на жп линиите, магистралите и дигиталната инфраструктура трябва да се осъществя паралелно.  Турският премиер Йълдъръм заяви, че подобряването на инфраструктурата ще става само по европейските стандарти.  „Изключително съм впечатлен от постигнатото от България в тази насока“, каза той и посочи, че в момента се строи продължението от Капъкуле до Истанбул. „Когато приключим, от Лондон ще може да се стига до Китай. Ще имаме много модерна инфраструктура, която ще преминава през България и Турция“, посочи още Йълдъръм.  Двамата обсъдиха миграционната криза като подчертаха добрите резултати от съвместната работа между София и Анкара. Коментирана беше и подготовката за срещата ЕС-Турция, която ще се проведе във Варна в края на март. Турският премиер информира Борисов за срещата си с германския канцлер Ангела Меркел, определяйки я като ползотворна и стъпка за подобряване на отношенията.   ", "date": "2018.02.16", "title": "Борисов и Йълдъръм обсъдиха двустранните отношения и транспортните коридори (Видео) "}
{"url": "http://epicenter.bg/article/Valeri-Simeonov--Skandalat-mezhdu-prezidenta-i-premiera-se-otrazyava-zle-na-doverieto-na-horata-/147445/2/0", "text": " Това заяви във Варна вицепремиерът по икономическата и демографска политика Валери Симеонов, предаде Дарикнюз.  .  „Не беше нужен този скандал. Можеше да бъде заобиколен, туширан”, коментира Симеонов.    „Отдавам го на липсата на политически опит. Защо не и на лоши съветници.  , изтъкна вицепремиерът.  „Аз съм за уважение на институциите. Към всяка институция трябва да има повече доверие”, отбеляза Валери Симеонов.  Според него    „Внушават, че който влезе в парламента става идиот, кретен, крадец, лъжец и т. н.   посочи вицепремиерът.  Той разкритикува медиите за това, че излъчват основно негативни новини, които \"показват със садистична и перверзна детайлност\".  ", "date": "2018.02.16", "title": "Валери Симеонов: Скандалът между президента и премиера се отразява зле на доверието на хората "}
{"url": "http://epicenter.bg/article/Valentin-Radev-pred-deputatite--Nad-1-milion-sa-narusheniyata-na-patya-prez-2017-g-/147427/3/0", "text": "През 2017 г. служителите на МВР са констатирали 1 037 516 нарушения на Закона за движение по пътищата, а през 2016 г. - 888 208 нарушения. Това каза вътрешният министър Валентин Радев по време на парламентарния контрол. Той обясни още, че със система за видеонаблюдение и видеозаснемане на пътен контрол са оборудвани 300 автомобила на МВР през 2017 г. Вакантните длъжности по основни щатове в структурите на вътрешното ведомство към 31 януари 2018 г. са 4766, заяви още министър Радев. Той допълни, че в по-голямата си част вакантните длъжности остават финансово неосигурени, заради начина на формиране на бюджета на министерствата по показател персонал. Радев отбеляза, че в главните дирекции на МВР към 25 януари 2017 г. заетостта е 16 747, а към 21 декември 2017 г - 17 275. В областните дирекции в началото на 2017 г. заетостта е 22 524, а към 21 декември - 22 606. Вътрешният министър припомни, че се изпълнява залегналото в предизборната програма назначаване на служителите в сектор \"Сигурност\", като каза, че досега са назначени 1342 души с полицейски функции в МВР.  ", "date": "2018.02.16", "title": "Валентин Радев пред депутатите: Над 1 милион са нарушенията на пътя през 2017 г."}
{"url": "http://epicenter.bg/article/Ministrite-Ivaylo-Moskovski-i-Goran-Sugareski-obsadiha-napredaka-po-transporten-koridor-8-/147422/4/0", "text": "Министърът на транспорта, информационните технологии и съобщенията Ивайло Московски и министърът на транспорта и съобщенията на Македония Горан Сугарески проведоха работна среща в София. Повод за разговорите бе поетият ангажимент от страна на министър-председателя Бойко Борисов за изпълнение на главния приоритет в програмата на Българското председателство на Съвета на Европейския съюз за свързаността на Западните Балкани, съобщиха от министерството.  Основен акцент в разговорите между министрите бе поставен върху транспортен коридор 8, като двамата обсъдиха в детайли напредъка по изграждащите се участъци. Свързаността между България и Македония, както и възможността за съвместно финансиране на оставащите отсечки от пътната и железопътната инфраструктура в двете държави, бе другата дискутирана тема от Московски и Сугарески.  Министърът на транспорта, информационните технологии и съобщенията посочи възможността да бъде търсен общ вариант за изграждането на пътна, железопътна и дигитална инфраструктура с Македония. Той увери своя колега, че за изграждането на другите участъци от транспортния коридор може да разчита на пълна подкрепа от премиера Бойко Борисов, както и от страна на МТИТС.  Развитието на транспортен коридор 8 предстои да бъде обсъдено на среща между министър Ивайло Московски и министъра на инфраструктурата и енергетиката на Албания Дамян Гикнури.  ", "date": "2018.02.16", "title": "Министрите Ивайло Московски и Горан Сугарески обсъдиха напредъка по транспортен коридор 8 "}
{"url": "http://epicenter.bg/article/Gen--Todor-Boyadzhiev--Balgarskoto-razuznavane-otkaza-oferta-na--familiya--na-mafiyata-v-Nyu-York/147468/11/0", "text": " – за първия мандат на разузнавача в САЩ и за така наречената „българска следа“ в атентата срещу папа Йоан Павел II. (Публикуваме откъсите със значителни съкращения.) Пристигнах в Ню Йорк (б. ред. - 1967 г.) в средата на сезона, но случих добро и не особено влажно лято. Независимо от всички поръчения и задачи, с които ме изпрати моето ръководство, едва ли някой си е въобразявал, че научно-техническото разузнаване ще направи бърз и смайващ прощъпулник  на американска територия. За това просто нямаше обективни предпоставки и българското разузнаване си даваше добра сметка за това. На първо място   Политическата емиграция, също малобройна, беше така разединена в политически партийки, фракции и групи, че беше невъзможно сериозно да се разчита на някакъв запазен патриотизъм и национална привързаност. По-скоро това бе контингент, разработван по линия на контраразузнаването, отколкото по линия на външнополитическото и още по-малко по линия на научно-техническото разузнаване.  В началото основните стоки, за които можех да търся партньори, бяха килими, метли, дървени закачалки, щипки за пране, билки, сирене, нищожни количества вино, тютюн, розово масло и други от този тип. Очевидно е, че в този кръг не можеше да се очаква появата на кандидати за вербовка по линия на НТР. Първата ми “разузнавателна” задача в САЩ бе поставена на третия месец след пристигането ми и беше по поръчка на стария ми Седми отдел на Оперативно-техническото управление на МВР. Години наред те бяха купували от чикагска фирма миниатюрни микрофони, т. нар. “буболечки”. Изведнъж се оказва, че тези микрофони са на път да попаднат в ембарговите списъци. Трябваше да им се помогне за реализацията на новата поръчка.  Свързах се с фирмата и се договорихме да ми продадат необходимото количество – не повече от една шепа “буболечки”. Плащане в брой.  Един ден преди договорената среща, с осем хиляди долара във вътрешния джоб излетях с вечерния самолет за Чикаго. На летището взех такси и поисках да ме закара до центъра. Моят английски ли бе неразбираем за шофьора, или той реши, че центърът е неговото родно негърско гето, но както разбрах след слизането от таксито, аз бях в центъра на чикагския Харлем в девет часа вечерта на един подранил зимен ден на ноември. С осем хиляди долара в джоба и единствен бледолик в твърде забутания и тъмен квартал. Помня, че основният страх през следващите трийсет минути бе не толкова, че нещо лошо може да ми се случи, а страхът че ако, не дай си Боже, това стане, Центърът ще реши, че съм изчезнал с парите. Ако оцелея, за да го разкажа сам, няма да ми повярват. Все пак сумата беше твърде голяма.  Слава Богу, останах си само със страха и неприятния херпес, който изби следващия ден на устната ми. И удовлетворението, че искането на бившите ми колеги бе изпълнено. През следващата година станах  В началото на лятото на 1968 г. град Боулдър, щата Колорадо, стана домакин на първото юношеско световно първенство по борба. България участваше с пълен отбор. Делегацията се водеше от тогавашния председател на Комитета за младежта и спорта Тончо Тонев и освен спортистите включваше такива знаменитости като проф. Райко Петров, доктор Генов и вече станалия легенда Боян Радев. Той по това време вече действаше и като сътрудник – охрана на тогавашния министър на вътрешните работи Ангел Солаков. По една “случайност” по същото време в университетския кампус където бяха настанени спортистите от Източна Европа се провеждаше летен семестър по славистика с американски студенти. “Българската” студентска група включваше 10-11 младежи и трима- четирима преподаватели. От тях имаше само един българин – госпожа Цвета Джоунс. На мен ми беше известно, че тя е била секретарка на г-н Кирил Бляк, човекът, участвал активно във вербовката и ръководството на Иван-Асен Георгиев.  Междувременно в ръководството на нашата група постъпиха сигнали от едно-две от момчетата от отбора за това, че  . Доколкото повечето от момчетата не бяха свръхинтелигентни, атаката бе доста елементарна – обещания на светли перспективи за леко забогатяване, коли, момичета и т.н. В един от състезателните дни с Боян Радев отидохме в залата за състезанията. Вървяха някои от средните категории, но веднага ни направи впечатление, че на един от задните редове г-жа Джоунс говореше нещо разпалено на едно младо българско турче, окичило се вече със златен медал в най-леката категория. Седнахме зад тях и почти неволно станахме свидетели на безграничните обещания, които раздаваше госпожата на 16-годишното момче. Особено се наблягаше на това как момичетата били луди по него, след като станал шампион. В този момент Боян се наведе напред и потупа госпожата по рамото. Тя се обърна и като позна Боян Радев, въпреки прехвърлените вече над шейсет години се изчерви като момиче. А Боян невъзмутимо започна безкрайно образно и нецензурно да й обяснява какво може да й се случи, ако този млад  и надарен юноша, вместо на младите момичета вземе да окаже на нея съответното внимание. Този път освен госпожа Джоунс и аз се изчервих като невинно момиче. След този цветист монолог целомъдрената госпожа изчезна от Боулдър, а Боян записа лична победа срещу мръсната идеологическа диверсия на империализма. В интерес на истината момчетата го боготворяха и след този случай, който мълниеносно се разнесе между тях, и звезди да им сваляха, нямаше никакви шансове за пробив в техния патриотизъм.  В края на 1970 г. получих лични благодарности от председателя на ДКНТП професор Иван Попов за едно наистина   Тази разработка бе плод на задълбоченото изучаване на огромен обем информационни материали от открити източници и резултат от създадените широки контакти в средите на водещите американски фирми в областта на компютрите. На практика това бе един разузнавателен информационен продукт, въпреки че не съдържаше никакви секрети. Доколкото той щеше да изиграе някаква роля в процеса на планиране и развитие на българската електроника, неминуемо е представлявал интерес за някои от американските специални служби.  Очевидно това стана причина при едно от поредните ми пътувания до Западния бряг съвместно с един от личните съветници на проф. Попов и активното дискутиране на първата редакция на въпросния документ в хотели, мотели и на редица други места по време на пътуването ни, при връщането ни в Ню Йорк моят багаж да не пристигне и въобще да не се намери. Не преживях загубата особено трагично, тъй като вторият екземпляр се съхраняваше в търговското и аз самият не виждах нищо грешно в това “колегите” от ФБР да видят, че не се занимавам с непозволена дейност. Така или иначе съветникът на професора отнесе екземпляр, а няколко месеца по-късно ми писа, че моят документ е най-често препрочитаният от председателя на комитета и стои на лично место на неговото бюро. А колкото до багажа ми, вече владеех дотолкова добре английски, че направих красив скандал с богато използване на американския сленг на представителите на авиокомпанията и стойността му до голяма степен бе възмездена. Дали някой е покрил техните разходи, това те си знаят. Едва ли някой може да очаква, че като професионалист ще си позволя да вляза в детайлите на своята оперативна работа. Това просто няма как да стане, но все пак мисля, че мога да разкажа още един случай. Преди да го направя, искам да подчертая нещо, в което и тогава, и сега дълбоко вярвам.   Като правило европейските им съюзници и транснационалните клонове на американските гиганти твърде често си затваряха очите за изискванията на КОКОМ и без особени терзания предлагаха всичко. Но го предлагаха много по-скъпо, отколкото би могло да се намери в САЩ.  От друга страна,   То се възпроизвеждаше с едно изоставане от няколко години, в повечето случаи на по-ниско ниво и никога не би могло да конкурира американските разработки, още повече че те така или иначе не можеха да се предложат на страните от СИВ. Успехите на българското научно-техническо разузнаване по-скоро обслужваха българската конкурентоспособност в рамките на СИВ, помагаха на България да получи една или друга специализация и да не се превърне в аграрен придатък на социалистическата общност.  В крайна сметка   и всичко се свеждаше до това кой, кога и как ще успее да бъде на по-високо интелектуално и професионално ниво и да запише червена точка или да инкасира черна такава. Ето конкретен пример за това. В СИВ се водеше изключително остра борба коя соц.държава ще получи специализация за производството на магнитни дискови пакети. Ставаше дума за производство с гарантиран пазар за милиарди преводни рубли. С помощта на научно-техническото разузнаване България беше пред качествен пробив в тази област. Единственото оставащо нерешено тясно место беше във финалната обработка на алуминиевите подложки на магнитните дискове. Задачата беше поставена на резидентурата в Ню Йорк. Започна проучването и сондажът къде и как може да се реши, и то по най-бързия, но по  възможност и най-легален начин. Решението трябваше да се намери за месеци. В контактите ми с една от водещите фирми в бранша се появи ново лице – новоназначен вицепрезидент от италиански произход. Твърде скоро по негова инициатива,  Информирах Центъра. Отговорът беше светкавичен:   В края на грамата се повтаряше: “никога, никъде, при никакви условия”. В личното ми дело, в графата “награден лист” се появи първото ми наказание – “мъмрене” -  за това, че даже съм си позволил да занимавам Центъра по този въпрос, вместо начаса да отхвърля категорично направеното предложение. Историята имаше любопитен край. Срещнах се с президента на фирмата и заявих, че ако имат сериозно намерение да направим бизнес, да търсят подходящ начин и да не предлагат варианти, “нарушаващи американските закони”. Категорично отказах да продължа да третирам сделката с “новоназначения вицепрезидент”. Какво и как направи фирмата не знам, но    Като връх на всичко бях приет от губернатора на щата, за да получа официална диплома, с която ме акредитираха като Посланик на добра воля на щата Оклахома. До летището ме изпратиха с лимузината на губернатора. Гордеех се и се гордея с този акредитивен документ. Малко петънце върху този факт хвърли това, че когато през 1991 г., по време на служебна командировка в САЩ посетих този щат и се похвалих на официалните си домакини от ДЕА – Службата за борба с наркотрафика – с тази титла, с разочарование научих, че тя ми е била дадена от губернатор, който след това е излежал присъда за корупция по време на мандата си. Надявам се, че дори и косвено нямам принос към присъдата му. А за мен документът си е валиден, защото освен губернаторския подпис има и релефния, златен печат на щата. *** В края на април 1990 г. на официално посещение в България пристигна г-н Ричард Шифтър – заместник държавен секретар по човешките права.   Толкова силно, че е охладило всякакво  желание да се контактува с него.   След посещението Шифтър е докладвал във Вашингтон, че България е страна с тежък полицейски режим. От този момент той не пропуска сесия на ООН, международна конференция и всякакъв друг подходящ форум за остри атаки срещу България по въпроса за правата на човека.  Като такъв “приятел” на България заместник държавният секретар пристигна в София да инспектира има ли промяна с човешките права след 10 ноември. Още от Вашингтон бе поискана специално среща “с отговорен представител в МВР”. На 27 април 1990 г. в 9,00 часа г-н Шифтър, заместник-министърът на външните работи на България г-н Иван Гарвалов, официален преводач и двама отговорни дипломати от Посолството на САЩ в София бяха на прага на моя кабинет. Нашият екип бе не по-малко представителен. Посрещнахме ги с генерал Леонид Кацамунски – началник на Главно следствено управление, и полковник Йордан Орманков, следователят водил българското разследване срещу Агджа с обвинение за клевета срещу НРБ и вече началник на пресцентъра на министерството. Какво сме му говорили за реформата в МВР, няма да преразказвам. Беше вярно, точно и гостът се впечатли. В 9:50 Шифтър демонстративно погледна часовника си, обяви, че в 10,00 го очаква министър-председателят Луканов и затова трябва да прекратим срещата. Но иска да направи заключителен коментар.  Съдържанието на коментара най-общо се свеждаше до това, че   Гостът не ме остави да реагирам, стана и, заобиколен от свитата, тръгна. В коридора, виждайки голямо бяло петно на стената, спря за момент и с подчертана ирония запита: “Тодор Живков ли висеше там. ”Реагирах малко троснато: “Не. Джерджински. И за разлика от Тодор Живков не го свалихме, а го преместихме.”  Използвах създалата се пауза, за да вмъкна: “А вашето заявление, г-н Шифтър, за атентата срещу папата ми напомни един стар американски анекдот.” Попадението бе точно. Като истински американец Шифтър не устоя на изкушението да чуе вица. Започнах да разказвам: “В американски съд прокурорът обвинява подсъдимия, че е касоразбивач, защото в гаража му са намерили оксижен, ъглошлайф и други инструменти. Обвиняемият се обръща към съдията: - А кога ще ме съдите ваша светлост, за изнасилване? - Кога? Къде? Коя? – скача прокурора.  Никоя, следва отговора на подсъдимия. Но имам необходимия инструмент!” И веднага направих извода:  Това бе истинският край на срещата.  След един час в кабинета ми иззвъня правителственият телефон. На линията бе министър-председателят. - Бояджиев, какво си направил? – с прикрит смях в гласа запита Луканов. Господин Шифтър твърди, че след разговора в МВР става активен приятел на България. Убеден бил, че със служители, които имат чувство за хумор, даже и в МВР реформата ще върви. Че г-н Ричард Шифтър наистина е променил отношението си към България, почуствахме скоро след това. А на 16 януари 1996 г. на дипломатическото парти по случай окончателното отпътуване на американския посланик, Монтгомери отново ми разказа каква “трансформация” е преживял Шифтър след срещата в МВР. Вицът за касоразбивача станал един от най-популярните в Държавния департамент през 1990 г. Така е понякога с вицовете. И не само с тях.", "date": "2018.02.16", "title": "Ген. Тодор Бояджиев: Българското разузнаване отказа оферта на мафията в Ню Йорк"}
{"url": "http://epicenter.bg/article/-Devstvenata-prostitutka----avtobiografichna-kniga-na-Nikolay-Volev/147418/6/0", "text": "В автобиографичната си книга „Девствената проститутка“ с безжалостна към самия себе си откровеност Волев описва перипетиите в своя живот, първите и по-късните си любовни трепети.   Сред приключенията в житейския му път са псевдосътрудничество с ДС, бягство във Великобритания, брак с англичанка, завръщане в България. Творческата му биография включва документални и игрални филми, привлекли милиони зрители у нас и в чужбина. Сред тях – „Двойникът“, „Господин за един ден“,  „Дом № 8”, „Да обичаш на инат“, „Маргарит и Маргарита“.   Николай Волев е роден в София на 10 април 1946 г. Учил е 5 семестъра в архитектурния факултет на ВИАС през 1967–68 година. През 1968 г. бяга от България без разрешение от съответните власти. След престой в бежански лагер в Турция заминава за Англия. Има завършено висше образование по кинорежисура в   (1969–1972). Работил е като тухлар, тютюноберач, събирач на отпадъчно брашно в мелница, поливач на панели в бетонов възел, берач на зеленчуци в ТКЗС, уличен продавач на сладолед, екскурзовод, строителен работник, фотолаборант, преводач от български на английски, разпоредител в лондонския киносалон за кралски премиери „Одеон”, барман, чертожник, мияч на чаши в дискотека, художник на реклами, помощник-архитект, филмов монтажист, киноактьор, сценарист, режисьор и продуцент.   Луд е по високопроходимите коли, мотоциклетите и хубавите жени, но не непременно в този ред. Има два брака, един син и деветгодишна внучка.       През лятото на 1989-а кинокритичката Вера Найденова ми подари книгата на Акира Куросава „Нещо като автобиография, или потта на жабата“. На гърба на корицата тя бе написала: „На Николай Волев – с пожелание някога да последва този пример“. Надписът на Вера ми се стори двусмислен. От него не се разбираше съвсем ясно какво ми пожелава тя – да стана прочут като японския си колега или също като него някой ден да опиша живота си.  Четвърт век по-късно, препрочитайки спомените на Куросава, забелязах, че те започват така: „Ето че и аз, без да усетя как, съм станал на шейсет и осем години“. Казах си: „Е, драга Вера, световноизвестен като кинорежисьора, пред когото и двамата се прекланяме, не станах, но пък точно на шейсет и осмата си годишнина приех предложението на Раймонд Вагенщайн да напиша автобиографична книга, която издателство „Колибри“ да включи в библиотеката за мемоарна литература „Амаркорд“. Бях отклонявал поканата на Раймонд дълго преди да се съглася. Отказвах му, защото смятах, че човек трябва да е доста себелюбив, за да разказва за себе си. Но ето че и аз, без да усетя как, доживях до възрастта, на която именитият японец бе написал автобиографията си. И тогава си припомних, че преди да го стори, той също е отхвърлял предложенията на ред изтъкнати издатели. Докато един ден, след като прочел спомените на режисьора, когото самият той боготворял – Жан Реноар, у него неочаквано се появило желанието да опише живота си.  На пръв поглед решението на Куросава ми се стори противоречиво, защото тъкмо той бе разголил същността на самолюбието в своя ранен шедьовър „Рашомон“. Филмът е основан на два от разказите от Рюноске Акутагава. В тях авторът сякаш с остър скалпел прави сечение на най-потайните кътчета на човешката душа. Според него хората са неспособни да бъдат честни със себе си. Отказват да признаят открито своите грешки, слабости, пороци и недостатъци от страх, че няма да оцелеят без лъжите, които ги карат да се чувстват по-добри, отколкото са в действителност.  И понеже потайностите на човешката природа винаги са ме привличали, склоних и аз, подобно на жабата на Куросава, да влезна в кутията с огледални вътрешни стени, за да усетя как от мен се стича пот, докато се взирам в собствения си лик. Това означаваше, че най-сетне се бях почувствал готов да застана очи в очи с онази природно заложена у всеки от нас жилка – себелюбието. Оставаше само една нищо и никаква дреболия – да се преборя с изкушението да послъжа с цел да се представя пред читателите като най-добрия, морално най-възвишения и най-талантливия човек, когото познавам.   – Защо избра да разкажеш за себе си по този необичаен начин – с автоинтервю?  – Че кой друг, освен мен, би могъл да познава по-задълбочено и изчерпателно червейчетата, които гризат сърцевината ми под измамната външност на познатия образ. Все пак свидетел съм на подробности от живота си, неизвестни дори и на най-близките ми хора.  – Но така излиза, че никой друг не е достатъчно добър да те интервюира. Не е ли още по-самолюбиво да се разпитваш сам?  – О, дадох си сметка за подводните камъни на подобно предизвикателство. Но въпреки това реших да го посрещна в очакване на читателската присъда, колкото и безпощадна да е тя.  – Заглавието също е стряскащо. Би могло да бъде изтълкувано като съмнителен похват да увеличиш продажбите на книгата си.  – Избрах го единствено защото същността му до голяма степен се припокрива с моята. – Искаш да кажеш, че девствената проститутка си самият ти?  – Точно така. Или поне цял живот съм се стремял към постигането на този нравствен оксиморон.  – Би ли пояснил?  – Надявам се тълкуванието да произлезе от самата книга. Заглавието е много важно – то трябва да съдържа духа, смисъла на произведението.  – Да започваме тогава. Кой е най-яркият спомен от живота ти дотук?  – Прожекцията на „Маргарит и Маргарита“ на Филмовия фестивал в Кан през май 1990-а.  – И какво чак толкова те впечатли?  – Претъпканият киносалон. Макар и приятно, бях доста изненадан, защото мой филм досега не беше показван на най-прочутия кинофестивал в света. В същото време болезнено съзнавах, че български филми попадаха от дъжд на вятър в полезрението на тукашните ценители на седмото изкуство, чийто вкус бе формиран от всепризнати майстори като Фелини, Бунюел, Реноар, Трюфо, Годар, Антониони, Куросава, Форман, Вайда, Копола, Кустурица, Алмодовар... Публиката в Кан беше всеизвестна със своята взискателност и аз се потях обилно в тъмнината на залата. Слава богу, до мен седеше операторът Радослав Спасов, който ми стискаше палци.  Още от самото начало на прожекцията почувствах, че зрителите реагират точно така, както бих искал. Сякаш не ставаше дума за съдбата на двама непокорни български младежи през последните години преди рухването на комунизма в Източна Европа, а за изпитанията пред младите бунтари навсякъде по света. Полека-лека смехът, предизвикан от безобразията в училището и семейния бит на героите, прерасна в някакво властно чувство, сграбчило хората в салона здраво за гърлото. Филмът свърши и музиката на Джордже Замфир отзвуча върху крайните надписи. Последва злокобна тишина. Запалиха светлините и аз забелязах, че всички седят като приковани към столовете. Тук-там прозвучаха плахи ръкопляскания и тогава, неочаквано и неудържимо, залата сякаш се взриви от овации. Радослав ме потупа по рамото – едновременно смаян, зарадван и леко жегнат от неподозирано възторжения прием на моя филм.  Селекционерът на Quinzaine des réalisateurs Пиер-Анри Дьоло се появи иззад кулисите и започна да ме търси с очи. Когато ме видя, той се спусна към мен, хвана ме за ръка и ме изведе на сцената. Сякаш по команда, публиката се изправи на крака. Бях виждал да правят това в чест на големи творци – като израз на преклонение пред дарбата им. Стана ми чудно защо и аз бях удостоен със същото. Та нали у нас филмът беше обвинен в „липса на художественост“. Изведнъж си дадох сметка, че фестивалната публика в Кан беше оценила в пълна мяра смелостта ми да разкажа за едни от най-отблъскващите прояви на комунистическата власт в България далеч преди да падне Берлинската стена, когато подобна дързост се наказваше сурово. В този момент Пиер-Анри ме вдигна на ръце и ръкоплясканията станаха двойно по-силни.  На следващия ден основаният от Жан-Пол Сартр вестник „Liberation“ – един от трите най-големи френски ежедневника, публикува на първата си страница похвален отзив за моя филм. Цялото преживяване ми се видя по-вълнуващо дори и от бягството ми в Англия през есента на 1968-а.  – Толкова лесно ли се превъзнасяш от овации?  – Бях по-скоро поласкан от гробното смълчаване, преди да избухнат – като поредното доказателство за истинността на онова находчиво твърдение: „Музиката не е в нотите, а в тишината помежду им“. Преди „Маргарит и Маргарита“ подобно въздействие върху публиката бе имал и документалният ми филм „Дом № 8“. Някои зрители бяха дотолкова потресени, че бягаха презглава след прожекцията. Една особено чувствителна дама ми разказа как изтичала в парка, завила главата си с палтото и плакала, докато ѝ олекне. Едва тогава проумях защо Гогол е бил толкова угнетен от възторжения прием на неговия „Ревизор“. Той се е надявал всички в залата да бъдат ужасени, отвратени от героите на пиесата, но вместо това хората викали „браво“ и „ура“. Възхищавали се на удивителното му умение да разкрива уродливостта на заобикалящата го действителност…    ", "date": "2018.02.16", "title": "„Девствената проститутка“ - автобиографична книга на Николай Волев"}
{"url": "http://epicenter.bg/article/SASht-zaplashiha-Rusiya-sled-masiranata-kiberataka-NotPetya/147385/7/0", "text": "Белият дом заплаши Русия с \"международни последици\" за извършването на кибератаката НотПетя (NotPetya). Администрацията на президента Доналд Тръмп определи тази кибератака като \"най-разрушителната и скъпоструваща в историята\", предаде Франс прес, цитирана от БТА. Тази кибератака, извършена през юни 2017 г. от руските военни, е \"безотговорна и безразборна и ще има последици в международен план\" за Москва, заяви Белият дом. НотПетя \"бързо се разпространи из цял свят, нанасяйки щети за милиарди долари из Европа, Азия и двете Америки\", се казва в изявлението на Белия дом. Според Вашингтон тази кибератака \"е била част от настоящите усилия на Кремъл да дестабилизира Украйна и показва още по-ясно замесеността на Русия в протичащия там конфликт\". Вчера британското правителство също обвини Русия за кибератаката НотПетя.  Кремъл категорично отхвърли обвиненията, които според него са част от \"русофобска кампания\", отбелязва Ройтерс. Кибератаката НотПетя зарази хиляди компютри из цял свят през юни 2017 г., включително в критично важни инфраструктури като контролните приспособления на мястото на ядрената катастрофа в Чернобил и пристанищата на Мумбай и Амстердам. Най-засегнатата страна бе Украйна, където бяха атакувани банковите операции и информационните екрани на главното й летище. Междувременно демократите в Конгреса на САЩ внесоха законопроект, който предвижда да бъдат заделени над 1 милиард долара за по-добра киберзащита на американската избирателна система.  \"Не можем да си позволим руснаците да стоят и да се присмиват, и да се радват на успеха си от миналите избори\", каза на пресконференция Нанси Пелоси, лидер на демократите в Камарата на представителите. \"Целта им е да подкопаят демократичните устои.\"      ", "date": "2018.02.16", "title": "САЩ заплашиха Русия след масираната кибератака НотПетя"}
{"url": "http://epicenter.bg/article/Golyam-uspeh--Sani-Zhekova-shesta-v-Pyongchang/147391/8/0", "text": "Александра Жекова се класира шеста на олимпийските игри в Пьонгчанг. Това е най-доброто постижение за български спортист от 23-ите Зимни игри. За Сани това бе втори пореден финал след този от игрите в Сочи, където тя бе пета отново в дисциплината сноубордкрос.   Жекова премина спокойно квалификациите, след това бе първа на четвъртфинала изпреварвайки шампионката от Сочи Ева Самкова. На полуфинала стана меле, но Жекова успя да се справи перфектно и да участва в мечтания финал. В него фаворитките се затвориха и леше много трудно някой да пробие. Така Сани завърши на 6-то място.  След състезанието тя бе много щастлива, че е изпълнила мечтата си.  „Струваше ми много и в личен план. Заради тази олимпиада и мечтата да съм на финал нямах личен живот. Но сега щастието от постигната цел е огромно\", каза Жекова.    Бащата Виктор през сълзи разказа, че е страшно горд като треньор, че неговата състезателка за втора поредна олимпиада е на финал.  \"Това е наистина уникално постижение\", каза Виктор.  Олимпийска шампионка стана Михаела Майоли от Италия, която доминира в световната купа през целия сезон.    ", "date": "2018.02.16", "title": "Голям успех! Сани Жекова шеста в Пьонгчанг"}
{"url": "http://epicenter.bg/article/Astrolozi-veshtayat-konflikti-i-prirodni-bedstviya-v-Godinata-na-Kucheto/147406/10/99", "text": "След като изминалата Година на Огнения Петел изпълни света с оптимизъм и желание за промяна, Годината на Земното Куче настъпва със своя консерватизъм и вероятно ще бъде белязана от конфликти, финансови проблеми и природни бедствия, вещаят астролози, цитирани от ДПА.   Китайците се готвят да посрещнат Новата година на днешния 16 февруари. Според известния хонконгски астролог и специалист по фън шуй Реймънд Ло светът обаче трябва да се подготви за година, белязана от трудности във финансовата сфера и международните отношения. Ло не изключва \"от сметката\" и природните бедствия.   Предишните две години - на Петела и Маймуната, преминаха под знака на оптимистичния огнен елемент. Следващите две години - на Кучето и Свинята (Глигана), ще бъдат подвластни на консервативния земен елемент, способен да потуши огъня. Реймънд Ло предупреждава, че човечеството трябва да има нагласата за нови природни бедствия, особено свързани с почвата - земетресения, свлачища.   Астрологът припомня, че Земното Куче идва веднъж на 60 години. При предишната му поява през 1958 г. земетресения в Иран, Еквадор, Русия и Япония отнемат живота на стотици хора. Същата година бележи началото на Големия глад в Китай.   В международните отношения специалистът очаква конфликти, религиозно напрежение и противопоставяне на \"консервативните елементи\" срещу прогреса и промяната.   Световните лидери, сред които президентът на САЩ Доналд Тръмп, британската министър-председателка Тереза Мей и японският премиер Шиндзо Абе, също трябва да се настроят за трудна година. Добър късмет може да споходи руския президент Владимир Путин и китайския му колега Си Цзинпин.   Родените в Година на Кучето като Доналд Тръмп и съпругата му Мелания, също могат очакват предизвикателства. Реймънд Ло отбелязва, че те могат да се предпазят, носейки висящи украшения с изображение на заек, които да \"разсейват\" кучето. Негативни вибрации вероятно ще почувстват и родените в Годината на Дракона. Защитени ще бъдат родените под знака на Заека, Тигъра и Коня.   Освен президентската двойка на САЩ в Година на Кучето са родени бившият държавен глава Джордж Уокър Буш, холивудският актьор Силвестър Сталоун, певците Мадона, Майкъл Джексън и Дженифър Лопес, и манекенките Клаудия Шифър и Наоми Кембъл.   Източник: Новини.бг", "date": "2018.02.16", "title": "Астролози вещаят конфликти и природни бедствия в Годината на Кучето"}
{"url": "http://epicenter.bg/article/Desi-Banova--Omrazna-mi-da-slusham-kak-za-balgarina-edinstveniyat-izhod-e-Terminal-2-/147408/10/99", "text": "Официално стартира рубриката на Деси Банова по Нова телевизия \"Историите на успеха с...\".   Преди самия репортаж бившата синоптичка разкри, че след 20 години прогноза за времето отваря нова страница в професионалната ѝ кариера.   \"Омръзна ми да слушам как за българина единственият изход е Терминал 2. Срещайки се с тези хора аз съм позитивно настроена за бъдещето на тази страна\", разкри още актуалната приятелка на предишния президент Плевнелиев.   Първият репортаж на Банова бе за Александър Рангелов. Той е само на 33 години, но в автобиографията му вече фигурират множество престижни отличия, най-ценното от които е награда за иновации, лично връчена му от Илон Мъск. Той прави чудеса от семейната компания и вече може да се похвали с експорт на седем континента.   Източник: Blitz.bg", "date": "2018.02.16", "title": "Деси Банова: Омръзна ми да слушам как за българина единственият изход е Терминал 2!"}
{"url": "http://epicenter.bg/article/Dzhenifar-Anistan-i-Dzhastin-Teru-se-razdelyat/147409/10/100", "text": "Актьорите Дженифър Анистън и Джъстин Теру обявиха, че се разделят след две години брак, предадоха Франс прес и ДПА.   , се казва в съвместно изявление на Анистън и Теру. , се уточнява в съобщението. Анистън и Теру обявиха годежа си през август 2012 г. и се ожениха през август 2015 г. Дженифър Анистън е най-известна с ролята на Рейчъл от сериала \"Приятели\".  Джъстин Теру е играл във филми като \"Маями Вайс\" и \"Мълхоланд Драйв\" и бе звезда на сериала \"Останалите\" (The Leftovers), припомня БТА.   Източник: дир.бг", "date": "2018.02.16", "title": "Дженифър Анистън и Джъстин Теру се разделят"}
{"url": "http://epicenter.bg/article/Ahmed-Dogan--Koledniyat-mi-podarak-e-i-za-prezidenta-Radev-/147389/2/0", "text": "\"Добре е когато четете думите на почетния председател Ахмед Доган, да бъдете много внимателни.  , като подчерта, че няма подготвени субекти, които да поемат управлението и променят политиката в държавата.   Така коментира словесния сблъсък между президента Радев и премиера Борисов депутатът от ДПС Йордан Цонев.    По думите му остри нападки между президент и премиер не изглеждат добре нито за държавата, нито за българските граждани.   Този процес на влошен диалог между институциите, на моменти има много неприятен тон.   И добре го каза колегата Пеевски – не е добре за държавата, когато има конфликт между институциите, коментира депутатът от ДПС.    казани преди Коледа 2017 година, които политиците днес като че ли не са разчели правилно:    \"  ", "date": "2018.02.16", "title": "Ахмед Доган: Коледният ми подарък е и за президента Радев!"}
{"url": "http://epicenter.bg/article/Vanshnite-ministri-na-ES-ne-postignaha-dogovorenost-za-Zapadnite-Balkani/147392/2/0", "text": "Външните министри на Европейския съюз не постигнаха договореност във връзка с предложение на Европейската комисия за насърчаване на разширяването на Общността към Западните Балкани, които все още са белязани от етническите войни, водени през 1990-те години и имащи репутация, в които се шири беззаконието, съобщава \"Ройтерс\". Срещайки се в България, външните министри на ЕС обсъдиха за първи път плана на Европейската комисия, който определя 2025 г. като цел за присъединяването на Сърбия и Черна гора към Общността.  изтъквайки, че първите две страни от общо шестте от Западните Балкани трябва да бъдат приети още през 2022 г. \"Смятам, че 2025 г. е много късно и те заслужават много по-бърз път за интеграция\", изтъкна Сиярто пред журналисти, подчертавайки, че влизането в ЕС ще помогне за облекчаване на напрежението между съседите в регион, който се намира сърцето на ЕС.  от гледна точка на върховенството на закона в новите страни членки - от България и Румъния, до Полша и Унгария. \" . Ще говорим честно за това днес\", изтъкна германският външен министър Зигмар Габриел.  на бившата си провинция Косово, която беше призната от повечето страни членки на ЕС, макар и не от всички, е само един пример за тежките регионални спорове, които застрашават интеграцията на Западните Балкани в ЕС.  през европейските граници, оглавяват дълъг списък от проблеми, с които шестте страни от Западните Балкани, кандидатки за ЕС, трябва да се справят, ако някога изобщо бъдат допуснати в ЕС.  на Общността към Западните Балкани, които са обект на засилващото се влияние на Русия и Китай.  Това е, срещу което трябва да противодействаме, тъй като е нашият \"заден двор\", изтъкна външната министърка на Австрия Карин Кнайсел.  за разговори с председателя на Европейската комисия Жан-Клод Юнкер за изграждането на нови магистрали и жп линии за подобряване на връзките с ЕС.  изтъквайки, че страните от Западните Балкани ще се нуждаят от повече време, за да разрешат споровете си и да изпълнят критериите за влизане в ЕС.", "date": "2018.02.16", "title": "Външните министри на ЕС не постигнаха договореност за Западните Балкани"}
{"url": "http://epicenter.bg/article/Peevski-kam-prezidenta-i-premiera--Reshete-problemite-si-kato-golemi-momcheta--generali-/147393/2/0", "text": "В разразилата се война между президента и премиера бе намесено и името на депутата от опозицията Делян Пеевски.   В писмо до медиите депутатът от ДПС заяви, че нито e познавал началника на кабинета на Радев – Иво Христов, нито e имал бизнес интереси с премиера Бойко Борисов.     „Във връзка с вчерашното телевизионно интервю на премиера Бойко Борисов по bTV и днешното изявление на президента Румен Радев, в които неоснователно бе използвано моето име, заявявам следното:     Считам, че не е сериозно премиер и президент, от висотата на тяхната позиция, да ме използват в опит за разрешаване на съществуващите между тях, или между техните администрации, проблеми, както и да се упражняват върху името ми, особено с подобна неприемлива за институциите, които представляват, риторика.    без да намесват един депутат от опозицията, защото аз нямам никакво отношение към техните спорове за самолети, танкове, търгове или разни комисии.   С тези си действия и забъркването на името ми в техните търкания,  , чиито задкулисни бизнес интерес аз разобличавам през моите медии\".", "date": "2018.02.16", "title": "Пеевски към президента и премиера: Решете проблемите си като големи момчета, генерали!"}
{"url": "http://epicenter.bg/article/Gimnazist-ot-dom-za-detsa-v-Stara-Zagora-nameri-chanta-s-pari-i-ya-varna--Video-/147394/2/0", "text": "  18-годишен ученик от Професионалната гимназия по механотехника и транспорт в Стара Загора намери чанта с пари и документи и ги върна на собственика. Младежът живее в дом за деца, лишени от родителска грижа, разказва в репортаж БиТиВи.   Той се казва Величко Донков. След училище работи в голяма търговска верига. Точно там намира чантата с пари и документи. Не се поколебава и веднага я предава на охранител.   Притежателят на чантата се оказва бизнесмен. Забравил я, докато пазарувал в хипермаркета. „Разбрах от него, че е бил в дом. Много съм впечатлен от момчето, това, което е направило, понеже в чантата ми имаше едни неща, които според мен много голям процент от хората, ако бяха видели какво има вътре и биха се замислили дали да я върнат...”, разказва Иван Енев.   Съучениците и учителите на Величко научиха от екипа ни за неговата постъпка. А иначе, Величко е младеж като всички останали – когато не е на училище и на работа, обича да се събира с приятели, ритат топка. Има и любим футболист – Меси. „Това, което е Величко в момента, е благодарение изцяло само на себе си. През цялото време той е разчитал единствено на себе си и на възпитанието, което са му давали в дома за отглеждане на деца, лишени от родителска грижа...”, категорична е класната му Яница Влаева. Той от 5-годишен е в дом „Мария Терезия”.   Като всички младежи, и Величко има мечта: „От малък исках да стана полицай, обаче не знам дали ще се получи”.   Преди да разбере дали мечтата му може да се сбъдне, пред Величко стоят други задачи – догодина е абитуриент. Още отсега той събира пари за квартира. А добрата му постъпка ще бъде и запомнена, и възнаградена – собственикът на загубената чанта е предложил работа на младежа. Жест към Величко обмислят и от училището, в което учи, както и от общината.    ", "date": "2018.02.16", "title": "Гимназист от дом за деца в Стара Загора намери чанта с пари и я върна (Видео)"}
{"url": "http://epicenter.bg/article/Anton-Todorov-kam-Ivan-Bakalov--Izdigni-se-malko-ot-mizhiturskoto-si-sashtestvuvane-/147395/2/0", "text": "Словесни престррелки прехвърчаха между Антон Тодоров и Иван Бакалов в сутрешния блок на Bulgaria ON AIR заради сблъсъка между премиера Бойко Борисов и президента Румен Радев.   Бакалов заяви, че не иска да води разговор с Тодоров, а бившият депутат от ГЕРБ и настоящ аналитик в партията контрира, че зрителите нищо не научават от събеседника му и поясни: „Това е последният път, в който сядам с някое човече, което не може да ми се хване на нокътя на малкия пръст“. „Издигни се малко от мижитурското си съществуване“, каза още Тодоров на Иван Бакалов. „Аз съм бил пропагандист, ама вие, г-н Бакалов, какъв сте?“, попита Тодоров и продължи: „Докажете твърдението, че Борисов е в коалиция с Делян Пеевски. Кураж трябва и факти. Коя е коалицията?“. „Колко дивизии има президента, освен една партия, която е изпъстрена с вътрешни противоречия и една друга партия, която съжалява за подкрепата, която даде“, коментира Тодоров.   „Всеки има право на лош вкус, но чак толкова“, добави той. „Не знам защо изследването на миналото води до бяс, обиди или леко снишаване. Изследването на миналото е много полезно, за да може една нация да не прави отново подобни грешки“, каза Антон Тодоров.   Бакалов изрази мнение, че премиерът се е накарал преди дни от телевизионния ефир на детската градина „България“.   Тодоров обаче веднага отговори на тези обвинения към Борисов и заяви, че това нещо е типично поведение за Радев. „Такова е нивото на Румен Радев, който говори за разносвачи на шербет. Радев е рядко невъзпитан политик. А Бакалов има право на лично мнение, но личното мнение не е факт. Аз такива мнения ги хващам, смачквам ги и ги хвърлям в коша“, обясни Тодоров.   Той отново изброи какви успехи е постигнала България за миналата година. „Да, има наистина много бедни българи, но те не са влагали в образованието си и не са инвестирали в себе си. 30 години инвестирам в себе си. Имам книги за 150 000 лв. нека дойде камера да снима в кабинета ми“, каза Тодоров на водещия на сутрешния блок.   Бившият депутат разкри също така, че Валери Жаблянов живее в „малка спретната къщурка за няколко стотин хиляди лева“.“Той не живее в панелка. В момента неговият син работи в Националната компания Индустриални зони“, каза той.   „Предстоят европейски избори, на които БСП ще бъде помляна за 12 път, след това идват местните и ще ги вкараме от нокдаун в нокаут“, завърши Антон Тодоров.", "date": "2018.02.16", "title": "Антон Тодоров към Иван Бакалов: Издигни се малко от мижитурското си съществуване!"}
{"url": "http://epicenter.bg/article/Promenlivo-vreme-s-temperaturi-ot-minus-4--do-11-/147396/2/0", "text": "Днес времето в страната ще е предимно облачно, а в равнинните места - мъгливо, показва прогнозата на НИМХ-БАН. Минималните температури ще са между минус 4° и 1°, малко по-високи по Черноморието. Дневните температури слабо ще се повишат, максималните ще са между 6° и 11°. В София минимална температура около минус 3°, максимална около 6°. Над планинските райони облачността ще намалее и през деня ще е предимно слънчево. Ще духа слаб западен вятър. Максималната температура на височина 1200 метра ще е около 4°, на 2000 метра – около минус 3°.   По Черноморието облачността ще е предимно значителна, с разкъсвания и намаления в следобедните часове. Ще духа слаб север-североизточен вятър. Максималните температури ще са 6-9°, температурата на морската вода е 5-7°. Вълнението на морето ще е 2-3 бала.   В събота не се очакват валежи, а средната максимална температура ще достигне 9 над нулата.   В неделя ще е по-студено, с валежи от дъжд и най-висока средна температура до 7 градуса. От понеделник започва ново захлаждане, придружено с валежи от сняг. До четвъртък максималната температура няма да надвиши 5 градуса. Очаква се сняг да вали всеки ден, а минималните температури да са между 0 и 2 градуса.", "date": "2018.02.16", "title": "Променливо време с температури от минус 4° до 11°"}
{"url": "http://epicenter.bg/article/Manoil-Manev-ot-GERB--Samo-cheren-e-Narodniyat-sad--Samo-cheren-/147398/2/0", "text": "Оценката за Народния съд, поисканата оставка на заместник председателя на парламента Валери Жаблянов и напрежението между президента и премиера остро сблъскаха депутатите Таско Ерменков от БСП и Маноил Манев от ГЕРБ. В ефира на „Денят започва” по БНТ се разгоря спор в стил от 90-те.   „Докато не разберем, че от 1918-а до 1949-а в България е имало гражданска война, няма как да мерим коя забрадка е по-черна. Хубаво е като политици да се занимаваме с днешните проблеми на обществото”, заяви народният представител на БСП.  „От ГЕРБ решиха да използват това, че Валери Жаблянов винаги е имал собствено мнение и е решил да го изрази. Може би по някаква техническа грешка това мнение е попаднало в декларацията. Ние сме партия, която не се отрича от миналото си и още през 1991 г. сме поискали прошка от всички българи, които сме засегнали. Този проблем обаче продължава чрез четене на историята през ред. Това не води до обективен поглед върху миналото. Нашата работа като политици не е да вадим скелети от гардероба, а да отговаряме на днешните проблеми и да предлагаме решения”, каза Ерменков.  „БСП се залута в своите вътрешни проблеми, загубата на идеи и перспективи и реши, че като възстанови представата за връщане на комунизма, ще реши всички тези проблеми”, заяви депутатът от ГЕРБ Маноил Манев. Не са наша работа вътрешните проблеми на БСП, но те започнаха да реанимират най-черните моменти от комунизма. Не може заместник председател на НС да оправдава Народния съд. Това вече стана проблем за България и причината да се искат оставки. Това не може да го прави зам.-председател на Народното събрание и да минава между капките като грешка и объркване. Точно за да не се занимаваме с дребнотемие и да спрем да лъжем хората, трябва да показваме позиции”, смята Манев.  „През 2018 г. се върнахме в ранните 90-те. Това не може да продължава. Ще искаме оставката на Жабялнов по всички възможни правила, по законите на страната. Оставката не е самоцелна и насочена срещу физическото лице Жаблянов, тя е насочена срещу институционалното поведение на БСП”, подчерта депутатът от ГЕРБ. По думите на Ерменков обаче, когато няма смислена политика, насочена към бъдещето, темата за миналото винаги се завръща. „Няма как да извадиш от историята това, което не ти харесва, и да оставиш това, което ти харесва”, каза Ерменков. Според него изопачаването на истината продължава. Имало е несправедливости, но не може да бъдат оправдавани убийци на деца.  „Само черен е Народният съд! Само черен!”, въкликна Манев. „Само черен е и законът за защита на държавата”, допълни той. „Когато заместник председател на НС оправдава Народния съд, проблемът вече е институционален. Ние ще направим всичко възможно за оставката на Валери Жаблянов, който реанимира Народния съд”, категоричен бе Манев.  „Колегите от ГЕРБ имат навика да налагат силово решенията си, ще ги оставим да видим какво ще направят”, коментира Ерменков. Той предупреди: „Ако в това НС продължим да се грижим по този начин за бъдещето на народа, не ние, не вие,  народът ще реанимира Народния съд!” Горещият дебат продължи и по темата за сблъсъка между премиера и президента. По думите на Маноил Манев президентът периодично си изтървава нервите, като даде пример с репликата „Остава ви само една седмица” и изводът, че парламентарната република атрофира. Сега имаме противопоставяне на институциите, не на генералите, смята Манев.  „Никаква война между институциите не може да направи една държава по-силна и авторитетна”, заяви Ерменков. Не президентът обаче започна войната срещу управляващите, а те срещу него. Те не можаха да му простят убедителната изборна победа. Парламентаризмът се е превърнал в премиерска република”, коментира депутатът от БСП.  „Не ви харесва устройството в държавата”, реагира Манев. „Ако виждате във вчерашното поведение на президента нещо обединяващо, аз не виждам”, заключи той. ", "date": "2018.02.16", "title": "Маноил Манев от ГЕРБ: Само черен е Народният съд! Само черен!"}
{"url": "http://epicenter.bg/article/Zhelyo-Boychev--GERB-umelo-izpolzvat-istoriyata--za-da-pokrivat-realnite-problemi-dnes/147399/2/0", "text": ". Това заяви депутатът Тома Биков. По думите на народния представител основанието е системното нарушване на правилника на парламента. „Личното мнение може да се изразява, когато стоиш в зала като народен представител. Не искаме оставката на Валери Жаблянов като народен представител“, посочи депутатът. Вчера чрез декларация от парламентарната трибуна ГЕРБ поиска оставката на Валери Жаблянов и заяви, че ако той не я подаде, днес сутринта народните представители на ГЕРБ започват събиране на подписи. \"Явно вашите управителни органи са атрофирали, така че ние ще ви помогнем. Искаме оставката на Валери Жаблянов и започваме.\", даде тон от трибуната на Народното събрание в началото на днешното парламентарно заседание Тома Биков.   Отговорът не се забави. . Чета писмото до българския парламент до директора на здравната каса, който казва следното: \"Задълженията на здравната каса възлизат от над 270 милиона. Постъпват сигнали на здравно осигурени лица в чужбина, на които им е отказано обезщетение от здравните каси от страни членки на ЕС.\" Бягате от този дебат, защото носите отговорност за проблема.  . ", "date": "2018.02.16", "title": "Жельо Бойчев: ГЕРБ умело използват историята, за да покриват реалните проблеми днес"}
{"url": "http://epicenter.bg/article/Harizanov--Za-perioda--za-koyto-sporyat-Radev-i-Borisov--Peevski-ne-e-bil-sobstvenik-na-televizii/147400/2/0", "text": "Ако нямаше сблъсъци между президент и премиер, бих се притеснявал. В обществото трябва да има политически спорове, трябва да има сблъсъци, категоричен бе в \"България сутрин\" Bulgaria ON AIR журналистът и пропагандатор Петър Волгин. Повод за думите му бе поредната задочна размяна на остри реплики от страна на Румен Радев и Бойко Борисов, както и обвиненията за връзки с депутата от ДПС Делян Пеевски. Според журналиста няма нищо по-естествено от това държавен глава и министър-председател да спорят по различни въпроси.  \"Радев беше избран именно защото е кандидатура срещу статуквото, което се олицетворяваше в онзи момент от ГЕРБ и Борисов. Ако нямаше спорове между двете институции на \"Дондуков\", това би означавало, че в държавата цари някакъв консенсус, който до голяма степен е фалшив\", подчерта Волгин.  Той добави, че желанието да има изкуствена стабилност в обществото не е добро. \"Дълго време при предишния президент живяхме с усещането, че президентската институция е безгласна буква\". За нормално да има спорове между президент и премиер определи и другият гост на Bulgaria ON AIR Георги Харизанов от Института за дясна политика.  \"Но ми се ще сблъсъците да бяха на ниво политика, а не \"жълти вестници\", обясни той. Харизанов посочи, че за периода от време, за който спорят Радев и Борисов, Делян Пеевски тогава не е бил собственик на една от българските телевизии. Но, продължи той, цялата \"лавина\", която излезе от Президентството, не почива върху фактологията. \"Ако има такава - нека разберем, ако няма - значи президентът е излъгал. Ако Радев е излъгал - имаме много голям проблем\", заключи гостът на телевизията.", "date": "2018.02.16", "title": "Харизанов: За периода, за който спорят Радев и Борисов, Пеевски не е бил собственик на телевизии"}
{"url": "http://epicenter.bg/article/Georg-Georgiev--Prokradva-se-revnost-ot-strana-na-prezidenta-Radev/147402/2/0", "text": "  \"Премиерът подробно изложи диалога, който има с президентската институция. Радев също има голяма роля във външната политика\", допълни Георгиев.   По думите му България няма да се намесва между Атина и Скопие за името на Македония.   \"Приоритетът за Западните Балкани се припознава вече от много държави, за което ние се радваме. Трябва да бъдат изпълнени всички изисквания, които са поставени. България работи усилено 6-те държави от Западните Балкани да станат част от ЕС. Има значително подобряване на отношенията между България и Македония след подписването на договора помежду им\", поясни Георг Георгиев.   \"Стокообменът се увеличава, нараства и туристическият поток към страната ни. България се доказа като фактор и субект в международните отношения. Готови сме да станем част от Шенген, вече би трябвало страната ни да е там. Това, което следва да направи България, го е направила. Държи се като шенгенска държава и в момента, това трябва да се оцени подобаващо\", уточни заместник-министърът на външните работи.   \"Финансово фискално България е най-стабилната държава в ЕС, с един от най-високите ръстове на БВП и икономиката. Можем да имаме претенции да влезем в чакалнята на еврозоната\", добави Георг Георгиев.   \"Трябва да има консенсус в обществото за Истанбулската конвенция, дотогава процесът стопира, докато има разделение. Не виждам какво лошо има в конвенцията, тя спира насилието над жени. Длъжни сме да минимизираме процеса. Ако не бъде приета, това не може да ни докара дипломатически проблеми, но имиджови да\", каза още Георг Георгиев.   Изказването на говорителя на руското външно министерство Мария Захарова, че Бойко Борисов може да получи руско гражданство и да гласува на президентските избори в Руската федерация, Георг Георгиев коментира така: \"Говорител с премиер не може да се закача\".", "date": "2018.02.16", "title": "Георг Георгиев: Прокрадва се ревност от страна на президента Радев"}
{"url": "http://epicenter.bg/article/Ekaterina-Zaharieva--Balgariya-ne-raznasya-sherbet--chay-ili-kafe-po-vreme-na-predsedatelstvoto/147404/2/0", "text": "Не е приятно, това което се случва между президента и премиера. Надявах се, че институциите работят добре. Надявам се напрежението да се изчисти, за да е в полза на България, защото не е полезно за никого. Надявам се тонът да се успокои. Това каза министърът на външните работи Екатерина Захариева в ефира на БТВ.   Тя отбеляза, че тонът на премиера е бил изключително добронамерен и се учуди от реакцията на президента. „Премиерът призова президентът, ако има някакви данни да подаде сигнал до компетентните органи“.   По повод домакинството на България за срещата между лидерите на ЕС с президента на Турция Ердоган, Захариева каза: „Тази среща е съвместна инициатива на българския премиер и на председателя на ЕС Юнкер. Първо фактът, че успяваме да организираме такава среща е голям успех на България и външната ни политика. Ще имаме възможност да се обсъдят и сериозните въпроси между България и Турция“.   По повод думите на президента Радев, че няма да присъства на среща, на която не е бил поканен, Захариева коментира така: „За всяко едно действие от МС президентската институция се информира. Ако има желание да се види с президента Ердоган, президентът може да присъства. Въпросите, които президентът Радев поставя обаче, са предмет на двустранните срещи, а срещата във Варна е в европейски формат. Това е т. нар Лисабонски формат, на който се срещат европейски лидери, припомни външният министър. Това е формат по време на европредседателството.   Правим всичко възможно, за да подпомагаме президентската институция. Институциите трябва да си взаимодействат, което е в интерес на българските граждани. Не като по времето на Орешарски, когато нито един министър не беше пускан по време на срещите на президента Плевнелиев“, подчерта Захариева.   „България в никакъв случай не разнася шербет, чай или кафе по време на председателството. България поставя важните въпроси пред Европа\".   По повод думите на говорителя на руското външно министерство Мария Захарова, че премиерът на България може да получи руско гражданство и да гласува за Путин, защото мечтите се сбъдват, Захариева отговори: Това е нелепа шега. До това се стигна, след шега от страна на Бойко Борисов, който каза, че две неща в света не се избират – родителите и руският президент. Реакцията обаче закъсня със 17 дни. На неформалната среща на външните министри от държавите в ЕС, която в момента се провежда в София, се обсъждат важните и актуални теми от актуалните геополитически проблеми, каза още Захариева.", "date": "2018.02.16", "title": "Екатерина Захариева: България не разнася шербет, чай или кафе по време на председателството"}
{"url": "http://epicenter.bg/article/GERB-ne-se-otkazva-da-svalya-Zhablyanov--pochva-podpiska-v-parlamenta/147414/2/0", "text": " Пореден ден депутатът Тома Биков направи декларация от името на управляващата партия, предизвикана от изречението за неизбежността на Народния съд, предава Канал 3.  Биков обяви, че след като социалистът не се оттегля доброволно, депутатите от ГЕРБ започват да събират подписите. Основанието да му искат оставката е системно нарушаване на правилника на Народното събрание.  \"Ще формулираме основанията си и юридически\", закани се Биков. Той даде диагноза на БСП - намирала се в биполярно състояние, а партийните й органи били атрофирали. Последното лъснало като факт заради неспособността на левицата да вземе политическо решение за оставката на Жаблянов. \"Явно не сме в състояние да разберем какво се говори във вашето биполярно състояние. Чуваме едно, виждаме друго, а после разбираме, че мислите трето\", отбеляза депутатът от ГЕРБ.  И показа готовността на управляващите да помогнат на социалистите: \"Да ви помогнем да формирате адекватна позиция по отношение на национални консенсуси, свързани с политическото насилие и политическия консенсус по теми, които за нас не бива да бъдат преразглеждани\", вметна той.  Жельо Бойчев от БСП отвърна, че цялата сценка на управляващите с атаката срещу Жаблянов е за да отклонят вниманието от огромния скандал с дълговете на Здравната каса към чужди каси зад граница за над 200 млн. лв.  ", "date": "2018.02.16", "title": "ГЕРБ не се отказва да сваля Жаблянов, почва подписка в парламента"}
{"url": "http://epicenter.bg/article/Kaloyan-Pargov--Ne-izklyuchvam-veroyatnostta-ot-predsrochni-izbori/147417/2/0", "text": "„Емблемата на София се пропука. Днес има престрелки на високо равнище“, коментира Паргов размяната на критични реплики между президента Румен Радев и премиера Бойко Борисов. „Не е без значение как ще завърши председателството. Как ще излезе България. Дали приоритетът Западни Балкани ще се случи“, продължи Паргов. Председателят на БСП-София събра червения столичен актив и журналисти на чаша вино и на спектакъл „Кино и вино“. Кинокритикът и винен експерт Веселин Савов направи преглед на творчеството на филмовата легенда Франсис Форт Копола през вкуса на сицилианските вина. Гостите опитаха петстепенно меню с бели и червени вина. „Без вино няма как да правиш успешна политика“, обичал да казва Копола.   Събитието бе в „Морино клуб“, намиращ се на партерния етаж в сградата на КНСБ. Паргов се пошегува с табелите, указващи местоположението на заведението: „Когато нищо не върви на дясно, то тръгнете на ляво!“ И подчерта, че БСП е алтернативата с главно „А“.    ", "date": "2018.02.16", "title": "Калоян Паргов: Не изключвам вероятността от предсрочни избори"}
{"url": "http://epicenter.bg/article/Borisov-v-Myunhen--NATO-ostava-osnoven-garant-za-kolektivnata-otbrana-na-evropeyskite-sayuznitsi-/147419/2/0", "text": "Министър-председателят Бойко Борисов участва в дискусията „Защитавайки заедно сигурността на Запада, отбранителният съюз и неговото въздействие върху трансатлантическите отношения“, чийто модератор беше председателят на Групата на ЕНП в Европейския парламент Манфред Вебер. Дискусията е част от събитията в рамките на Мюнхенската конференция по сигурността, съобщиха от правителствената информационна служба.  „Североатлантическият договор остава основен гарант за колективната отбрана на европейските съюзници. В същото време, засилването на Общата политика за сигурност и отбрана на ЕС е инвестиция в европейския фланг на НАТО. Установяването на Постоянното структурирано сътрудничество в областта на отбраната е важна стъпка в този процес“, посочи премиерът Борисов=   Той отбеляза, че PESCO подпомага изграждането на съвместни способности чрез многонационални проекти, което е стъпка напред към засилване на европейската интеграция в областта на отбраната.  ", "date": "2018.02.16", "title": "Борисов в Мюнхен: НАТО остава основен гарант за колективната отбрана на европейските съюзници "}
{"url": "http://epicenter.bg/article/d-r-Stoycho-Katsarov-zashtiti-prof--Plochev--Pravilno-e-da-nastoyava-za-aktualizatsiya-na-byudzheta-na-NZOK-/147421/2/0", "text": "Поисканата оставка на управителя на НЗОК е недопустима намеса на изпълнителната власт в законодателната, защото председателят на Касата се избира от Народното събрание. Това каза в интервю за предаването „Хоризонт до обед“ по БНР д-р Стойчо Кацаров, председател на Центъра за защита на правата в здравеопазването.   Искането на оставка от страна на министър е натиск върху независимата Национално здравноосигурителна каса и върху парламента, добави той.   Правилно е да бъде поискана актуализация на бюджета на НЗОК от Народното събрание, посочи д-р Кацаров.   И добави: „Това е органът, който приема бюджета на НЗОК, а и това е органът, който го е избрал. Така че е съвсем закономерно да се обърне точно към този орган. Що се отнася до основателността на неговото искане, смятам, че не само има основание, но, според мен, трябва да поиска актуализация с поне още 100 млн. Основанието на проф. Камен Плочев да поиска актуализация на бюджета е това, че НЗОК дължи на европейски здравни фондове 260 млн. лв. към 31 декември 2017 година. Те са провели преговори със здравни фондове и с болници, които са отказали да разсрочат плащанията и искат незабавно изплащане на дължимите суми. В бюджета на НЗОК за 2018-а година са предвидени едва 73 млн., т.е. те са крайно недостатъчни. Отделно от това, НЗОК дължи около 130 млн. лв. неразплатена, но извършена дейност на болниците. Т.е. минимум 330 млн. лв. му трябват допълнително. Той съвсем закономерно иска актуализация.“", "date": "2018.02.16", "title": "Д-р Стойчо Кацаров защити проф. Плочев: Правилно е да настоява за актуализация на бюджета на НЗОК!"}
{"url": "http://epicenter.bg/article/Prezidentat-Rumen-Radev-se-sreshtna-s-makedonskiya-si-kolega-George-Ivanov-/147434/2/0", "text": "Президентът Румен Радев се срещна с македонския си колега Георге Иванов в Скопие, предаде бТВ.  Това е първото държавно посещение след влизането в сила на Договора за приятелство, добросъседство и сътрудничество между двете държави.  Официалната церемония по посрещането се състоя в резиденция „Вила Водно“.  Радев ще се срещне и с премиера на Македония Зоран Заев, и с председателя на Събранието Талат Джафери.  Ключови теми на посещението ще бъдат изпълнението на Договора за приятелство, както и подкрепата на България за европейската и евроатлантическата интеграция на Македония.  В ръководената от държавния глава делегация участват представители на изпълнителната, законодателната и местната власти, на българското православно духовенство, както и на българските стопански камари.  ", "date": "2018.02.16", "title": "Президентът Румен Радев се срещна с македонския си колега Георге Иванов "}
{"url": "http://epicenter.bg/article/Top-dizaynerat-na-bulchinski-rokli--Toni-Mentel--pristiga-v-Balgariya/147410/10/0", "text": "За първи път дизайнер на булчински рокли пристига в столицата, за да се срещне лично с бъдещите младоженки в рамките на „Училище за булки”, сезон 3. Най-чаканото от младоженките събитие ще се проведе на 24-и и 25-и февруари, събота и неделя в булчински магазин Брайдъл хауз в България Мол, ет +2 от  11.00 до 19.00 часа.   В предишните две издания на станалия традиция форум, своите булчински рокли избраха близо 100  булки. В сезон 3 на „Училище за булки” младоженките за първи път ще се срещнат с inhouseдизайнера на NYFW.  Освен подробни съвети при избора на рокля за най-вълнуващия момент в живота на всяка жена, победилите в специална он-лайн игра, бъдещи булки ще получат съвети от гримьор и фризьор.   Под ръководството на Тони Ментел именити майстори в грима и прическата ще подготвят булчинските визии на дамите, които ще се включат в събитието.   Тони Ментел е роден във Великобритания. Завършил е Кралския колеж по изкуствата в Лондон, а днес продължава да живее и работи в английската столица.   Първата си булчинска рокля сътворява през 1999-а година, въпреки че в началото на кариерата си е създавал предимно официални облекла. Пристрастен е към детайла и прекрасните тъкани, които работата като дизайнер му позволява да използва.  Винаги се е интересувал от булчинското облекло.   \"Всяка година проектирам около 250 нови сватбени рокли. Но ако ме питаш колко жени са носили моите образци, тогава главата ми започва да пуши. Трябва да са били милиони! Нямам търпение да се срещна с българските булки. Това е огромен източник на вдъхновение за мен!” – споделя Ментел преди пристигането си в България.   Според него, независимо, как изглежда една жена, сватбената рокля трябва да е като рамка за картина. Булката трябва да се довери на предпочитанията си и да ги подчертае.   „Когато булката се чувства удобно в това, което носи, тя има зашеметяваща харизма.” – разказва дизайнерът в свое интервю и допълва: „Пътувам по целия свят, посещавам булчински магазини и срещам потенциални клиенти, които ми казват, как искат да изглеждат и да се чувстват, когато се женят. Просто се опитвам да ги слушам и да им помагам да реализират своите мечтани рокли.”   В София Тони Ментел, който проектира линиите на \"Джъстин Александър\" \"Signature\" и \"LillianWest\", ще сподели тайната на перфектната сватбена рокля. Неговият стил при изработката на сватбени рокли се проявява при смесването на чисти линии с класическата конструкция от 50-те години на миналия век. След това добавя специални ръчно изработени детайли. Вдъхновението си Ментел черпи от срещите с булки и техните семейства. Най-често реакцията на шедьоврите, които създава са сълзи на радост.   Justin Alexander Bridal е американска семейна фирма.    Роклите на Justin Alexander Bridal са клас „Висша мода”, изработени в класически линии с ръчно бродирани фини дантели и естествена коприна. Имат съблазнителен и женствен стил, зашеметяващи детайли, които ги превръщат в произведения на изкуството. Силуетът е неповторим, с елегантно изрязан гръб и кристални деколтета.   Моделите се отличават с изискани линии, обсипани са с камъни, а деколтетата са женствени и изящни. Фините аксесоари, облечени в коприна и нежни дантели са ефектни без да се натрапват.  Всичко това създава единствената и уникална сватбена визия, която сякаш разказва приказката на Холивуд, сменяйки филмовите ленти, пресъздали живота на Грейс Кели, Одри Хипбърн и Джаки Кенеди.   Отличителен белег на бранда е лекотата и комфорта на роклите дори при най-пищните модели. Брайдъл мода държи пълните права за продажба и на всички линии на модния гигант JustinAlexanderBridal – JustinAlexander, LillianWest, Sincerity и Sweetheart.   Представителният булчински бутик Брайдъл Хауз бе открит с пищно ревю през март 2015-а година.      ", "date": "2018.02.16", "title": "Топ дизайнерът на булчински рокли, Тони Ментел, пристига в България"}
{"url": "http://epicenter.bg/article/Poredna-izlagatsiya-v--quot-Chereshkata-na-tortata-quot-/147412/10/88", "text": "Излагацията в \"Черешката на тортата\" няма край.   Плеймейтката Нора Недкова посрещна гостите си в скъп ресторант в столицата и още когато им поднесе салата, те бяха шокирани от перфектния й вид и веднага констатираха, че най-вероятно не я е направила тя.   Недкова нагло излъга, че е приготвила цялата вечеря сама за 30 минути, а закъсня за самата вечеря поне с толкова. На гримьора Валентин Кулагин това не му отбегна.   \"Гримът най-вероятно ще й отнеме най-много време. Тъй като аз съм я гримирал и съм я виждал без него, мога да кажа, че има крайна нужда от това\", присмя се Кулагин.   Люси Иларионов също подкачи красавицата за забавянето, а тя нагло отвърна: \"Абе, Люси, какво ти става, защо ме нападаш? Аз не съм ти жена, ще ме чакаш...Аз пък искам да седна да си пийна\", категорично зяаяви тя.   Докато Нора сервира основното ястие гримьорът побърза да се изгаври отново с нея. Той очерта устните си с тъмно червило и каза, че иска да е в тон с плеймейтката, като дори я попита дали й харесва. Тя игнорира поведението му, но наглостта на гримьора не спря до тук.   След като Недкова сервира основното ястие, което бе октопод, Валентин заяви демонстративно, че няма да го яде. Плеймейтката взе чинията му и каза \"Естествено, че няма да ядеш от храната ми\" и я отнесе далеч от него.    Разбира се, гаврата не спира до тук. Докато се хранят всички гости, Кулагин имаше достатъчно време, за да огледа естествения бюст на Недкова.   \"Цицата ти излиза от роклята. Не стига, че е малка, пък и излиза\", изсмя се той като не смути никого, тъй като явно Люси, Борислава, Нора и Алфредо свикнаха с нелепите му изказвания.   Накрая на предаването Нора трябваше да направи изненада на гостите си и тя им извика гадателка, което се оказа доста оригинално от нейна страна. Кулагин се отцепи от колектива и каза, че не желае да му се гледа.   Люси се вбеси и се обърна към камерите: \"Пуснете този индивид да пуши, моля\". Гримьорът не трепна и се обърна да слуша с интерес какво ще каже гледачката на гостите. Тя сподели на Борислава и Люси, че ги очакват силни години, в които ще постигнат нови цели.  Източник: Blitz.bg    ", "date": "2018.02.16", "title": "Поредна излагация в \"Черешката на тортата\": Мис Плеймейт посрещна гостите си полугола"}
{"url": "http://epicenter.bg/article/Nora-Nedkova-/147415/10/88", "text": "Последната седмица предаването \"Черешката на тортата\" буквално стигна дъното с гостите си. Скандалната плеймейтка Нора Недкова и гримьорът Валентин Кулагин шокират вече четири дни подред с непристойно и гнусно поведение. Двамата не спират да влизат в преки хамалски конфликти.   Сряда и четвъртък бяха дните, в които участниците гостуваха именно на Недкова и Кулагин, пише Блиц. Двамата се опитаха да демонстрират висока класа и луксозен живот, но единственото, което постигнаха бе погнуса от страна на зрителите и навличането на гнева им. Простоватото им поведение на моменти толкова вбесяваше останалите гости, че им се наложи на няколко пъти да им направят по-остри забележки.    Люси дори не сдържа нервите си и вчера помоли \"индивида\" Кулагин да излезе да пуши цигара по време на изненадата на Недкова. Плеймейтката пък най-демонстративно го лиши от основно ястие.    Първата вечер звездите гостуваха на Алфредо Торес. Блондинката и гримьорът прекалиха с алкохола и започнаха да се замерят с храна и да се заливат с вино. Оказа се, че това не е бил пиковият момент в предаването и той е останал скрит от очите на зрителите.    Недкова пусна скандално разкритие за вечерята във Валентин. Тя е набила гримьора в собствения му дом, след като е барикадирал там нея и останалите гости.   ", "date": "2018.02.16", "title": "Нора Недкова: Стигнах до саморазправа с Кулагин! С такива хора става само с бой!"}
{"url": "http://epicenter.bg/article/45-godishnata-Kameran-Dias-ochakva-parvoto-si-dete/147426/10/100", "text": "45-годишната актриса и съпругът Бенджи Мадън очакват първото си дете. \r\n \r\n \r\n \r\n", "date": "2018.02.16", "title": "45-годишната Камерън Диас очаква първото си дете"}
{"url": "http://epicenter.bg/article/Tomi-Liy-se-sgodi-za-peti-pat-/147441/10/0", "text": "Рокаджията Томи Лий, прочул се като барабанист на хеви метъл групата \"Мотли крю\", която през 2015 г. организира прощалното си турне, се сгоди за пети път, съобщи Контактмюзик.   Поредната дама, с която 55-годишният Лий ще мине под венчило, е 31-годишната комедийна актриса Британи Фърлан. Рокаджията й е предложил брак на празника Свети Валентин след продължила по-малко от година връзка. Фърлан лично се е похвалила с годежа, публикувайки в сайта Инстаграм видео на пръстена си с огромен сърцевиден диамант.   \"Това определено е по-добро от шоколад. Поздравете бъдещата госпожа Лий\", пише брюнетката.   За Британи Фърлан това ще бъди първи брак, а за Томи Лий - четвърти.   Въпреки че се стяга за четвърта сватба, рокаджията е предлагал брак пет пъти. С три от годениците си - модела Илейн Берген и актрисите Хедър Локлиър и Памела Андерсън, музикантът е заставал през олтара. С четвъртата - София Туфа, за която се сгодява през 2014 г., Лий така и не сключва брак. Двойката се разделя през 2016 г., припомня изданието.   Въпреки че през леглото му са минали безброй жени, Томи Лий споделя, че е много претенциозен по отношение на представителките на нежния пол. Рокаджията обаче не крие, че след няколко питиета критериите му често са занижени. Източник: Новини.бг", "date": "2018.02.16", "title": "Томи Лий се сгоди за пети път  "}
{"url": "http://epicenter.bg/article/Folkpevetsat-Fiki-stana-mazhki-tatko--bebeto-nosi-imeto-na-bashta-mu--Snimka-/147454/10/100", "text": "Фолкпевецът Фики Стораро и съпругата му Гюлджан станаха родители на момченце.   С този факт се похвали щастливият татко, преди по-малко от час в личната си страница в Инстаграм.   В социалната мрежа синът на Тони Стораро пусна фотос на бебешка ръчичка със синя гривничка.   „Роди ми се син! Аз съм най-щастливият татко на земята! Бъдете благословени!“, написа той под снимката.   Преди месеци на сватбата си Фики сподели, че синът му ще носи името на баща му - Тунчер.  Източник: novini.bg", "date": "2018.02.16", "title": "Фолкпевецът Фики стана мъжки татко, бебето носи името на баща му (Снимка)"}
{"url": "http://epicenter.bg/article/Milan-ne-ostavi-shansove-na-Ludogorets-v-Razgrad-sled-0-3/147411/8/0", "text": "  Отборът на Лудогорец загуби от Милан с 0:3 в първия мач от 1/16-финалната фаза на Лига Европа, игран на „Лудогорен Арена“ в Разград, предава БГНЕС   Шампионите на България бяха равностойни на именития си съперник в голяма част от двубоя, но класата на италианския гранд си каза думата и „росонерите“ стигнаха до класически успех. Първата част бе оспорвана, но в самия край Кутроне даде преднина на гостите с удар с глава след центриране на Хакан Чалханоглу отляво.   След почивката разградчани се опитаха да се върнат в мача, но в 64-та минута Козмин Моци направи глупаво нарушение в наказателното поле на „орлите“ и Рикардо Родригес покачи на 2:0 от отсъдената дузпа. В последната минута на мача резервата Фабио Борини оформи крайното 3:0 с прецизен изстрел по земя.   По този начин „росонерите“ на практика обезсмислиха реванша в Милано след седмица.      ", "date": "2018.02.16", "title": "Милан не остави шансове на Лудогорец в Разград след 0:3"}
{"url": "http://epicenter.bg/article/Lyubo-Penev-se-ottegli-ot-borbata-za-prezident-na-BFS--Video-/147433/8/0", "text": "Любослав Пенев напусна конгреса на БФС  Не участвам в уговорени мачове, заяви кандидатът за президент на футболния съюз  Любослав Пенев напусна Конгреса за избор на президент на БФС, тъй като \"не участва в уговорени мачове\". Форумът започна тази сутрин в столичния хотел \"Маринела\", като Пенев и другият кандидат за поста на Борислав Михайлов - Ивайло Дражев, не бяха допуснати в залата, докато тече изборът на комисии, тъй като не са членове на футболния съюз.  \"Не мисля, че за да се проведе демократичен избор, се гласува по този начин. Нито е честно, нито е справедливо. Не мисля, че така трябва да се управлява българският футбол. Щом имаме възможност, изборът трябва да е демократичен. Сега не се допускат хора от моя щаб, както и на Ивайло (б.р. - Дражев), в комисиите. Това е задължително. Това е фарс. Аз съм меко казано възмутен. Любо Пенев и екипът му не участват в уредени мачове - каза Пенев. - Нека по-добрият, по-сериозният победи. Няма как при искане за демократичен избор да не се позволява промяна в комисиите. И тази тройна бюлетина. Какво правим? Какво значи \"тройна бюлетина\"? Едната пускам, а другата я давам на областните и зоналните? (б.р. - Пенев изказа съмнения, че по този начин делегатите ще се отчитат пред областните и зонални отговорници в БФС за това как са гласували). Това не е начинът, според мен. Трябва да се замислите сериозно. Любо Пенев и екипът му не участват в уговорени мачове. Напускаме залата!\"  Пенев обаче не се отказва от изобрите, обяви друг бивш национал и член на неговия екип - Николай Илиев.  \"Абсолютен фарс и цирк. Видяхте какво се случи в началото. Оставиха две легенди с 200 мача за националните гарнитури на България (б.р. - Пенев и Илиев) да слушат химна отвън. Бъдете сигурни обаче, че тези избори сме ги спечелили\", каза Илиев.  Преди да напусне залата Любослав Пенев атакува от трибуната делегатите на конгреса: \"Повечето от вас не са истински делегати\". Вицепрезидентът на БФС Атанас Фурнаджиев веднага го контрира: \"Кажете имената! Кои не са истински делегати? Посочете поне един\". Пенев отвърна: \"Не ме прекъсвайте\", и не назова имена.    \"Нека по-добрият, по-сериозният победи. Няма как при искане за демократичен избор да не се позволява промяна в комисиите. И тази тройна бюлетина. Какво правим? Какво значи \"тройна бюлетина\"? Едната пускам, а другата я давам на областните и зоналните? Това не е начинът, според мен. Трябва да се замислите сериозно. Любо Пенев и екипът му не участват в уговорени мачове. Напускаме залата!\", завърши бившият национален селекционер.    ", "date": "2018.02.16", "title": "Любо Пенев се оттегли от борбата за президент на БФС (Видео)"}
{"url": "http://epicenter.bg/article/Grigor-Dimitrov-pobedi-Andrey-Rublyov-i-otnovo-e---4-v-sveta-/147456/8/0", "text": "Григор Димитров спечели мача срещу Андрей Рубльов с 6:3, 6:4 от четвъртфиналите на турнира в Ротердам. Това е втори успех на Димитров над младия руснак от общо три мача помежду им, предаде \"Фокус\".  Победата отново върна българина на четвъртото място в световната ранглиста пред германеца Александър Зверев, който изненадващо загуби във втория кръг.  Дори да спечели турнира обаче, Димитров няма как да се изкачи на третата позиция в ранглистата, тъй като ще събере максимум 4835 точки, а Марин Чилич има 4960.  На полуфиналите утре Григор Димитров ще излезе на корта срещу белгиеца Давид Гофен, който се класира без да играе, заради отказа на Томаш Бердих.  ", "date": "2018.02.16", "title": "Григор Димитров победи Андрей Рубльов и отново е № 4 в света "}
{"url": "http://epicenter.bg/article/Kray-na-intrigata--Bobi-Mihaylov-e-prezident-na-BFS-za-chetvarti-poreden-pat-/147458/8/0", "text": "Борислав Михайлов е новият стар президент на Българския футболен съюз. Легендарният страж получи 463 гласа от вота на днешния конгрес. Гласуването приключи около 15:20 ч. То се проведе в четири изборни бюра - София, Пловдив, Варна и Велико Търново. Право на вот имаха 546 клуба от цялата страна, предаде бТВ.  Михайлов се пребори за поста в конкуренцията на Ивайло Дражев (издигнат от \"Ботев\" Болярово) и Любослав Пенев (издигнат от ФК \"Черногорец 1946\" Ноевци и УФК \"АСТИ-АБ\" Хасково).  Днес Пенев получи 36 гласа, а Дражев - 5.  И двамата опоненти на Михайлов разкриха по-рано днес пред делегатите на конгреса идеите си за развитие на родния футбол. Пенев обаче съзря нередности около избора и напусна залата, като преди това обяви конгреса за \"уговорен мач\" и \"фарс\".  За Михайлов това ще бъде четвърти мандат. Легендарният страж пое ръководството на БФС за първи път на 21 октомври 2005 г. На 30 януари 2009 г. бе преизбран, като тогава за кандидатурата му гласуваха 316 от 373 делегати на Конгреса.  По време на втория си престой начело на Футболния съюз той стана член и на Изпълкома на УЕФА, превръщайки в първия българин с такъв пост.  През 2014 г. Михайлов отново триумфира на изборите, провели се на 14 февруари.  ", "date": "2018.02.16", "title": "Край на интригата! Боби Михайлов е президент на БФС за четвърти пореден път (Видео)"}
{"url": "http://epicenter.bg/article/Streletsat-ot-Florida--ubil-17-dushi--chlenuval-v-byala-natsionalisticheska-voenizirana-grupirovka/147397/7/0", "text": "  Стрелецът от Флорида Никълъс Крус, който застреля 17 души в училище в американския щат, е член на бялата националистическа военизирана групировка \"Република Флорида\", съобщават американски медии, цитирани от    На сайта си \"Република Флорида\" се самоопределя като \"организация за защита на гражданските права на белите\", чиято цел е да създаде бяла етническа държава във Флорида.   Смята се, че лидерът на групата е Джордан Джереб. Джереб потвърди, че Крус е член на организацията и е участвал във военизирани учения в Талахаси. Той добави, че групировката се опитва да се дистанцира от съвременния свят.   Джереб заяви, че не познава Крус лично, но посочи, че той не е действал от името на групата и отговорността за деянието му е лично негова.   Лидерът на \"Република Флорида\" добави, че Крус е имал някакви проблеми с момиче и вероятно решението да извърши нападението в деня на Свети Валентин не е съвпадение.  ", "date": "2018.02.16", "title": "Стрелецът от Флорида, убил 17 души, членувал в бяла националистическа военизирана групировка"}
{"url": "http://epicenter.bg/article/Ruskata-armiya-mozhe-da-se-otkazhe-ot-smartfonite/147401/7/0", "text": "  Руската армия може да се откаже от мобилните телефони с навигация и фотокамери. В генералния щаб на руските въоръжени сили министерството на отбраната смята да ограничи използването на модерни клетъчни средства за свръзка в централния си апарат, органите за управление и във войските. Вместо смартфони всички военни се препоръчва да използват най-прости мобилни апарати без камери и възможност за геолокация, които обаче могат да изпращат есемеси и имат вградено фенерче, пише \"Комерсант\", съобщава БТА, цитирани от    Така военното ръководство е решило да се бори с изтичането на информация, включително към медиите. Новите мерки може да влязат в сила още на 1 март, посочва изданието. Въпросът е бил анализиран съвместно с руските служби за охрана на държавната тайна. Ресорният началник на управление в Генщаба разрешил военните да използват само 11 прости модела телефони на 4 фирми производителки - \"Нокиа\", \"Тексет\", \"Алкател\" и \"Самсунг\".   \"Комерсант\" припомня \"многото проблеми\" на руското военно министерство заради информационни течове през последните години. По време на \"операцията за присъединяване на Крим към Русия\" през 2014 г. примерно участниците правели снимки за спомен в бивши обекти на украинските въоръжени сили. После фотосите обаче \"прониквали в интернет и били използвани на Запад за твърдения, че е имало \"руска агресия\". Други кадри, снимани от \"руски граждани\" в сепаратистки Донбас \"по време на битки с редовната армия\", служели като основание за обвинения към руското министерство на отбраната, че се намесва в конфликта.   Наскоро в социалните мрежи бяха разпространени снимки от руската авиобаза Хмеймим в Сирия след атака на бунтовници. Военнослужещ бе заснел нанесени на бойната техника сериозни повреди, припомня всекидневникът. По негови данни руските военни разчитат освен това отказът от смартфони да изключи изтичането на секретни документи в медиите.   Скоро министерството на отбраната е препоръчало на военните и цивилните си служители да не използват изобщо социалните мрежи. Неколцина служители обаче признали, че правилата може лесно да бъдат заобиколени, стига да регистрираш акаунт с измислено име. С телефоните било по-трудно, но човек можело да купи простичък апарат, който да показва на началството, а в джоба да носи \"нормален телефон, оставен на беззвучен режим\".  ", "date": "2018.02.16", "title": "Руската армия може да се откаже от смартфоните"}
{"url": "http://epicenter.bg/article/Evropeyskite-grazhdani-shte-mogat-da-sadyat-sotsialnite-mrezhi-v-stranite-si/147405/7/0", "text": "От март гражданите на ЕС ще могат да се обръщат към съда в съответните си държави при спорове със социалните мрежи като „Фейсбук“, „Туитър“ и „Гугъл+“, пише The Brussels Times, цитиран от \"Фокус\".  Американските корпорации са променили своите условия за ползване в съответствие с европейските закони. Европейската комисия посочи, че те все още имат работа за вършене, за да спазят законодателството на Европейския съюз в целия му обем. През март 2017 г. „Фейсбук“, „Туитър“ и „Гугъл+“ бяха подтикнати от ЕК и от националните служби за защита на потребителите да променят условията си за ползване в полза на европейския потребител и в рамките на европейското законодателство.  В резултат на измененията в трите компании сега гражданите на ЕС ще могат да се обръщат към съда в страните си, ако имат проблем с някоя от тях. Преди „Фейсбук“, например, можеше да бъде съден единствено в американския щат Калифорния, където се намира неговата централа. Социалните мрежи също така ще трябва в бъдеще по-добре да идентифицират търговските комуникации и спонсорираното съдържание.  „Удовлетворена съм, че защитата на европейския потребител дава плодове. Междувременно компаниите трябва да направят платформите си по-безопасни. Но не е приемливо работата в това отношение все още да не е приключила и че за това е необходимо толкова много време“, коментира Вера Юрова – еврокомисарят, отговарящ за правосъдието, правата на потребителите и равенството между половете  ", "date": "2018.02.16", "title": "Европейските граждани ще могат да съдят социалните мрежи в страните си"}
{"url": "http://epicenter.bg/article/Izrael-smyata--che-e-unishtozhil-polovinata-PVO-na-Siriya-/147407/7/0", "text": "Според източник от въоръжените сили на Израел е възможно по време на въздушните удари от миналата седмица половината ПВО на Сирия да е била унищожена, предава РИА Новости, цитирана от \"Фокус\".  „Според нашите предварителни данни, подчертавам, предварителни, са унищожени около 50% от силите на противовъздушната отбрана на Сирия. Ще проверим тези оценки“, съобщи източникът.  Началник-щабът на ВВС на Израел Томер Бар по-рано заяви, че съботната операция на израелската авиация е най-големият ѝ сблъсък с ПВО на Сирия от 1982 г. и се е увенчала с пълен успех.  В събота в отговор на навлизане на безпилотен, опознат като ирански, ВВС на Израел атакува въздушна база край сирийския град Палмира, а след това нанесе удари и по цели около Дамаск, включващи зенитни батареи.  ", "date": "2018.02.16", "title": "Израел смята, че е унищожил половината ПВО на Сирия "}
{"url": "http://epicenter.bg/article/Povecheto-gartsi-ostavat-protiv-upotrebata-na-imeto--quot-Makedoniya-quot--/147413/7/0", "text": "Повечето гърци /70 на сто/ не желаят използването на името \"Македония\" от страна на бившата югорепублика, а 62 на сто не приемат съставно название, включващо думата \"Македония\", дори и съседната държава да е променила и премахнала иредентистките текстове от своята конституция и учебниците, криещи, според Атина, териториални аспирации към Гърция.  Това се вижда от национално социологическо проучване на агенция \"Интервю\", цитирано от в. \"Контранюз\", предава БТА.  В него 80 на сто от запитаните са съгласни с митингите, организирани за Македония, а 9 от всеки десет гърци изказват несъгласие с официалните съобщения на гръцката полиция за тези митинги.  Във връзка с това се припомня, че по данни на полицията на митинга в Атина по-рано този месец са участвали 140 хиляди гърци, а организаторите твърдят, че те са били 1,5 милиона.  Според това допитване само 31 на сто от гърците знаят за наличието на гръцко етническо малцинство в Република Македония.  ", "date": "2018.02.16", "title": "Повечето гърци остават против употребата на името \"Македония\" "}
{"url": "http://epicenter.bg/article/Desetki-zhertvi-na--Islyamska-darzhava--sa-otkriti-v-masov-grob-v-Siriya/147420/7/0", "text": "В сирийската провинция Ракка е открит масов гроб на сирийски военнослужещи и цивилни, станали жертва на „Ислямска държава“, предава ТАСС, цитирана от \"Фокус\".  Според местни медии дълбок ров, където са заровени телата на няколко разстреляни души, е открит в освободения от сирийската армия район Ер Рамтан. Според тях медиците ще проведат експертиза, за да установят личността на убитите.   Ракка бе основната база на терористите от „Ислямска държава“ и бе освободена на 17 октомври от арабско-кюрдските формирования, влизащи в състава на коалицията „Сирийски демократични сили“.", "date": "2018.02.16", "title": "Десетки жертви на „Ислямска държава“ са открити в масов гроб в Сирия"}
{"url": "http://epicenter.bg/article/Balgarsko-semeystvo-zastrelyano-v-doma-mu-v-Keyptaun-/147425/7/0", "text": "Двама българи са били простреляни смъртоносно в дома им в Кейптаун, Южна Африка. Нападателите убили и кучето на семейството и взели всички мобилни телефони и компютри, които намерили, предава Нова телевизия.  Анджело Димов и съпругата му Неси Пеева са били простреляни в областта на главата, съобщават от местната полиция.  Анджело е бил обвинен за измама с кредитни карти, съобщава TimesLIVE. Приятел на семейството разказва, че той прекарвал много време извън Южна Африка. Неси имала сладкарска фирма и правила торти за рождени дни и сватби.  Двамата имат 6-годишна дъщеря. Детето разбрало, че нещо не е наред, когато никой не отишъл да го вземе от занималня. Съседите на семейството признават, че не са чули нищо в нощта, в която е извършено тежкото престъпление.  Приятелят на семейството разказва, че Пеева не е общувала с много хора и често напускала събиранията, на които ходила заедно с Анджело, защото „не обичала алкохол и наркотици”.  TimesLIVE съобщава, че 27-годишният син на Анджело от първия му брак живеел в малка постройка в двора на къщата на семейството. През декември миналата година той е бил сериозно ранен при инцидент с мотор и известно време е бил в кома. След като излязъл от болницата, синът на Анджело пътувал до България и съвсем наскоро се върнал обратно в Кейптаун.  ", "date": "2018.02.16", "title": "Българско семейство застреляно в дома му в Кейптаун "}
{"url": "http://epicenter.bg/article/Pilotite-na-razbiliya-se-ruski-samolet-se-psuvali-predi-katastrofata/147430/7/0", "text": "  От декодирането на записа от \"черната кутия\" на разбилия се преди дни руски самолет Ан-148 е станало ясно, че пилотите не са разбрали причината за проблемите при определяне на скоростта на машината. Това съобщава в. \"Комерсант\", позовавайки се на собствени източници, цитирани от    В началото на записа се чува как пилотите четат картата за управление, проверявайки работата на различните прибори и устройства.   След излитането на самолета пилотите са открили на дисплея различни показатели на скоростта.   Ругаейки се, те са се опитали да разрешат проблема, увеличавайки скоростта и накланяйки машината към земята. При сблъсъка със земята вече се чуват нечленоразделните крясъци на пилотите, уточнили източниците.   Вчера Междуведомствената авиационна комисия съобщи, че експертите са могли да потвърдят информацията, получена по време на декодирането на първия параметричен регистратор. Тогава анализът е показал, че катастрофата може да е станала заради несъответствието в данните за скоростта на полета, които пилотите са получили от приборите.   Самолетът Ан-148 на \"Саратовските авиолинии\", изпълняващ полет от Москва за Орск, се разби в неделя няколко минути след излитането си от летище \"Домодедово\". Загинаха всички 65 пътници и шестима членове на екипажа.      ", "date": "2018.02.16", "title": "Пилотите на разбилия се руски самолет се псували преди катастрофата"}
{"url": "http://epicenter.bg/article/Ministrite-Chavushoglu-i-Tilarsan--Turtsiya-i-SASht-normalizirat-otnosheniyata-si-/147431/7/0", "text": "Турция и САЩ са решили да създадат механизми за нормализиране на отношенията помежду си, заяви днес турският външен министър Мевлют Чавушоглу след седмици на ескалираща антиамериканска реторика от Анкара, предаде Ройтерс, цитирана от БТА.  Чавушоглу, който говори на съвместна пресконференция с държавния секретар на САЩ Рекс Тилърсън, заяви, че Турция и САЩ ще организират друга среща в средата на март.  Снощи се проведоха разговори на президента Реджеп Тайип Ердоган с Рекс Тилърсън, които бяха много конструктивни. Отношенията със САЩ са в критичен стадий, трябва да се предприемат стъпки за нормализирането на отношенията. Постигнахме споразумение за нормализиране на двустранните отношения, каза Чавушоглу, цитиран от ТАСС.  Между Турция и САЩ има редица разногласия, включително във връзка с подкрепата, която Вашингтон оказва на сирийските кюрдски милиции Сили за защита на народа, които според Анкара са свързани с поставената извън закона Кюрдска работническа партия (ПКК).  На пресконференцията в Анкара Тилърсън заяви, че САЩ признават, че Турция има пълното право да защитава границите си.  Признаваме, че Турция има законно право да пази от заплахи границите си. Ние имаме общи цели в Сирия. Необходимо е да избягваме стъпките, които може да доведат до увеличаването на напрежението в региона, каза Тилърсън.  ", "date": "2018.02.16", "title": "Министрите Чавушоглу и Тилърсън: Турция и САЩ нормализират отношенията си "}
{"url": "http://epicenter.bg/article/Mohamed-e-nay-sreshtanoto-ime-sred-mazhete-v-Bryuksel/147432/7/0", "text": "За миналата година Мохамед е било най-често срещаното име в Брюксел, показват данни на Белгийската национална статистическа служба, цитирани от местни медии.   В Белгия най-разпространеното име сред мъжете е Жан. Същото име е на първо място и във Валония, а във Фландрия мъжете най-често носят името Марк. Най-много жени в Белгия се казват Мария или Мари. Също по официални данни в Брюксел най-многобройни са чужденците от Франция, а на второ място са мароканците. В Белгия 2/3 от чужденците са от европейски държави. В столицата населението е съставено от граждани на 184 страни.  ", "date": "2018.02.16", "title": "Мохамед е най-срещаното име сред мъжете в Брюксел"}
{"url": "http://epicenter.bg/article/Turtsiya-osvobodi-ot-aresta-korespondenta-na--Di-Velt--Deniz-Yuchel/147444/7/0", "text": "Турция освободи турско-германския журналист Денис Юджел след повече от година в затвора, съобщи \"Фокус\", като цитира AFP. Агенцията се позовава на германски издания.   Заради 44-годишния репортер отношенията между Гермация и Турция бяха обтегнати докрай. Журналистът бе задържан в Истанбул на 14 февруари м.г. за разпространяване на терористична пропаганда. Той бе държан в затвора в Силиври за тероризъм, но цяла година официално не му бе повдигнато никакво обвинение.   В сряда, когато се навърши една година от ареста му, министърът на външните работи на ФРГ Зигмар Габриел, призова журналистът да бъде освободен. Задържането на Юджел е „едно от основните препятствия в двустранните отношения между Германия и Турция\", заяви първият дипломат на Берлин, като увери, че „в разговорите ни продължаваме да настояваме за бърза законова процедура“. Зигмар Габриел припомни, че в затвори в Турция има и други германски граждани, държани по политически причини, за които Берлин ще изисква пускане на свобода – „отново и отново, и с натиск“ . Казусът \"Дениз Ючел\" бе обсъден по време на разговорите вчера в Берлин между германския канцлер Ангела Меркел и турския премиер Бинали Йълдъръм. „Заявих по време на преговорите, че се надяваме за бърз и конституционен процес за Денис Юджел“, заяви Меркел по време на съвместната пресконференция с Йълдъръм.  Според статистика на турската неправителствена организация P24, платформа за независима журналистика, към настоящия момент над 150 журналисти са държавни в затвори в Турция. В индекса на „Репортери без граници“ за свободата на медиите Турция е поставена на 155-то място от общо 180 страни. ", "date": "2018.02.16", "title": "Турция освободи от ареста кореспондента на „Ди Велт” Дениз Ючел"}
{"url": "http://epicenter.bg/article/Dve-treti-ot-sotsialdemokratite-podkrepyat-koalitsiyata-s-Merkel/147452/7/0", "text": "Две трети от привържениците на Германската социалдемократическа партия (ГСДП) подкрепят съставяне на коалиционно правителство с консерваторите на канцлерката Ангела Меркел, сочи допитване, цитирано от Ройтерс. Анкетата на института Кантар Емнид за регионалната вестникарска група Функе показва, че 66% от запитаните искат \"голяма коалиция\", а само 30% предпочитат предсрочни избори. При поддръжниците на консерваторите коалиционно правителство има подкрепата на 78%. В започващо от 20 февруари гласуване по пощата от 464-те хиляди членове на ГСДП ще се поиска да подкрепят сключената миналата седмица между партийните лидери четиригодишна управленска програма. Резултатите от това гласуване ще бъдат обявени на 4 март. Ако коалиционното споразумение бъде отхвърлено, най-вероятно ще има предсрочни избори. В анкетата се посочва още, че 49% от германците искат Меркел да изкара нов четиригодишен мандат като канцлер, а 44% искат тя да напусне поста преди да е изтекъл мандатът й. Почти три четвърти от привържениците на консерваторите искат пълен канцлерски мандат за Маркел, докато 86% от поддръжниците на крайнодясната партия \"Алтернатива за Германия\" искат тя напусне преди края му.", "date": "2018.02.16", "title": "Две трети от социалдемократите подкрепят коалицията с Меркел"}
{"url": "http://epicenter.bg/article/Merkel-popari-Polsha-i-Ukrayna---quot-Severen-potok-2-quot--ne-zastrashava-Evropeyskiya-sayuz-/147465/7/0", "text": "Германия счита газопровода \"Северен поток-2\" за икономически проект, който не застрашава Европейския съюз, заяви днес германският канцлер Ангела Меркел, цитирана от световните агенции.  \"Ние също така подкрепяме диверсификацията на енергийните източници. Ние също искаме транзитът на газ да продължава да минава през Украйна. Но ние смятаме, че Nord Stream 2 не представлява опасност за диверсификацията на доставките\", каза Меркел по време на съвместна пресконференция след срещата си с министър-председателя на Полша Mатеуш Мазовецки.  Полският премиер ѝ възрази: \"Не съм съгласен, че това е диверсификация, газът е от същия източник\". Моравецки допълни, че на срещата с Меркел той се е изказал за разпространението на нормите на третия енергиен пакет на ЕС и върху \"Северен поток-2\".  Меркел заяви още, че Полша и Германия продължават преговорите по този въпрос. В края на януари Германия разреши на Nord Stream 2 AG (компанията-оператор на проекта) да започне изграждането на морския участък на газопровода в териториалните води на страната. Германия също така одобри изграждането на приемен терминал. От \"Северен поток\" 2 заявиха, че процедурите за получаване на разрешителни в други страни по маршрута на тръбопровода - Русия, Финландия, Швеция и Дания - вървят по график.  Проектът Nord Stream-2, който възлиза на 9,5 милиарда евро, включва изграждането на две тръби на газопровод от руското крайбрежие през Балтийско море до Германия. Общият капацитет е 55 милиарда кубически метра газ годишно. Тръбопроводът е планирано да бъде прокаран редом със \"Северен поток\". Морският газопровод ще премине през териториалните и изключителни икономически зони на няколко държави: Русия, Финландия, Швеция, Дания и Германия.  Срещу строителството се обявиха редица държави, включително Украйна, Полша и САЩ Киев се страхува, че ще загуби приходите от транзита на руски газ, а Вашингтон има амбициозни планове за износ на втечнен природен газ в Европа.  Европейските компании - Shell, OMV, Engie, Uniper и Wintershall се задължиха да инвестират в \"Северен поток\" 2 по 950 милиона евро. \"Газпром\", който е единствен акционер в \"Северен поток 2\", ще предостави още 4,75 милиарда евро.   ", "date": "2018.02.16", "title": "Меркел попари Полша и Украйна: \"Северен поток-2\" не застрашава Европейския съюз "}
{"url": "http://epicenter.bg/article/-Balgarskoto-krushenie-1913--na-akad--Georgi-Markov-shte-bade-predstaven-na-22-fevruari-v-BAN/147438/6/0", "text": "“Българското крушение 1913“ е поредният фундаментален труд на акад. Георги Марков, който ще бъде представен на 22 февруари т.г. (четвъртък) от 18 ч. на премиера, организирана от Българската академия на науките, Столичната община и издателство „Захарий Стоянов“.   Още щом започнете да четете книгата, ще се съгласите, че „има безброй книги, някои от които заслужават да бъдат прочетени, други дори да бъдат препрочетени, но тази книга заради изстраданите поуки в нея, трябва да стане настолна за всеки българин“. Това е най-цялостното и най-задълбоченото изследване на Втората балканска война, която само за един месец предопределя тежката съдба на нас, българите от първия оръдеен изстрел преди 104 години до ден днешен, за да споделяме с неизкоренима тъга, че „граничим със самите себе си“.   За съжаление тази катастрофално загубена война десетилетия наред е изобразявана в повтарящ се едностранчив обвинителен акт под впечатляващото и противоречиво заглавие „Престъпното безумие от 16 юни“, защото безумците не отговарят за действията си. Отговорностите години наред се прехвърляха взаимно  между „отговорните и  неотговорните фактори“, за да се размият в сякаш всеопрощаващото „нещастно стечение на международните обстоятелства“.   Акад. Георги Марков знае много добре това, но търси в този капитален труд действителния глас на историята. Намира го в меродавните архиви на държавни наши и чужди институции, които са грижливо запазени и проговарят в изследването на големия учен. Но силата му е  както в способността да открива неопровержими документални свидетелства направо „от извора“, така и в умението да прониква добросъвестно отвъд страстите на събитията и въпреки натрупаните заблуждения на техните герои, защото последиците макар и ловко нагласявани към причините, не могат правилно да ги обяснят.   Книгата „Българското крушение 1913“ е написана с познатия ярък и образен език на автора. Като никой друг историк акад. Георги Марков умее да казва много и с интересните и находчиви заглавия като: „Всичко или нищо, сега или никога“, „Игра на война към истинска война“, „Фронтови обръч и международно осиротяване“, „Свиване на знамената за по-добри времена“ , „Българин да не остане!“ и др. И не без значение е, че авторът акцентира най-много на поуките.", "date": "2018.02.16", "title": "“Българското крушение 1913“ на акад. Георги Марков ще бъде представен на 22 февруари в БАН"}
{"url": "http://epicenter.bg/article/Biznesat-pishe-do-Borisov--/147459/4/0", "text": "Организации на бизнеса написаха на премиера Бойко Борисов с молба България да се включи в енергийния проект \"Бял поток\". Асоциацията на индустриалния капитал в България (АИКБ), Българската стопанска камара (БСК) и Конфедерацията на работодателите и индустриалците в България (КРИБ) настояха за предприемане на дипломатически стъпки България да стане разпределител в енергийния проект „Бял поток“. Трите организации изпратиха писмо до премиера Бойко Борисов, вицепремиера Томислав Дончев и енергийния министър Теменужка Петкова.    ", "date": "2018.02.16", "title": "Бизнесът пише до Борисов: България трябва да се включи в проекта за газ от Туркменистан!"}
{"url": "http://epicenter.bg/article/Premahnaha-1438-kv--m--beton-ot-plazh--Slanchev-bryag-sever--/147462/4/0", "text": "Освобождават се 1438 кв. м. площ от ивицата на морски плаж „Слънчев бряг – север“, заети от бетонни елементи на игрище за мини голф. Той е сред незаконните обекти, съборени при разчистването на ивицата от новия наемател, който продължава стриктно да спазва поетите ангажиментите и задълженията си по договор. Това съобщиха от министерството на туризма.  Премахването на нерегламентираните постройки е част от подготвителните дейности преди началото на предстоящия летен сезон. Планира се през следващите месеци да бъдат проведени срещи на местно ниво за обсъждане на готовността за сезона. Преди старта на лято 2018 г. ще се направят и инспекции, в които да участват както експерти от Министерството на туризма, така и от всички останали контролни органи.  Министърът на туризма Николина Ангелкова направи инспекция на място в края на миналата седмица, за да провери как върви събарянето на незаконните обекти. Тогава бе установено, че повече от 190 незаконни постройки са премахнати. Всички нерегламентирани обекти трябва да бъдат съборени и плажът да е разчистен до средата на май, когато влиза в сила забрана за строителство по курортите.  През 2016 г. беше прекратен договорът с концесионера на плаж „Слънчев бряг – север“ заради разполагането на обекти с площ надвишаваща с 8000 кв. метра одобрената от министъра на туризма схема. В началото на 2017 г. бе определен нов наемател на плажа. Срокът на договора с фирмата, която бе избрана да управлява ивицата, е 5 години, като за всяка от тях ще плаща на държавата такса в размер на 1,650 млн. лв. Цените на плажните принадлежности бяха намалени с 2 лв. до 8 лв. за 1 бр. чадър и 1 бр. шезлонг.  ", "date": "2018.02.16", "title": "Премахнаха 1438 кв. м. бетон от плаж „Слънчев бряг-север“ "}
{"url": "http://epicenter.bg/article/Valyo-Toploto-veche-nyamal-pari-za-advokat/147428/3/0", "text": "  Валентин Димитров, известен като Вальо Топлото, се отказа от адвоката си. Бившият шеф на столичната „Топлофикация” обясни пред съдебния състав, че няма пари за хонорарите на защитата си, тъй като сметките му са запорирани от 2006 г., съобщава БиТиВи.   Така Софийският градски съд отложи делото срещу Димитров, обвинен за присвояване на около 6 милиона лева от дружеството.   Валентин Димитров отказа коментар.   До следващото съдебно заседание ще му бъде определен служебен защитник.   Това дело продължава 12 години и е връщано няколко пъти, а, както отбеляза Димитров, \"може да бъде върнато още хиляди пъти\"  ", "date": "2018.02.16", "title": "Вальо Топлото вече нямал пари за адвокат"}
{"url": "http://epicenter.bg/article/Vnesoha-iskove-za-otnemane-na-nad-5-mln--leva-sreshtu--quot-Kilarite-quot--/147429/3/0", "text": "Комисията за противодействие на корупцията и за отнемане на незаконно придобитото имущество (КПКОНПИ) внесе във Великотърновския окръжен съд искане срещу члена на групата на \"Килърите\" Георги Вълев, предаде Нова тв.  Предмет на иска са 41 недвижими имота, както и суми от продажба на имущество, придобито от престъпна дейност. Общата стойност е 3 611 170 лева.  Георги Вълев е признат за виновен по делото „Килърите“ за това, че в периода 2000 – 2009 г., без съответно разрешение, е извършил банкови сделки и е получил неправомерно значителни доходи.  Комисията е внесла искове за отнемане на имущество, придобито от престъпна дейност срещу още двама от „Килърите“ - Петър Стоянов (иск за 361 881 лева) и Янко Попов (иск на стойност 1 180 980 лева).  ", "date": "2018.02.16", "title": "Внесоха искове за отнемане на над 5 млн. лева срещу \"Килърите\" "}
{"url": "http://epicenter.bg/article/Nadziratelite-otnovo-protestiraha-v-Sofiya-/147437/3/0", "text": "Служители на съдебната охрана излязоха пред Съдебната палата в София на протест заради ниските си заплати, съобщи БТВ. Официално той беше обявен като „изнесено събрание“. Това е поредният протест на надзирателите от началото на годината. Основните искания са по отношение изравняване на статута на служителите на Главна дирекция „Охрана“ и Главна дирекция „Изпълнение на наказанията“ с тези на останалите в сектор „Сигурност“ – заплащане, условия на труд, увеличаване на щатната численост на двете дирекции, коментира Красимир Бекяров, началник-сектор „Конвоиране“ в Областна дирекция „Охрана“ – София. Той призна, че е трудно да се намерят хора заради ниското заплащане. В последните шест месеца провеждаме множество разговори с Министерството на правосъдието и Министерството на финансите, за съжаление, засега няма решение на поставените въпроси, добави той. Преди дни съдебните охранители и надзирателите в затворите отказаха предложеното им увеличение от 5%, с което излезе Министерството на правосъдието в началото на годината.  „Протестираме единно с всички разрешени от закона средства до пълно изпълнение на исканията ни – каза Ивайло Григоров от Синдиката на служителите в затворите. – Търпението ни се изчерпа, искаме еднакво третиране в целия сектор по отношение на заплащане и условия на труд. На 26 март, когато идват министрите на правосъдието и на вътрешните работи на Европа, на удачни за това места ще поднесем нашите искания и проблеми пред тях“. „В момента подготвяме писма до посланиците на страните членки на Европейския съюз. Чрез тях ще помолим да бъдат предадени на министрите на правосъдието, за да се запознаят с проблематиката на охраната в българските затвори и съдебните сгради“, добави той.  ", "date": "2018.02.16", "title": "Надзирателите отново протестираха в София "}
{"url": "http://epicenter.bg/article/Avtobus-pomete-9-godishno-momchentse-na-peshehodna-pateka-v-Plovdiv-/147455/3/0", "text": "9-годишно момченце се е ударило в автобус на пешеходна пътека, съобщиха от Областната дирекция на МВР в Пловдив.  Изясняват се обстоятелствата около инцидента. Сигналът е подаден около 18:00 часа вчера.  На пешеходна пътека на ул. \"Съединение\" преминал автобус с 60-годишен водач и странично в него се ударило 9-годишно момченце. Детето е прегледано в болница и освободено за домашно лечение. Алкохолната проба на шофьора е отрицателна.  По случая е образувано досъдебно производство.  ", "date": "2018.02.16", "title": "Автобус помете 9-годишно момченце на пешеходна пътека в Пловдив "}
{"url": "http://epicenter.bg/article/Deloto-sreshtu-Daniel-Mitov-i-Hristo-Angelichin-tragva-na-12-mart-/147463/3/0", "text": "Днес се проведе разпоредителното заседание по делото срещу бившия външен министър Даниел Митов и неговия заместник Христо Ангеличин, на което да се изчистят евентуални процесуални пречки за даване ход на делото, предаде Дарикнюз.  Специализираният наказателен съд определи, че няма процесуални пречки, които да водят до ограничаване правата на подсъдимите и насрочи започването на делото за 12 март. Даниел Митов е обвинен за престъпление по служба, а Христо Ангеличин в безстопанственост.  Адвокат Ина Лулчева поиска мярката за неотклонение \"подписка\" на Митов да бъде отменена. Прокуратурата беше против, но съдът определи, че мярката следва да се отмени.  Тримата прокурори по делото казаха пред медиите, че няма да обжалват определението на съда относно мярката.  Прокурор Боряна Бецова накратко обясни фактите по обвинението и заяви, че 500 000 лв. са платени неоснователно на туристическа агенция и след намесата на прокуратурата са върнати, но това не означава, че не е извършено престъпление.  ", "date": "2018.02.16", "title": "Делото срещу Даниел Митов и Христо Ангеличин тръгва на 12 март "}
{"url": "http://epicenter.bg/article/Tsveta-Karayancheva--Evropeyskiyat-proekt-beshe-nay-golemiya-miren-proekt-na-20-vek/147447/2/0", "text": "Преди да говорим за скоростите, на които да се движи европейския проект, трябва да препотвърдим общата ни визия за неговата посока и цел. Това каза председателят на Народното събрание (НС) Цвета Караянчева на откриването на Интерпарламентарната конференция за Общата външна политика и политика за сигурност (ОВППС) и Общата политика за сигурност и отбрана (ОПСО), предаде „Фокус“. \"Европейският съюз е общност както на държавите-членки, така и на гражданите на Обединена Европа, представлявани от своите народни представители. Днес, когато се сблъскваме с предизвикателствата на нашето време и дискутираме за бъдещото развитие на европейския проект, ролята на националните парламенти е особено важна\", заяви Караянчева. \"Ние избрахме за девиз на нашето председателство „Съединението прави силата\", който е и девизът изписан на сградата на Българския парламент, завещани от нашите славни предци - строителите на съвременна България. Това е нашето ясно послание, което отправяме към всички вас, които сте представители на европейските граждани. Европейският проект беше най-големия мирен проект на 20 век. Бихме искали всички европейски граждани да си дадат сметка за това\", допълни тя.   \"Надяваме се, че идеята за европейското единство е приета от всички европейци. Вярно е, че има различни гледни точки по това как, а не дали да се осъществява по-ефективно европейското сътрудничество. Ние сме убедени, че диалогът е този, който формира общността.  Преди да говорим за скоростите, на които да се движи европейския проект, трябва да препотвърдим общата ни визия за неговата посока и цел. Обсъждането на този най-важен въпрос трябва да включва максимално широки кръгове от обществото, за да може европейските граждани да се чувстват съпричастни и да приемат като свой този проект за бъдещето. Защото това е бъдеще, което ще споделяме заедно. Така можем да постигнем демократична сигурност и просперитет на нашия континенти най-ефективно да защитим интересите на нашите граждани. Днес ние имаме нужда от един по-гъвкав и интегриран подход със засилване на връзките между държавите-членки на ЕС за ефективна борба с тероризма, проблемите с мигрантската вълна, гарантирането на киберсигурността, както и още по-активно сътрудничество в областите, свързани с отбраната. По този начин с общи усилия можем да подобрим защитата на гражданите на Европейския съюз\", каза още Цвета Караянчева.  ", "date": "2018.02.16", "title": "Цвета Караянчева: Европейският проект беше най-големия мирен проект на 20 век"}
{"url": "http://epicenter.bg/article/Rumen-Radev-v-Skopie--Moeto-poseshtenie-ima-dalbok-simvolizam--nie-sme-primer-za-Balkanite--Video-/147448/2/0", "text": "Като съседи ние сме естествено насочени към взаимно сътрудничество. Ние сме съседи и ще останем съседи. Това посещение на президента Радев е потвърждение за нашата близост и потвърждаване на взаимната ангажираност за подобряване на двустранните отношения. Това заяви македонският президент Георге Иванов, предаде репортер на БГНЕС.  Искаме нашите отношения да са пример за отношенията между страните от Балканите. Дадохме инициатива за договор за стратегическо партньорство между Македония и България. Надявам се, че тази моя инициатива ще се подкрепи - за силно сътрудничество между нашите две страни на ниво стратегическо партньорство. Ние имаме такива договори за партньорство със САЩ, Турция, добави Иванов.  Вашата инициатива, г-н президент, за договор за стратегическо партньорство е много важна. Ще обсъдя с правителството, защото това означава много по-голяма сигурност за региона, заяви президентът Румен Радев в своето изказване.  „Моето посещение в Република Македония има дълбок символизъм. Защото това не е просто първото официално посещение на президент след толкова много години. Това е първото посещение след подписването на договора за приятество и добросъседство. Това е и първото ми посещение, след като България пое председателството. Председателство, което дава шанс на всички държави от региона за европейска перспектива“, заяви Радев.  Държавният глава напомни, че през 2017 г. е била година на много активен диалог между двете държави, който няма аналог в нашата история.  „Най-добрият лакмус за отношенията между държавите това са бизнесът и хората. С президента Иванов говорихме, че само няколко месеца след подписването на договора има ръст на стокообмена и на туристите. Този договор помете целият скептицизъм, недоверието и страхът в отношенията между двете държави. С Иванов се обединихме, че този договор не трябва да остане само на хартия и като единичен акт. Той трябва да бъде началото на необратим процес. На първо място трябва да създадем предпоставки за много по-добра свързаност – транспортна , енергийна и дигитална. Много по-голям обмен в областта на икономиката и търговията. И после в областта на културата, образованието“, заяви Радев.  Колкото до европейската перспектива на Македония, България винаги е била от най-добрите адвокати за вашите перспективи. Р Македония винаги може да разчита на България за експертна и всякаква друга помощ, увери българският президент.  Много важно е на високо политическо ниво да имаме регулярни и близки контакти. Ние с вас ще дадем пример – на вашия личен празник 6 май, който у нас се празнува като Ден на храбростта, вие да бъдете мой гост и в същия ден да посетим и военните гробища в Ново село, каза Радев.  По отношение на коридор номер 8 президентът на Македония Георге Иванов заяви, че я има подкрепата от ЕС за коридор 8 да се реализира, „но и да се отпушат тези тесни гърла на КПП-тата между двете страни, за да има по-бърз поток на хора и стоки”.  Президентът Радев пък каза, че по съставяне на съвместните експертни комисии се работи интензивно от двете страни.  „Важно е тези комисии, специално комисията за историческите и образователните въпроси да прецени имаме ли спорни моменти и по какъв начин да бъдат решени. Ние имаме общо минало и от начина на третиране на това минало, зависи и самата европейска перспектива на Македония. Имаме уникалния шанс и започнахме да показваме, че има две държави в нашия проблемен регион, които могат сами да решава проблемите, имат общо минало, но могат и ще имат общо бъдеще. Най-важното в тяхната работа е, когато работят по нашето минало да не забравят, че основният фокус това е нашето общо бъдеще, каза още Радев.  За коридор номер 8 българският президент подчерта, че и двете правителства полагат сериозни усилия.  Този коридор трябва да е наш основен приоритет, защото без него ние не можем да реализираме нашите политически цели, които сме си поставили. Важно е да искаме и по-голяма подкрепа от ЕС, отбеляза още Радев.  По темата за спора за името на Македония, Румен Радев заяви, че решаването на името на Македония ще стане в открити, честни, интензивни преговори между две суверенни държави – Македония и Гърция. Но тези преговори като резултат засягат и нас – българската страна. Ние сме казали ясно своята позиция – за нас е важно бъдещото име в резултат на тези преговори да не съдържа географски подредби, които да не съдържат част от територията на България. Вярвам, че ще се намери разумно решение, което да удовлетворява всички страни, добави още Радев.  Гледаме изключително сериозно на нашите отношения с Република Македония. Разговорите ни с президента Иванов са наистина много важни. Отношенията ни изискват всеобхватен подход. Тази визита не е просто само на високо политическо ниво. В моята делегация са представители на българското правителство, на българския парламент, на българските работодателски организации и бизнес, които очаквам днес да сключат две споразумения. Също така са и двама авторитетни митрополити от БПЦ, каза още Румен Радев.  ", "date": "2018.02.16", "title": "Румен Радев в Скопие: Моето посещение има дълбок символизъм, ние сме пример за Балканите (Видео)"}
{"url": "http://epicenter.bg/article/Domashen-arest-za-gen--Kircho-Kirov/147449/2/0", "text": " Това се съобщиха от прокуратурата днес.  за това, че от 2007 г. до 2011 г. като директор на НРС, в съучастие със свой подчинен началник отдел е присвоил от бюджета на НРС валута-евро и щатски долари в особено големи размери, равняващи се на повече от пет милиона и сто хиляди лв., припомнят от прокуратурата. Тази присъда не е окончателна и може да се атакува пред още две инстанции. \"Поради тежестта на извършеното престъпление и размера на наложеното наказание, със свое определение   съобщават от държавното обвинение.   \"Искам да изложа няколко акцента. за мен и моите адвокати е абсолютно скандално, че ние трябва да научаваме за моята мярка за неотклонение от медиите, без да имам каквато и да било друга информация.   искам ясно и категорично да заявя, че това е гавра с мен и моето семейство. Това е гавра, поредната гавра в хода на всичките пет дела, по които протичам.    очевидно основната цел е да ми бъде затворена устата, да не мога да изразявам публично мнение, да давам оценки, характеристики и да общувам с журналисти и други хора, разбира се.    за мен е също толкова необяснимо и скандално като първото, че за съдия-докладчик по мярката за неотклонение е бил определен, очевидно в голяма секретност е взето това решение, военният съдия Генко Драгиев. Това е човекът, който по едно от моите дела ме осъди на първа инстанция на 10 години – по първото дело за 4 млн. и 700 хил. лв., -  съдия, на когото и аз и моите адвокати сме правили отвод, и съдия, с когото сме в пряк конфликт. Аз считам, че той е в конфликт на интереси, поради това обстоятелство.    очевидно е налице цел и желание аз да бъда лишен от възможност да изграждам своята защита нормално. В условията на домашен арест, аз няма да мога да се срещам нормално с моите адвокати и да обсъждаме делата, по които те ме защитават. Аз няма да има възможност и да ходя в съда, където се намират материалите по тези дела, да се готвя аз, самият, за да взимам активно участие в тези дела.    искам да заяви ясно и категорично, че тази гавра е поредна стъпка в моето окалване, в моето охулване, в моето дескредитиране в обществен план. Аз нямам никакво намерение да се крия, няма да бягам, да изчезвам – така, както е мотивирана мярката за неотклонение. Аз съм длъжен да участвам в тези дела, за да мога да изчистя името си – това е моята единствена цел\".   Неотдавна в интервю по БиТиВи Кирчо Киров заяви, че е бил осъден \"в едно поръчково дело, в което илно е проличал невероятен синхрон между военната прокуратура и военния съд\". По думите му, независимо от твърденията на прокурора, той е осъден без доказателства, върху показанията на един-единствен човек. Киров нарече делото политическо, защото се развило и приключило точно сега, когато България е председател на Европейския съвет, за да се покаже, че в България е осъдена знакова фигура.   В същото интервю ген. Кирчо Киров заяви, че \"ще дойде времето, когато ще назове истинските поръчители\" и че е депозирал на сигурно място информация, която не може да изнесе сега.  ", "date": "2018.02.16", "title": "Домашен арест за ген. Кирчо Киров, имало опасност да се укрие. Той: Няма да бягам!"}
{"url": "http://epicenter.bg/article/Borisov-otgovori-na-Zaharova--Posheguvah-se--I-Putin-tryabva-da-go-znae-tova/147450/2/0", "text": " „ , коментира премиерът Бойко Борисов по време на Мюнхенската конференция по сигурността, съобщава    „ , заяви премиерът и напомни как Тереза Мей го е помолила независимо, както и да се развива Брекзит, той да остави службите да работят.   На въпроса дали се разбива леда между Турция и Германия, Борисов заяви, че трябва да се върви напред в отношенията между двете страни.   Относно предложението на говорителката на външното министерство на Русия Мария Захарова той да получи руско гражданство и да гласува на президентските избори в Русия, Борисов заяви, че с президента Владимир Путин винаги е бил в добри отношения. „     Борисов се пошегува в Брюксел: \"  Беше по време на форум на  фондация \"Ханс Зайдел\". В отговор на думите му говорителят на руското външно министерство Мария Захарова заяви:   Захарова добави с ирония: \" Днес Борисов отново подчерта, че се е пошегувал.   Премиерът коментира и скандала от днес с поисканата оставка на шефа на НЗОК от здравния министър Кирил Ананиев. „Виждал съм се с Плочев и сме разговаряли.  А доколкото помня проф. Плочев бе предложен от Николай Петров, а аз имам принцип всеки министър да си работи със свой екип.  Това, което прочетох за заплахи, ще го проверя, като се прибера”, коментира Борисов.          ", "date": "2018.02.16", "title": "Борисов отговори на Захарова: Пошегувах се. И Путин трябва да го знае това"}
{"url": "http://epicenter.bg/article/Borisov-posreshta-Orban-v-ponedelnik--obsazhdat-vzaimodeystvieto-s-Vishegradskata-chetvorka-/147451/2/0", "text": "Министър-председателят Бойко Борисов ще се срещне в понеделник, 19 февруари, с премиера на Унгария Виктор Орбан, който ще бъде на работно посещение в България. Това съобщиха от правителствената информационна служба.  На срещата ще бъде обсъдено развитието на двустранните отношения, възможностите за взаимодействие между Българското председателство на Съвета на ЕС и Унгарското председателство на Вишеградска група, както и актуални европейски теми.  Пак в понеделник Борисов ще се срещне с премиера на Кабо Верде Жузе Юлисеш де Пина Корея е Силва, който ще бъде на официално посещение в България.  На срещата ще бъде обсъдено развитието на двустранните отношения и възможностите за активизиране на търговско-икономическото сътрудничество. Очаква се тема на разговор да бъде и партньорството на Кабо Верде с Европейския съюз.  В делегацията, придружаваща премиера Жузе Юлисеш де Пина Корея е Силва, са включени Луиш Филипе Тавареш, министър на външните работи, общностите и отбраната, и Жузе Филомено Диаш Монтейро, посланик на страната в Белгия и постоянен представител в ЕС.  ", "date": "2018.02.16", "title": "Борисов посреща Орбан в понеделник, обсъждат взаимодействието с Вишеградската четворка "}
{"url": "http://epicenter.bg/article/NZOK--Ministarat-na-zdraveopazvaneto-nyama-pravomoshtiya-da-iska-ostavka-na-upravitel-na-Zdravnata-kasa/147453/2/0", "text": "Министърът на здравеопазването няма правомощия да иска оставка на управител на Здравната каса. Това съобщиха от пресцентъра на НЗОК във връзка с поисканата от министъра на здравеопазването Кирил Ананиев оставка на Управителя на Националната здравноосигурителна каса (НЗОК) - проф. д-р Камен Плочев.    С множество писма от 2015 г. и последното от 02 февруари 2018 г., НЗОК е уведомявала многократно Министерството на здравеопазването за задълженията на Българската държава по искове от органите за връзка на съответните държави-членки за възстановяване на разходи по реда на чл. 62 от Регламент (ЕО) № 987/2009.   От тях задълженията към германските здравни фондове са в размер на 128 138 187,79 лв. Неприключените задължения, за които до края на 2018 г. изтичат 18-месечните срокове за заплащане, ще бъдат в размер на 207 430 621,17 лв.  Съгласно чл. 67, параграф 5 от Регламент (ЕО) № 987/2009, държавите-членки разполагат с 18-месечен срок от получаване на исковете, за да възстановят разходите към осигурителните институции на другите държави-членки за предоставено и авансово заплатено от тях лечение на чужди здравноосигурени лица в лечебните заведения на тяхна територия.    Към 31.01.2018 г. просрочените задължения на НЗОК към здравните фондове в другите държави членки възлизат на 133 571 232,07 лв.  Следва да се има предвид, че проф. д-р Камен Плочев е избран за управител на НЗОК с гласовете на всички парламентарни групи, като „за“ са гласували 205 депутати и 1 „въздържал се“. Писмото има само уведомителен характер и целта е депутатите да бъдат запознати с този финансов ангажимент и да се потърси законодателно решение.   В годината на първото ни Председателство на Съвета на Европа, дори и частично изпълнение на това задължение на държавата към другите държави-членки, само би подобрило имиджа на България, като коректен и сериозен партньор. Писмото няма характер на документите, с които се инициира нормативно установената актуализация на Закона за бюджета на НЗОК за 2018 г.   Управителят на НЗОК знае правомощията, които има съгласно Закона за здравното осигуряване и предложението да се обсъди възможността за прилагане на чл. 23, ал. 1, т. 9 от Закона за здравното осигуряване, а именно да се предвидят целеви субсидии от държавния бюджет за изпълнение на задълженията, които произтичат от прилагането на правилата за координация на системите за социална сигурност, не представлява процедурата за актуализация на Закона за бюджета на НЗОК за 2018 г.  Народното събрание при определени условия:  - Влязла в сила присъда за умишлено престъпление от общ характер;  - Влизане в сила на акт, с който е установен конфликт на интереси по Закон за противодействие на корупцията и за отнемане на незаконно придобитото имущество (ЗПКОНПИ);  - Системно нарушаване на неговите задължения, неизпълнение на решение на Надзорния съвет или извършване или допускане на извършването от други лица на груби или системни нарушения на задължителното здравно осигуряване;  - Обективна невъзможност да изпълнява задълженията си като Управител за срок, по-дълъг от три месеца;  - Подаване на оставка;  - Смърт  Още повече, министърът на здравеопазването няма правомощия да иска оставка на Управител на здравната каса. Неслучайно законодателят е регламентирал избора на Управител на НЗОК да се извършва от Народното събрание. Целта е да се елиминира възможността да се оказва влияние от страна на изпълнителната власт.", "date": "2018.02.16", "title": "НЗОК: Министърът на здравеопазването няма правомощия да иска оставка на управител на Здравната каса"}
{"url": "http://epicenter.bg/article/Borisov--Ne-mozhe-da-se-vkara-aktualizatsiya-na-byudzheta-na-NZOK--bez-zdravniya-ministar-i-kabineta/147457/2/0", "text": "Това каза пред журналисти премиерът Бойко Борисов в Мюнхен, където е на форум по сигурността. Той коментира искането на здравния министър Кирил Ананиев директорът на НЗОК проф. Камен Плочев да подаде оставка. Новината съобщи Агенция „Фокус“.   Премиерът потвърди, че се е виждал и е разговарял с Камен Плочев.   „Като се прибера, ще ги поканя на среща да ги питам“, посочи Бойко Борисов.  коментира той.   „Няма да осигуряваме възможност някой да краде повече“, заяви премиерът.  , уточни той. „Доколкото си спомням, докато беше министър проф. Николай Петров, предложи проф. Камен Плочев. Имам принцип, че всеки министър трябва да си довежда екип и да може да работи с тези хора“, обясни Бойко Борисов.   „Иска се актуализация на бюджета на НЗОК за 200 млн. лева, смятайте какви пари се харчат там“, коментира той. „Дали средствата се харчат по най-добрия начин, дали българите считат, че се е подобрило здравеопазването при толкова по-голямо финансиране“, попита премиерът и поясни, че такъв разговор ще се проведе.", "date": "2018.02.16", "title": "Борисов: Не може да се вкара актуализация на бюджета на НЗОК, без здравния министър и кабинета"}
{"url": "http://epicenter.bg/article/Prof--Plochev-do-parlamenta--32-darzhavi-sa-podali-iskove-sreshtu-Balgariya-za-271-milioa-leva-/147460/2/0", "text": "      Това става ясно от писмото на шефа на НЗОК проф. д-р Камен Плочев, адресирано до парламентарната шефка Цвета Караянчева и до всички председатели на парламентарни  групи, с което той иска актуализация на бюджета на касата в размер на 140 000 000 само за тази година, тъй като сроковете за плащане изтичат нна 1 януари 2019 г.  Документът е с дата 9 февруари 2018 година.  В писмото си проф. Плочев заявява, че касата не разполага с тези средства, а те лавинообразно  нарастват с изтичане на сроковете, а към тях се добавят и лихви заради просрочието и    Исковете се отнасят до заплатени авансово от чуждите осигурителни институции разходи за медицински услуги за български осигурени лица, на които НЗОК и МЗ са издали документи за ползване на обезщетения в натура в други държавни-членки на ЕС. :  Обезспокоителен е фактът, че в НЗОК вече постъпват сигнали от здравноосигурени в НЗОК лица, на които са издадени разрешения  за планово лечение извън Бъългария, но им е отказано предоставяне на планови обезщетения  срещу формуляр S2, издаден от НЗОК или МЗ (а тези пациенти са принуждавани да заплащат  в брой необходимото им лечение в чужди клиники).  ,    Според документа, пратен от НЗОК на депутатите, България дължи най-много пари -  93 043 300 от които трябва да плати до края на тази година. На  второ място е  , а 28 878 631 лв. от тях трябва да платим до края на 2018 г. Трета е   21 020 974 от  които също трябва да платим до края на годината.  Така в низходящ ред държавите, които ще престанат да приемат българи за лечение са още Австрия, Белгия, Италия, Гърция, Холандия, Швейцария, Кипър, Чехия, Люксембург,  Унгария, Полша, Норвегия, Дания, Финландия, Хърватска, Португалия, Словакия, Ирландия,  Малта, Словения, Сърбия, Румъния, Исландия, Латвия, Македония, Литва и Естония.   Държавите - членки разполагат с 18-месечен срок от получаване на исковете, за да възстановят разходите към осигурителните институции /органи за ръзка/ на другите държави - членки за предоставено и авансово заплатено от тях лечение на чужди здравноосигурени лица в лечебните заведения на тяхната територия. , да не си намери място в България, категорично отказа да съобщи името на въпросния човек. И заяви, че ще уведоми за това премиера Бойко Борисов, след като днес се завърне от чужбина. Той е сигурен, че разправата с Плочев не случайно става в негово отсъствие и министър-председателят не е бил информиран за това.    Скандалът гръмва само два месеца след като бюджетът на НЗОК за 2018 г. бе гласуван от парламента. Именно това предизвика недоумението на премиера Бойко Борисов и здравния министър Кирил Ананиев.  . Документът е подписан от шефа на касата, както заяви от парламентарната трибуна и министър Ананиев.  Здравният шеф се възмути, че Плочев първо е отрекъл, че е подписал писмото, а после му е  казал, че не бил знаел, че го е подписал, тъй като парафирал ежедневно десетки документи.  Това станало в отговор на питане на Ананиев защо не е отнесъл проблема до него и  правителството, за да вземат адекватно решение. Именно затова здравният министър поиска и оставката на проф. Плочев, тъй като смята поведението му за некоректно. ", "date": "2018.02.16", "title": "Проф. Плочев до парламента: 32 държави са подали искове срещу България за 271 милиона лева!"}
{"url": "http://epicenter.bg/article/Filialat-na-Natsionalnata-hudozhestvena-akademiya-v-Burgas-veche-e-fakt-/147461/2/98", "text": "Филиалът на Националната художествена академия в Бургас, първи и единствен извън София, вече е факт. Той има лиценз и е покрил всички документални изисквания. Филиалът ще се помещава в модерната сграда на Магазия 1, разположена в Зоната за обществен достъп на Пристанище Бургас. Това съобщиха на пресконференция днес кметът Димитър Николов и ректорът на академията проф. Николай Драчев.  Изпитите ще се проведат през юли в София. Подробности очаквайте скоро в сайтовете на НХА и Община Бургас. През първата година тук се разкриват по 8 места в специалностите \"Живопис\", \"Стенопис\", \"Графика\", \"Книга, илюстрация, печатна графика\", \"Плакат и визуална комуникация\", \"Рекламен дизайн\", \"Мода\" и магистърска програма \"Арт терапия\". Амбицията е постепенно да бъдат увеличени и специалностите, и приемът.  В Бургас преподаватели от академията ще провеждат подготвителни курсове и консултации в началото на май. Във филиала могат да кандидатстват ученици с интерес и умения в различните видове изкуство от цялата страна. Обучението в Бургас е отлична възможност за младежите от цялата половина на България на изток от Пловдив, за които София е неудобна дестинация. Така или иначе, голяма част от същите преподаватели ще им преподават и тук.  \"За последен път висше учебно заведение в нашия град е откривано през далечната 1991 година - Бургаският свободен университет. Разкриването на филиала на НХА е важно събитие за нас. Казвам ви добре дошли и нека занапред се срещаме само по хубави поводи, да откриваме изложби, да се радваме на успехите на талантливите ни творци. Вярвам, че в следващите години от Бургас ще тръгнат нови тенденции в развитието на българската визуална култура\", каза кметът Димитър Николов.  Той обяви и предстоящия през април и май \"Регионален конкурс за изящно и приложно изкуство\". Участниците в него са разделени на две възрастови групи - XI и XII клас. Община Бургас осигурява едногодишни стипендии по правилата на своята програма за подпомагане на талантливи деца на учениците, класирани на първо, второ и трето място в първа възрастова група. Участниците от втора възрастова група, чиято конкурсна работа има оценка, не по-малка от 5.50, се освобождават от изпита по рисуване при кандидатстването си в НХА, филиал Бургас.  През следващите дни и месеци пространството в Магазия 1 ще бъде адаптирано за нуждите на учебния процес, като със сигурност ще се обособи и изложбена площ.  \"Освен в Бургас, преподаватели от академията ще проведат срещи с ученици от специализирани паралелки в цялата източна и югоизточна част на страната. Новият филиал ще бъде популяризиран и на предстоящите кандидатстудентските борси\", съобщи ректорът проф. Николай Драчев.  На днешната среща в Бургас присъстваха още:  - Доц. д-р Бойка Доневска - зам.-ректор на НХА;  - Доц. д-р Даниела Янкова - зам.-ректор на НХА;  - Проф. Светозар Бенчев - декан на Факултет за изящни изкуства;  - Доц. Мирослав Богданов - декан на Факултет за приложни изкуства;  - Проф. Георги Янков - ръководител на катедра \"Плакат и визуална комуникация\";  - Свилена Матеева - началник на Учебно-методичен отдел на НХА;  - Димо Колибаров - преподавател в специалност \"Графика\".  ", "date": "2018.02.16", "title": "Филиалът на Националната художествена академия в Бургас вече е факт "}
{"url": "http://epicenter.bg/article/Prof--Radoslav-Gaydarski-/147464/2/0", "text": "Това заяви проф. Радослав Гайдарски, бивш министър на здравеопазването, член на ИБ на БСП, в предаването \"Лице в лице\" по БТВ. Той коментира трусовете в здравеопазването. По-рано днес министърът на здравеопазването Кирил Ананиев поиска оставката на директора на НЗОК проф. Камен Плочев, защото на своя глава е поискал актуализация на бюджета на НЗОК.      \"Редно е действията на директора на НЗОК и министъра да бъдат съгласувани, независимо че директорът на касата не е подчинен на министъра\", каза той по повод на забележката на премиера Борисов, че проф. Плочев е предложен от предишния министър на здравеопазването, а всеки министър иска да има \"свой\" шеф на касата.. \"Всеки може да говори всичко, но аз не мога да допусна, че някой е заплашвал проф. Плочев. Разбрах, че проф. Плочев първо е казал, че е заплашван от министър Ананиев. Не съм чул точно какво е казано. Аз съм хирург и по това време оперирах. Но после разбрах, че се е отметнал и е  , каза още в предаването проф. Гайдарски.   Проф. Гайдарски отговори на въпроси как са натрупани дълговете на НЗОК към чуждестранни лечебни заведения. \"Парите са за болни, лекувани в чужди лечебни заведения. Голямата част от пациентите са изпратени от комисии (у нас), които определят кои лица не могат да бъдат лекувани в България и биват изпращани в чужбина\", обясни Гайдарски.   Той посочи разликите в заплащането на една операция у нас и в чуждите болници, към които са задълженията. \"Най-скъпата коремна операция у нас - на панкреаса, струва 4500 лв., там - повече от 120 000 лв.\", даде пример проф. Гайдарски.  Запитан защо НЗОК е натрупала такива дългове, проф. Гайдарски каза, че по въпроса може да се говори дълго - цяла лекция. \"Най-големият проблем на здравеопазването днес е недофинансирането. Всички проблеми са свързани с това\", подчерта бившият министър.   При първото правителство на Борисов се \"демократизираха\" нещата и се даде възможност на всеки директор на болница да прави търгове за лекарства и дълговете на болниците бързо скочиха, даде пример той. И продължи да   Цяла лекция може да се изнесе по проблема защо закъсаха голяма част от болниците.\"   Проф. Гайдарски отговори и на въпроси за противоборството между президента Румен Радев и премиера Бойко Борисов. \"Много сме малки да коментираме двамата. Но мисля, че първо , коментира проф. Гайдарски.", "date": "2018.02.16", "title": "Проф. Радослав Гайдарски: Проф. Плочев не е играл по правилата. Трябвало е да информира министъра!"}
