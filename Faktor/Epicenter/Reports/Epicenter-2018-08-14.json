{"url": "http://epicenter.bg/article/Dimitar-Stoyanov--Kolko-e-trudno-na-g-n-Tsvetanov-da-govori-istinata-/161311/2/0", "text": "  Днес станахме свидетели на поредната лъжа на зам. председателя на ГЕРБ г-н Цветанов . Днес той заяви: „Кабинетът „Орешарски“ направи само една среща, касаеща модернизацията на армията, и тя беше с представители на „Грипен“.  Не съм адвокат на г-н Орешарски, нито на когото и да било другиго, но истината е друга. Г-н Орешарски е имал срещи първо с Аления, компанията произвеждаща Eurofighter, след това със SAAB, компанията произвеждаща JAS-39 Gripen, а после с представители от  посолството на САЩ.  Колко е трудно на г-н Цветанов да говори истината. Ако това ни е политическия елит и г-н Цветанов е типичен негов представител, то жална ни майка с този \"елит\". Не се чудете, че държавата е в това положение - с такива управници и депутати, толкова. Лъжа след лъжа, а след лъжата пак лъжа. Няма да е зле ако г-н Цветанов покаже малко достойнство и чест ако му е останало. А дано, ама надали!", "date": "2018.08.14", "title": "Димитър Стоянов: Колко е трудно на г-н Цветанов да говори истината!"}
{"url": "http://epicenter.bg/article/Rumen-Petkov--Zaev-lazhe--Oshte-prez-2007-a-Parvanov-i-Traykovski-podnesoha-obsht-venets-na-groba-na-Gotse/161236/2/0", "text": "  Това заяви в ефира на БТВ лидерът на АБВ и бивш вътрешен министър Румен Петков. „Не видях Зоран Заев да се извини. Той лъже доста цинично\".     \r\n \"Акцията срещу Митьо Очите беше много добре организирана полицейска операция срещу организираната престъпност. Бяха задържани 17 човека и всички получиха осъдителни присъди, което показа качеството на събраните материали. МВР може да се гордее с тази акция\", подчерта Румен Петков и изброи всички служители на МВР, които след това \"за награда\" били уволнени. Какъв знак дадохме на обществото, попита Петков. \r\n   \r\n „   И първанов не му е бил на гости, подчерта Петков. Той определи като недопустимо общински съветник да контактува с един осъждан човек. „Политическата сила, която го е издигнала за общински съветник, трябва да даде отговори. Такъв човек да го направиш зам.-председател в Бургас, се изисква доста безочие. Той излиза и казва, че е финансирал БСП. Ако БСП счита, че той лъже, да го съди“, коментира Петков. \r\n   \r\n „Аз лично избягвам такъв тип контакти, те са нехигиенични и са вредни за политиката. За съжаление има хора, които се поддават. За нас от АБВ е важно да бъдем стожер в политиката“, подчерта Петков. \r\n   \r\n \r\n", "date": "2018.08.14", "title": "Румен Петков: Заев лъже! Още през 2003-а Първанов и Трайковски поднесоха общ венец на гроба на Гоце"}
{"url": "http://epicenter.bg/article/Georgieva--Vlizaneto-v-evrozonata-nyama-da-dovede-do-seriozno-poskapvane-na-tsenite/161237/2/0", "text": "Влизането в еврозоната няма да доведе до сериозно поскъпване на цените в България. Това каза пред БНР главният изпълнителен директор на Световната банка Кристалина Георгиева.   Тя е категорична, че още по пътя към валутния съюз страната ни ще укрепи допълнително икономическата и финансовата си система. Георгиева допълни, че разбира притеснението на хората за сериозно поскъпване на стоките и услугите.   \"Аз смятам, че това притеснение не трябва особено много да си го слагаме на сърце, защото нашите цени на практика с връзването на лева към еврото - те са в евро само, че 50% по-ниски\", каза още главният изпълнителен директор на Световната банка.   Въпреки очевидните позитиви от влизането в еврозоната, България трябва да направи множество реформи, каза още Георгиева. \"Ако си мислим, че с еврозоната можем да си решим проблемите на образованието, то явно грешим\", подчерта Георгиева.", "date": "2018.08.14", "title": "Георгиева: Влизането в еврозоната няма да доведе до сериозно поскъпване на цените"}
{"url": "http://epicenter.bg/article/Novo-genetichno-izsledvane--Otdalecheni-sme-ot-trakite--no-i-ot-tyurkite--Video--/161260/2/0", "text": "8-годишно генетично изследване на траките, прабългарите и съвременните българи сочи, че сме отдалечени от траките като генотип, а очаквано сме най-близо до прабългарите. Това обяви в предаването „Тази сутрин” по бТВ Десислава Нешева, генетик в Катедрата по медицинска генетика на Медицинския университет.  Тя уточни, че от съвременните българи като материал е изследвана кръв, а от прабългарите и траките – костен материал, предимно зъби.  Изследването сочи още, че генетично сме близки с унгарците, хърватите и словенците. То показва също, че нямаме много общо с тюрките и алтайците, обясни още Нешева.  Славяните не са изследвани, защото има много малко запазен материал заради обичая да изгарят труповете на починалите, уточни ученият.  ", "date": "2018.08.14", "title": "Ново генетично изследване: Отдалечени сме от траките, но и от тюрките (Видео) "}
{"url": "http://epicenter.bg/article/Zaradi-otnet-litsenz-na--Olimpik--200-hil--koli-u-nas-ostavat-bez--Grazhdanska-otgovornost-/161267/2/0", "text": "200 хиляди автомобила в България остават без задължителната застраховка „Гражданска отговорност” от петък. Причината е, че компанията „Олимпик”, която е регистрирана в Кипър и у нас действа нейна клонова мрежа, е с отнет лиценз от кипърските власти, съобщи  bTV .   Застраховани чакат изплащане на щети с месеци.   .   На въпроси на bTV по казуса с „Олимпик” оттам отговориха: „Комисията за финансов надзор има ограничени правомощия за надзор по отношение на клонове на застрахователи от други държави членки на Европейския съюз, като има право да се намесва, когато застрахователят не спазва задълженията си спрямо ползватели на застрахователни услуги в България”.   . Като се посочва, че на „Олимпик” се забранява да сключва нови застраховки, да удължава срокове по вече сключени договори, както и да се разпорежда с активи на клона на територията на България.   Въпреки, че   Оттам обявиха, че дейността на „Олимпик” на територията на България не се гарантира от тях.   Всъщност единственото което е ясно до момента е че 200 хиляди коли ще останат без „Гражданска отговорност”.   Дали в срок от 2-3 дни собствениците им ще успеят да си купят нови застраховки не е ясно. По информация на bTV  .  ", "date": "2018.08.14", "title": "Заради отнет лиценз на „Олимпик”: 200 хил. коли у нас остават без „Гражданска отговорност”"}
{"url": "http://epicenter.bg/article/Fandakova--Vnesen-e-proekt-za-vazstanovyavane-na-baseyna--Mariya-Luiza--predstoi-obsazhdane-/161268/2/0", "text": "Внесен е проект за възстановяване на басейна „Мария Луиза“, предстои неговото обсъждане. Това каза пред журналисти кметът на София Йорданка Фандъкова, предаде репортер на Агенция „Фокус“.  „Преди години този обект е предоставен в по-големия си процент на частно дружество. И като дадохме ясен знак, че там не може да стане нищо друго освен да се възстанови басейнът, собствениците внесоха проект при главния архитект. И след като той бъде широко обсъден, ще има нужда от инвестиции, които трябва да направи самият собственик“, каза Фандъкова.  Тя посочи, че инвестиционната програма, която е приета от Столичния общински съвет, се изпълнява интензивно.  „Следим много внимателно за това, като съчетаваме ремонтите на водопровод и изграждането на канализации, които прави „Софийска вода“, да съвпаднат с нашата инвестиционна програма за реконструкция на уличните платна, за да правим цялостни ремонти там, където е възможно. Основно се работи в южните райони – в кв. „Бенковски“, в кв. „Модерно предградие“, в кв. „Горубляне“. В същото време ние допълваме тази инвестиционна програма и с възможностите на ПУДООС – в кв. „Люлин“, в кв. „Горна баня“, в кв. „Малинова долина“. Имаме много ясна програма и тя се изпълнява. Това са най-скъпите инвестиции – те са свързани не само с финансиране на самите строителни дейности, но и с много отчуждителни процедури, които струват доста средства“, коментира Фандъкова.  Кметът на София посочи, че общината има много сериозни планове и за другата година, защото инфраструктурата на София изисква много усилия.  „Благодарна съм на всички районни кметове, които съвестно следят изпълнението на проектите като количество и като качество. Там, където не сме доволни, връщаме фирмите, за да дооправят за своя сметка. Те получават сериозни санкции както за забавяне, така и за лошо качество“, каза още тя.  По думите ѝ по проекта „Западен парк“ има проблеми, които се изчистват в момента.  „Вярвам, че времето ще се навакса и ще можем в срок да изпълним този проект. Той се изпълнява по ОП „Региони в растеж“. Използваме максимално времето за строителства – ремонтираме паркове, детски градини, спортни зали. Така че в София се строи усилено по публичната инфраструктура, за да можем да подобряваме средата“, каза още тя.  ", "date": "2018.08.14", "title": "Фандъкова: Внесен е проект за възстановяване на басейна „Мария Луиза“, предстои обсъждане "}
{"url": "http://epicenter.bg/article/TsIK-obzhalva-reshenieto-na-Sofiyskiya-administrativen-sad-za-vavezhdaneto-na-mashinno-glasuvane-/161269/2/0", "text": "На днешното си заседание Централната избирателна комисия взе решение да входира жалба срещу решението на Софийския административен съд за въвеждането на машинно гласуване и одобри текста. Това съобщи за Агенция „Фокус“ говорителят на Централната избирателна комисия Александър Андреев.  „Решението е жалбата да бъде входирана днес“, обяви той. „Какви са мотивите ни ще стане ясно, когато жалбата бъде внесена“, каза още Александър Андреев.  „Фокус“ припомня: В началото на август стана ясно, че Софийският административен съд е постановил, че Централната избирателна комисия е задължена да въведе машинно гласуване. Делото срещу избирателната комисия заведоха Мартин Димитров и Петър Славов от „Демократична България“. Според решението ЦИК трябва да осигури машини за гласуване във всяка секция, до февруари 2019 година.  ", "date": "2018.08.14", "title": "ЦИК обжалва решението на Софийския административен съд за въвеждането на машинно гласуване "}
{"url": "http://epicenter.bg/article/Ministar-Nankov-shte-prisastva-na-hramoviya-praznik-na-Troyanskiya-manastir/161278/2/0", "text": "  Утре, 15 август, от 10.30 часа министърът на регионалното развитие и благоустройството Николай Нанков ще присъства на храмовия празник на Троянския манастир „Успение Богородично“. Той ще се включи в литийното шествие с иконата на Пресвета Богородица „Троеручица“.  Това съобщиха от пресцентъра на МРРБ.   В 14.00 часа министър Нанков ще открие рехабилитираните близо 30 км от пътя Старо Оряхово – Долни Чифлик – Гроздьово – Провадия, финансирани от Оперативна програма „Региони в растеж“. Събитието ще се състои при изхода на гр. Провадия в посока с. Бозвелийско (при входа на предприятие „Провадсол“).   На събитията е поканен да присъства и министър-председателят Бойко Борисов.", "date": "2018.08.14", "title": "Министър Нанков ще присъства на храмовия празник на Троянския манастир, покани и премиера"}
{"url": "http://epicenter.bg/article/Prokuraturata-obvini-Bencho-Benchev--che-e-spomognal-obvinyaemo-litse-da-izbegne-nakazatelno-presledvane/161245/3/0", "text": "Районна прокуратура – Бургас предяви обвинение на Бенчо Бенчев за това, че в периода от 2 август до 4 август 2018 г. в Република Гърция и Република Турция, е спомогнал за това, обвиняемо лице да избегне и да бъде осуетено спрямо него наказателно преследване, без да се е споразумял с това лице, преди да е извършило самото престъпление – престъпление по чл.294, ал.1 от НК.   Това съобщиха от пресцентъра на Апелативна прокуратура – Бургас.   На Бенчо Бенчев е предявено обвинение и за това, че на 5 август 2018 г. в Бургас, държал боеприпаси без да има разрешително за това – престъпление по чл.339, ал.1 от НК.   На Бенчо Бенчев е наложена мярка за неотклонение „парична гаранция“ в размер от 50 000 лв. Наложена му е и мярка за процесуална принуда „забрана за напускане пределите на страната“. Като нелепа случайност бургаският бизнесмен определи съвпадението, че по времето на ареста на Димитър Желязков е бил в същия хотел в Истанбул преди повече от седмица. Бенчев се яви с двама адвокати в следствения арест в Бургас.   , заяви Бенчев преди да влезе в Окръжната следствена служба.   Според адвоката му повдигането на обвинения на Бенчо Бенчев \"не означава, че той е престъпник\".   Припомняме, че при зрелищна акция на МВР на 2 август беше разбита група за рекет, палежи и побоища, която според прокуратурата се оглавява от Желязков. Той не беше арестуван, но три дни след акцията го откри и задържа полицията в Истанбул. Желязков чака екстрадиция.    ", "date": "2018.08.14", "title": "Прокуратурата обвини Бенчо Бенчев, че е укривал Митьо Очите, наложена му е гаранция от 50 000 лева!"}
{"url": "http://epicenter.bg/article/Targovskiyat-registar-na-Balgariya-ostava-blokiran/161238/4/0", "text": "Работата му се възобновява поетапно, но справки за актуално състояние на фирмите ще могат да бъдат извършвани от сряда, обявиха от Агенцията по вписванията, предаде БТВ.   Така вписването на промени в търговски дружества и юридически лица все още е невъзможно, което засяга хиляди фирми у нас.   Причината е техническа, но от Агенцията по вписванията не уточняват каква точно.   Оттам информираха за спрения достъп в петък.    Приложен е авариен план за действие за възстановяване на пълната функционалност на регистъра. Агенция по вписванията гарантира, че за времето на нарушаване на достъпа до регистрите възможност за злоупотреба с данните не съществува.   „По всяка вероятност техническият проблем е свързан със спиране хардуерно устройство, от което зависи пълноценната работа на системата. Може и да се касае за спиране на част от софтуера”, обясни в студиото на сутрешния блок на Нова телевизия Борислав Сестримски, експерт по информационна сигурност.    „Киберсигурността не е свързана само с борбата с хакерите. Тя е свързана и с изграждането на системите и тяхното подсигуряване”, поясни експертът. „Всяка една информационна система трябва регулярно да се одитира\", добави още той .", "date": "2018.08.14", "title": "Търговският регистър на България остава блокиран, пускат го в сряда"}
{"url": "http://epicenter.bg/article/-Vashington-post--Erdogan-vodi-zagubena-bitka-sreshtu-Tramp/161239/11/33", "text": "В петък турската лира изживя най-голямото си обезценяване в рамките на един ден, губейки повече от 14% спрямо долара. Министърът на финансите – доведен син на турския президент Реджеп Таийп Ердоган – не можа да предотврати това, давайки колеблива реч, която не успя да подобри самочувствието.   Но Ердоган, както прави много често, хвърли вината върху чуждестранен жертвен агнец: Съединените американски щати, пише електронното издание на вестник The Washington Post.   \"Засрамете се, засрамете се“, заяви той на митинг. „Вие заменяте стратегическия си партньор в НАТО за пастор“, цитира думите му вестника и обяснява, че САЩ отхвърлят обвиненията срещу арестувания в Турция евангелистки пастор Андрю Брънсън и искат незабавното му освобождаване.   Според информация на изданието, Анкара се е надявала да замени пастора за Хакан Атила, турски банкер, осъден в САЩ за ролята си в схема за заобикаляне на американските санкции срещу иранския петрол.   Но това не се е получило и среща на високо ниво миналата седмица във Вашингтон е прекратена преждевременно след категоричния отказ на американската делегация да преговаря по въпроса, след което пък президента Тръмп обяви увеличаването на митата за турската стомана и алуминий. Washington Post смята, че икономическите трудности на Турция са предизвикани от политиката на Анкара, но Тръмп се е възползвал от това, за да си припише успехи.   Авторът смята, че статията на Ердоган в The New York Times, в която заплаши, че ако САЩ не променят отношението си към Турция, тя ще потърси нови съюзници, ще му спечели още повече врагове във Вашингтон.   А там турският държавен глава и без това вече е силно непопулярна фигура, предвид законодателната инициатива на Конгреса за спиране на продажбата на новите американски многоцелеви изтребители от пето поколение F-35 на Турция и постоянните критики към авторитаризма и връзките му с Русия, от която купи системи за ПВО С-400.   След като привежда думите на експерти, че действията на Тръмп ще влошат допълнително икономическата ситуация в Турция и че в това отношение на Анкара ще й е трудно да се противопостави на Вашингтон, вестникът отбелязва, че и позоваванията на партньорството в НАТО на Ердоган няма да му помогнат, защото Доналд Тръмп изобщо не се интересува от тази организация и не мисли да я спасява.    Според автора на материала, призивите за повече дипломация и избягване на санкциите, които се чуват от властите в Анкара и турските анализатори, са напразни, защото политиката на Ердоган се основава на краен национализъм и е безразсъдна.   А Доналд Тръмп ще предпочете да заеме безкомпромисна позиция, която ще му спечели и допълнително уважение сред неговите избиратели, които ще бъдат във възторг от наказанието срещу мюсюлмански лидер заради съдбата на един американски евангелистки пастор.", "date": "2018.08.14", "title": "„Вашингтон пост“: Ердоган води загубена битка срещу Тръмп"}
{"url": "http://epicenter.bg/article/Kak-da-se-osiguryava-balgarinat-za-pensiya-/161263/11/33", "text": "Зад една техническа наглед тема като пенсиите надничат въпросите за отношението между поколенията и за доверието в стабилността на света, в който живеем. Пенсионната система е пред тежка криза не само у нас. Световният икономически форум преди две години излезе с изследване, според което, пенсионната „адска машина“ цъка неумолимо: през 2050 дефицитът на шест от най-големите икономики (САЩ, Китай, Индия, Холандия, Канада, Япония) щял да бъде 400 трилиона долара, т.е. четири пъти повече от цялата днешна световна икономика.   Катастрофата, която се очертава, може би отстъпва само на онова, което ни готвят климатичните промени. А причините в случая са още по-ясни. От една страна имаме явлението демографски преход, където раждаемостта намалява успоредно с вдигането на стандарта. От друга, удължава се човешкият живот благодарение на фантастичния напредък в медицината. Направете проста сметка: ако през въпросната 2050 год. човек в развития свят живее средно 105 години (нещо много вероятно, според специалистите) и ако е почнал работа на 25, на 65 той/тя ще е работил толкова време, колкото и ще има право да получава пенсия.   Добавете към това нарастващия брой на сами деца, върху които ще легне изработването на пенсии за двама родители, пък и за четирима прародители (тенденцията е най-видима в Китай заради рестриктивната демографска политика за едното дете 1979-2015). Добавете нарастващия брой хора, които не се осигуряват поради не флуидния трудов пазар и сенчестите зони в световната икономика. Последното касае най-много хора в Индия, но знаем, че този проблем го има и България, където е вероятно да се върнат в пенсионна възраст много неосигурени, работили в чужбина.     У нас проблемът отдавна се дискутира; все по-ясно ни става, че по идеологически причини се отказваме от единственото решение, а именно стимулирането на имиграция на подходящи населения, готови да работят и да раждат деца. В Япония също не искат мигранти, но там поне разчитат на роботи, каквито тук май скоро няма да се появят.   Постепенното вдигане на пенсионната възраст беше преглътнато, макар и след редица битки; хората у нас се пенсионират не за да лежат по гръб, а за да могат да поработват вече в ситуация на определена сигурност. Може би фантазирам, но ми се струва, че една стъпаловидна форма за получаване на осигурителни добавки би имала чудесен ефект и би мотивирала хората да внасят много повече пари в системата (по този начин биха могли да се трансформират добавките за стаж например, това би било алтернатива на безусловния базов доход...).   Но темата на деня са частните форми на застраховане от така наречения втори стълб, които трябваше да подпрат уж обреченото държавно осигуряване. Всички разбраха разликата между солидарната система, при която държавата взима вноски и после дава пенсии, като преразпределя към най-необлагодетелстваните; както и либералния модел тип „щурец и мравка“, въведен с това „допълнително“ осигуряване: при него всеки получава това, което сам си е спестил, т.е. богатите и предвидливите - повече, бедните и безгрижните – по-малко, може и нищо. Причина за тази двойственост е противоречивият характер, присъщ на идеите ни за справедливост. Ако за пенсиите отговаря само държавата, няма да има стимул да внасяме повече. Ако е само частното обаче, пак лошо, защото ако утре почнат да измират около нас хора без една стотинка, няма да издържим и пак ще променим модела.   Пенсионното осигуряване (въведено първо от Бисмарк през 1889 год.) не освобождава старите; то отървава младите от моралния дълг да се грижат за родителите си - могат значи да си вдигнат чукалата и да си търсят щастието в модернизиращия се мобилен свят. Целта е всяко поколение да получи някаква сигурност и да се отърве от зависимост. Резките промени обаче поставят тази сигурност под все по-голям натиск. Държавата, гарант на солидарния модел, се оказа нещо доста ефимерно, особено по периферията на развития свят: който е взимал пенсии през 90-те, ще разбере какво искам да кажа. Тогава, в еуфорията на глобализацията, либералният модел изглеждаше далеч по-сигурен. Та не бяха ли американските пенсионни фондове най-сигурният инвеститор?   Неочаквано обаче се оказа, че подобни фондове не печелят особено много. Дали проблемът е във финансовата криза, довела до почти нулеви лихви и невъзможност да се печели без риск (тези фондове имат забрана за рискови инвестиции, нали следва да гарантират екзистенциална сигурност на обществото!). Дали има злонамереност, некадърност, високи такси – аз не знам. След медийни скандали много осигурени се върнаха към държавата, за което се изля много мастило и се взеха законодателни решения; днес пък научаваме, че задължителното допълнително (частно) осигуряване ще гарантира на гражданите поне да не загубят парите, които са вложили. Което прави малко странен самия либерален клон на пенсионното осигуряване – първо задължително (за родените след 1959), сега пък с гаранция, че няма да загубиш парите си.     Замислете се за това колко бързо взеха да се разклащат устоите на света ни. За баба ми и дядо ми все още беше очевидно, че трябва да инвестираш в децата си, които ще те гледат на старини. След това се появи всемогъщата държава – у нас комунистическа, в Европа - социална. Тя обещаваше да решава всичките си проблеми на принципа на растежа – все повече производство, все повее хора, които да внасят в пенсионната система. Разклати се държавата, взехме да не вярваме в безспирния растеж. Дойдоха фондовете, борсите, икономическата лотария. Ама там има цикли, ту се печели, ту се губи и вярата в стабилността на света съвсем залинява.   Българската средна класа, която няма достатъчно пари и умения, за да играе по борсите, е в ужас от това, че няма опора, за която да се хване. Купува жилища като най-сигурна инвестиция, но вече няколко пъти този пазар се срива, а и никой не знае какви ще са цените в обезлюдяващите се градове, каквито са половината в България. Лихви банките не дават, пенсионните фондове не печелят, златото го крадат...   Добавете към това и нарастващото недоверие към пенсионните системи, коeто ги подкопава допълнително. В момента, в който младежът, който току-що е започнал професионалния си път, чуе за 400-те трилиона, едва ли ще се почувства мотивиран да внася осигуровки: „Да се изпотрепвам аз, за да има пари за старците – айде де, ами за мен някой ден нали вече няма да има, системата гърми отвсякъде“, навярно си мислят мнозина по-млади. Усещане за сигурност и житейска перспектива може да дойде, ако сме уверени, че в обществото ни има справедливост, грижа, разум – но при сегашното ожесточаване на егоизма подобни неща май звучат все по-екзотично.  ", "date": "2018.08.14", "title": "Как да се осигурява българинът за пенсия?"}
{"url": "http://epicenter.bg/article/-quot-Yuventus-quot--otkaza-60-mln--evro-ot--quot-Real-quot--za-Pyanich/161297/8/0", "text": "\"Ювентус\" отхвърли оферта на стойност 60 милиона евро от \"Реал\" Мадрид за босненския халф Миралем Пянич. Информацията бе съобщена от медии в Италия и Испания.   Кралския клуб търси заместник на Лука Модрич, който настоява за трансфер в \"Интер\". \"Юве\" обаче отказва да продаде Пянич и възнамерява да удължи договора на футболиста, който изтича през лятото на 2021 г. Ако Миралем се съгласи да преподпише за още два сезона, ще получи и солидно увеличение на заплатата. В момента халфът получава по 4,5 милиона евро на година, а с новия договор възнаграждението му ще скочи до 6,5 милиона евро.   Грандът от Торино би приел предложение за Пянич на стойност минимум 100 милиона евро. А на този етап от \"Реал\" не са склонни да се разделят с подобна сума.   Звездите от \"Сантяго Бернабеу\" вече са в Талин, където утре вечер излизат срещу градския съперник \"Атлетико\" в сблъсък за Суперкупата на Европа.", "date": "2018.08.14", "title": "\"Ювентус\" отказа 60 млн. евро от \"Реал\" за Пянич"}
{"url": "http://epicenter.bg/article/Ne-mi-pravi-selski-nomera--Nina-Dobrev-obyasnyava-balgarskiya-zhargon--VIDEO--/161284/10/0", "text": "Родената в София американска актриса Нина Добрев се върна към корените си във видео за „Ванити Феър”, в което обяснява значението на изрази… от българския жаргон, предаде бТВ.  Клипът е част от поредица, в която известни лица дават примери за сленга по родните си места.  Добрев, която от 2-годишна е в САЩ, обяснява значението на универсалните обръщения „Choveche” и „Brat”, изпитва известно затруднение да претвори на езика на Шекспир изобразеното на таблета „Dreme mi na shapkata”, дава контекст на задължителното при посещение у нас „Nazdrave” и с огромно удоволствие произнася „Kifla”.  Вижте и останалата част от краткия урок. Трябва да отбележим, че макар българският далеч да не е със статут на работен език в Холивуд, произношението на Нина Добрев е по-добро от това на доста нашенци, престояли само година-две в Страната на неограничените възможности.   ", "date": "2018.08.14", "title": "Ne mi pravi selski nomera: Нина Добрев обяснява българския жаргон (ВИДЕО) "}
{"url": "http://epicenter.bg/article/Legenda-na-TsSKA---Kopenhagen--mozhe-da-izyade-darvoto/161298/8/0", "text": "Легендарният нападател на ЦСКА Петър Жеков вярва, че „червените“ могат да шокират датския „Копенхаген“ и да продължат за плейофите на Лига Европа. Тимът на Нестор Ел Маестро загуби първата среща преди седмица с 1:2, но според голмайстор №1 в историята на българското първенство не всичко е свършило.   „Ние в Копенхаген ще играем може би по-добре, отколкото в София. Нищо чудно да направим нещо. Това е топка, не се знае. Как ни вкараха първия гол – ритна я хубаво и влезе. Сигурен съм, че ще бъдем подготвени и ще се опитаме да изиграем до край този мач. Все пак ние все още не сме подготвени като тях, защото до този момент не се познаваме много добре. Как да не можем да ги отстраним? Достатъчно е да им вкараме един гол и ще са готови. Правим им 1:0 и резултатът ще стане 2:2. Аз поне знам, в този момент знаете ли как се схващат мускулите. Те ще тръгнат в атака и ще изядат дървото“, заяви Жеков  пред БНР.   Легендарният централен нападател коментира и новия любимец на Сектор „Г“ Мауридес. Бразилецът вкара и двата гола при победата над „Славия“ с 2:1 и от началото на сезона има 8 попадения в 7 мача.   „Мауридес се представя много добре, особено във въздуха. Трябва обаче още малко да поработи върху играта си вътре в големия пенал – за спиране или за директен удар. Иначе добре се представя и много добре замени Каранга. Мисля, че не сгрешихме с продажбата на Каранга. Мауридес е малко по-техничен, по-добре борави с топката, спира, подава, играе много добре с глава. Взима 95% от високите топки“, каза още Жеков.", "date": "2018.08.14", "title": "Легенда на ЦСКА: „Копенхаген“ може да изяде дървото"}
{"url": "http://epicenter.bg/article/Tramp-podpisa-byudzhet-za-otbrana-17-pati-po-visok-ot-ruskiya/161241/7/0", "text": " (която в САЩ започва на 1 октомври), предадоха световните агенции.   За сравнение - военният бюджет на Русия за 2017 г. е малко над 42 милиарда долара.   Тръмп сложи параф под новия  бюджет във военната база Форт-Драм в щата Ню Йорк, където е разположена 10-а планинска дивизия на САЩ.   . В него е залегнало увеличение и на заплатите в армията с 2,6% - най-сериозния скок от 9 години насам.    но пък му отпуска пари за желания от президента военен парад подобен на този на руската армия на Червения площад. Пищната демонстрация на американската военна мощ ще се проведе във Вашингтон през ноември.   Белият дом и Пентагонът постигнаха съгласие за космическите войски    както и редица мерки, насочени към противодействие на Русия във военната сфера.  предава ТАСС, позовавайки се на информация от новоподписания в понеделник бюджет за отбрана от президента Доналд Тръмп.   В текста на документа се посочва, че началникът на Пентагона, държавният секретар и главнокомандващият Обединените въоръжени сили на НАТО в Европа са длъжни да разработят и осъществят стратегия за оказване на   Те трябва и да „разгледат възможността за увеличаване на честотата и мащаба на провежданите в Черно море военни учения на НАТО и други многонационални учения с участието на Украйна и Грузия“.    С подписването на бюджета за отбрана се отлагат и доставките на изтребители Ф-35 за Турция, пише електронното издание на турския вестник Daily Sabah.  ,   Докладът се очаква да включва оценка на участието на Турция в програмата за Ф-35, както и рисковете, които може да представлява закупуването от Анкара на руски ракетни отбранителни системи С-400.      По време на церемония по подписването във военната база Форт Друм в Ню Йорк, Тръмп изрази задоволството си от бързото одобрение от американския Конгрес на отбранителния бюджет, заявявайки „Ще засилим нашата армия, както никога досега. И това направихме с приемането на този бюджет“.  ", "date": "2018.08.14", "title": "Тръмп подписа бюджет за отбрана 17 пъти по-висок от руския"}
{"url": "http://epicenter.bg/article/Ministarat-na-obrazovanieto--NIMH-iska-razvod--BAN-ne-dava/161240/2/0", "text": "\"Вчера от това, което чухме, е, че НИМХ категорично иска развод, БАН не дава\", отсече просветният министър Красимир Вълчев. Пред БТВ той разкри, че от отпуснатите от държавата преди два месеца допълнително 15 млн. лв., Общото събрание на БАН е дало на синоптиците само 6-7%.   Причината била, че те не са типичният научен институт, а средствата се разпределят по научни достижения. Те бяха обаче отпуснати именно по повод протестите на метеоролозите през юни.   \"Критериите на Общото събрание на БАН са справедливи дотолкова, доколкото отчитат научната дейност, но не отчитат останалата значимост. Прекият проблем е това разпределение и отношението на ръководството към дългосрочния проблем - отношението към НИМХ. Проблемите са отдавна. НИМХ половината време е бил извън БАН от тези 130 г. Той не е типичният институт, по-различна е дейността му. Ние не можем без него и трябва да го запазим\", коментира министърът.   Вълчев припомни, че вчера на срещата в МС е имало категоричната молба от страна на премиера Бойко Борисов двете страни да се разберат помежду си до 22 август, идната сряда. \"Не искаме ние да вземем решението за изваждането от БАН\", каза Вълчев. Иначе подчерта, че правителството е в готовност с нормативно решение, ако НИМХ и БАН не се разберат, и ще извадят метеоролозите от академията като самостоятелна организация.", "date": "2018.08.14", "title": "Министърът на образованието: НИМХ иска развод, БАН не дава"}
{"url": "http://epicenter.bg/article/Kristian-Vigenin-kategorichen--Bencho-Benchev-ne-e-pomagal-s-nikakvi-sumi-na-BSP/161242/2/0", "text": "Реакцията на БСП беше светкавична и Бенчо Бенчев вече не е част от нашата група в Бургас. Трябва да си понесе отговорността. Има институции, които трябва да докажат отговорността му за връзки с престъпната група. Бенчо Бенчев не е финансирал структурата. Това каза депутатът Кристиан Вигенин от БСП в ефира на БТВ.   „Както стана стана ясно от документите, Бенчо Бенчев не е помагал с никакви суми, не е имало финансова подкрепа от него нито за централната, нито за местното ръководство. Ако средства са раздавани под масата, това е спекулация, защото е важно какво има във финансовите документи“, подчерта Вигенин.   „Подобни личности нямат място в нашите листи. В момента, в който станаха ясни тези връзки, ние сме взели политически мерки и много се надявам това да бъде за урок на всички политически партии - на следващи избори да не виждаме подобни хора в листите“, допълни Вигенин.   Припомняме, че Бенчо Бенчев каза преди дни: „Да спонсорирал съм с пари БСП, много повече, от това което се говори. Щом не могат да кажат точно с колко, значи има черна каса в БСП“. Социалистът коментира думите му така: „Тези пари очевидно никой не ги е виждал, не са в касата на БСП. Нека да не търсим сензация там където я няма. Черни каси в БСП няма. Ако някой твърди, че са раздавани пари, аз не знам“. Той призова да се направи проверка относно тези твърдения. „Не може просто да се хвърлят обвинения“.   Според Вигенин, Бенчев е финансирал собствената си кампания от организацията, която представлява от гражданската квота. \"Той е издигнат на база коалиционно споразумение с наши партньори, а не от БСП\", подчерта бившият външен министър.   „Искахме оставката на министъра на земеделието Румен Порожанов още през юли, когато стана ясно, че БАБХ и съответно неговото министерство не са в състояние по адекватен начин да се справят със ситуацията в с. Болярово. Последната им стъпка, която буквално е подигравка с хората там, е с обществена поръчка за тестове за чума по дребните преживни ивотни, която препотвърди нуждата от тези оставки на министъра, който носи политическа отговорност. Ако не е той, редно е министър-председателят Бойко Борисов да поеме такава отговорност, защото той назначава директора на БАБХ, каза народният представител от ПГ на „БСП за България”.   По думите му директорът на БАБХ д-р Дамян Илиев отдавна е трябвало да се оттегли от тази позиция по различни мотиви. Народният представител призова прокуратурата да се самосезира по случая. Вигенин заяви, че към него са се обърнали множество граждани и журналисти със сигнали за дейността на БАБХ. „Агенцията се е превърнала в държава в държавата, която безконтролно преразпределя потоци от средства. Има поне няколко обществени поръчки, които по-специално трябва да бъдат прегледани, а иначе е нужна и проверка за правомощията на тази институция”, категоричен беше Вигенин.", "date": "2018.08.14", "title": "Кристиан Вигенин категоричен: Бенчо Бенчев не е помагал с никакви суми на БСП"}
{"url": "http://epicenter.bg/article/Ministar-Moskovski--Ne-se-znae-tochnoto-kolichestvo-mazut--razlyat-v-Sozopolskiya-zaliv/161243/2/0", "text": "Не се знае точното количество мазут в резервоарите на потъналия американски кораб в Созополския залив и това е проблем. В Созопол се чакат водолази от София и Варна, които да направят огледи и да се включат в източването на горивото. Продължават преговорите с фирмите, които могат да се наемат с източването на горивото. Това стана ясно от думите на созополския кмет Панайот Рейзи и транспортния министър Ивайло Московски по Нова телевизия. \"Корабът е компрометиран. Не знаем какво количество мазут има в тези резервоари, такава ситуация не е имало\", каза Московски. \"Няма притеснение сред хората. По-важно е на туристите да се каже, че не е екологична катастрофа\", добави Рейзи. Петното в залива бе оградено още вчера и опасност за разливането му няма. По думите на водолаза Михаил Заимов, пръв сигнализирал за проблема, всички институции са реагирали много бързо. Прогнозата е, че след като приключат преговорите и се намери компания, която да източи горивото, това може да стане горе-долу в рамките на седмица. Корабът, който вдигна институциите на крак и събра извънреден щаб вчера с участието на двамата министри по екология и транспорт, е американски, превозвал е шевни машини, обувки и платове през 1921 г., когато е попаднал на мина и е потънал. Преди да подаде сигнала водолазът Михаил Заимов туристи в района се оплакаха, че намират черни топчета мазут и забелязаха мазни петна във водата.", "date": "2018.08.14", "title": "Министър Московски: Не се знае точното количество мазут, разлят в Созополския залив"}
{"url": "http://epicenter.bg/article/Angel-Dzhambazki-kam-BSP--Mnogo-e-smeshno-greshnik-da-te-uchi-na-moral/161244/2/0", "text": "Престрелката между лидера на БСП Корнелия Нинова и евродепутата Ангел Джамбазки стигна и до Брюксел. След като  Тя изпрати писмо до председателя му Антонио Таяни и поиска да се вземат мерки срещу българския евродепутат. Ангел Джамбазки пък отговори на това в студиото на \"България сутрин\". Според него, след като БСП се смята за приемник на БКП, а комунистическата партия участва в създаването на Македония, то ръководството на БСП дължи единствено извинения на българското общество по темата.    . Евродепутатът смята също, че причината за активността на БСП по темата \"Македония\" се крие в опита им да отклонят вниманието си от себе си и скандала около задържането на заместник-председателя на общинския съвет в Бургас Бенчо Бенчев, който беше и изключен от групата на социалистите в града, след като беше задържан заедно с Митьо Очите в Турция. Той призовава публично да се използва огнестрелно оръжие\", каза Енчев. БСП държи извинение на България за предателството си, защото именно БКП създаде македонската държава. Македонска нация има след 1945 година благодарение на БСП, за което Нинова държи извинение на обществото. Освен това кой взриви \"Света Неделя\"? Не съм аз, нали? Отново БКП извърши най-големия атентат. Много е смешно грешник да те учи на морал, коментира още зам.-председателят на ВМРО Ангел Джамбазки   ,,Смятам, че свършихме доста работа, която за жалост остана в сянката на скандалите'', коментира Джамбазки относно работата на Обединените патриоти, като добави, че благодарение на тях ДПС не е във властта.   ,,И Волен Сидеров, и Валери Симеонов имат своя принос за защитата на българската национална кауза, и двамата са полезни. Надявам се да има нормално сътрудничество помежду ни'', завърши зам.-председателят на ВМРО.", "date": "2018.08.14", "title": "Ангел Джамбазки продължава с атаките към  БСП: Много е смешно грешник да те учи на морал"}
{"url": "http://epicenter.bg/article/Krasimir-Valchev--Vsichki-uchilishta-shte-da-imat-bezplaten-WIFI/161248/2/0", "text": "Близо 60 000 първокласници ще влязат в класните стаи през тази учебна година, така беше и предходните години. Това каза министърът на образованието и науката Красимир Вълчев в интервю за предаването „Тази сутрин“ по бТВ.   На въпрос  , министър Вълчев отговори: „ , дисциплината е важна за придобиване на знания.  , все пак знаем, че днес цифровите технологии променят както живота ни, така и начина на учене. Този дебат го водихме с колегите министри на образованието в рамките на Европейския съюз и това, което надделява като политика в другите европейски страни, е  “.   Министър Вълчев обясни, че е по отношение на мобилните телефони различите учители тестват различни подходи. „Директорът на 51 СУ ми казва, че е пробвал и едното, и другото – първо да забрани телефоните, а след това да ги разреши. Факт е, че когато телефоните са били разрешени, резултатите са много по-добри – с важното уточнение те да се ползват за целите на учебния процес. Решението на проблема с ползването на телефони в час е налагане на дисциплина от страна на учителите и училището. Законът трябва да се спазва“, коментира образователният министър.   На въпрос дали МОН е инвестирало достатъчно, за да има дигитално образование, Вълчев отговори:  “, каза още той.   „Тази година финансирахме   Вече имаме   Разделяме и най-големите учебници на две – нещо, което обаче ще влезе в сила от следващата учебна година.    обясни Вълчев.     „Ще има ново увеличение на заплатите на учителите с около 20% - с толкова вече договорихме увеличението на минималните работни заплати за съответните учителски длъжности. То е предвидено от 1 януари със средносрочната бюджетна прогноза – това ще бъде заложено и в Закона за държания бюджет“, каза още министър Вълчев и посочи, че 330 млн. лв. са отделени за това увеличение.   „Важното е, че проведохме този политически разговор и взехме това решение, че учителите са най-важни и трябва да инвестираме в тях. Минималната заплата, която в момента е 760 лв. за длъжността младши учител и учител, ще се увеличи на 920 лв. – това е основната заплата. Иначе средната брутна заплата, е около 1080 лв. Тя е близка до общата средна на страната. След увеличението тя ще стане близо 1300 лв. – това е брутната. А нетната вероятно ще е между 1000 и 1100 лв., но това е индивидуално и зависи от клас прослужено време и т.н.“, обясни министърът.   На въпрос дали ще изпълни обещанието си да вдигне учителските заплати двойно до края на мандата на ГЕРБ, Вълчев отговори: „Да, и това може да го видим в одобрената от правителството средносрочна бюджетна прогноза. За 2019, 2020 и 2021 г. имаме заложени 330 млн. лв. с всяка година повече.  обясни министърът.    „Средната възраст на един български учител е около 50 години“, заяви Вълчев.    ", "date": "2018.08.14", "title": "Красимир Вълчев: Всички училища ще да имат безплатен WIFI, правим и образователен облак"}
{"url": "http://epicenter.bg/article/Uchenite-otgovaryat--Svetat-nyama-da-svarshi-zaradi-planetata-Nibiru--zashtoto-tya-ne-sashtestvuva--/161250/2/0", "text": "След поне три неуспешни свършека на света (27 май 2003 г., 21 декември 2012 г. и 23 април 2018-а) е насрочен нов. Този път гръмките заглавия посочват датата 16 август 2018-а, като за главен причинител на апокалипсиса пак е обвинена планетата Нибиру (също известна като планетата Х). Тя изненадващо щяла да се появи в небето.   фактите около тази толкова „опасна“ и невидима планета.  Вероятно повечето от вас, уважаеми читатели, си спомнят за появата на ярката комета Хейл – Боп. Тя бе видима в края на 1996 г. и началото на 1997 г. Според астрономите, тя е била най – ярката комета, която се е появила на земното небе през последните няколко десетилетия, като може да се каже, че само кометата МакНот, която се появи през 2007-ма година може да я засенчи. Всъщност, трябва да признаем следното, Хейп – Боп не беше никаква комета! Тя бе изкуствено създадена звезда, за да ни разсее от истински важния проблем. Това е проблемът с приближаващата се планета Х, която в съвсем близко бъдеще ще премине близо до нас и може да причини непоправими последици.  Това поне е хипотезата на американката Нанси Лейдър, която можем да наречен създателката на планетата Нибиру (всъщност тя я нарича планетата Х). Но откъде тя е знаела всичко това? Може би го е прочела в някой учебник по физика или астрономия? Не! Нанси Лейдър винаги е твърдяла, че редовно осъществява контакт с извънземни, които нарича Зетяни (защото според нея те живеят на звездата Зета от съзвездието Мрежичка, видимо в южното полукълбо на Земята). Всъщност, те са нейният източник на тази информация. С тези свои твърдения г-жа Лейдър стана широко известна в публичното пространство в средата на 90-те години на миналия век. В статията ние ще хвърлим един сравнително по – критичен поглед върху този космически „обект”, наречен по различни начини: Нибиру, планета Х и т.н., но със сигурност имащ за цел да предизвика катаклизми на Земята и то в най – близко бъдеще.  И така, след 1995г. се появява следващият много сериозен кандидат за предизвикване на апокалипсис – планетата Нибиру. Срещата с нея е насочена от самата Нанси Лейдър, а предсказаната дата е 27-ми май 2003 г. Тогава мистериозната планета е трябвало да премине близо до Земята и с помощта на силното си магнитно поле да обърне полюсите на нашата планета, което разбира се да доведе до апокалипсис. Вярвам, че не е нужно да обяснявам защо обръщането на земните полюси е толкова катаклизмично явление. Всъщност, надявам се това да не е нужно, защото самият аз не знам и не мога да дам такова обяснение. Лейдър се опитва да обясни, че вследствие на „магнитното дестабилизиране” на Земята, нейното ядро ще спре да се върти, като също така и периодът на въртене ще нарастне до 5,9 денонощия (макар, че никъде не прилага точни изчисления за тази стойност). Погледнато реално, от гледна точка на физиката, астрономията и всички до сега известни природни науки, такова нещо, първо не може да се случи под действието на близко преминаваща планета и второ дори и да стане, това няма да доведе до сериозни последици, още по – малко до край на света.  Друго нещо, което Нанси твърди със сигурност е, че планетата, която ще премине близо до нас, има размери четири пъти по-големи от тези на Земята. Но тя пропуска един много съществен факт. Ако това наистина е така, тази планета би трябвало да бъде видима много време преди да се сблъска с нашата, поради това, че отразява слънчевите лъчи, както всички други планети.Това означава, че ние трябва да имаме далечно предизвестие за идването на Нибиру, като тя трябва да става все по-ярка, приближавайки се към нас. Има, разбира се, възможност просто планетата Х да има изключително ниска отражателна способност (да е приблизително черна), което е доста нетипично за планетите. Е, мисля за всички е ясно, че на въпросната дата 27 май 2003 г. нищо от това не се случва. Обяснението, което самата Нанси Лейдър дава е доста уклончиво и тя твърди, че предсказанието е било просто първо предупреждение към човечеството и, че ще разкрие истинската дата, когато реши, че това е необходимо. Тя изтъква, това, че нейното предсказание ще бъде публикувано навреме така, че да можем да подготвим всички налични военни ресурси, за да се справим с този проблем.  Говорейки за планетата Нибиру, не можем да пропуснем и един друг световноизвестен човек, този път изследовател на древните шумери – Зекерия Ситчин. Той за съжаление, вече не е сред живите, но всъщност е човекът, който за първи път употребява името Нибиру (или Мардук, на името на древно вавилонско божество), като име на потенциално опасен космически обект. Това, с което Ситчин се занимава е превеждане на древни шумерски текстове, но с цел да изследва посещенията на Земята от древните астронавти. Според него, те живеят на планетата Нибиру, чиято орбита има размери по – големи дори от тези на нептуновата орбита, но силно издължена елиптична форма. Поради това, когато е най – близо до Слънцето (както казват астрономите в перихелий), на всеки около 3 600 години планетата преминава съвсем близко до Земята, като тогава жителите на нашата планета влизат в контакт с обитателите на Нибиру.Ситчин прави връзка между обитателите на Нибиру и Анунаките, които са едни от най – древните шумерски и акадски известни божества. Тази негова хипотеза е изложена в книгата му „12-тата планета”, която е издадена през 1976г. и предизвиква истински фурор. Според Ситчин, Нибиру се явява 12-тата планета в Слънчевата система, защото в астрологията към деветте класически планети се добавят Слънцето и Луната.  Трудовете на Ситчин се подлагат на множество критики, които идват от специалисти в различни области. Редица изследователи на древните езици твърдят, че преводите му са пълни с неточности, свободни интерпретации и умишлено променяни значения на думи. Например, проф. Роналд Фрице, който е едно от големите имена в тази област, казва, че Ситчин превежда шумерския знак Din-Gir като „блестяща ракета”, дума която, разбира се, изцяло отсъства от този език. Голяма част от критиките към книгите на Ситчин са на астрономическа основа. Една от тях е например, че ако орбитата на Нибиру наистина е толкова сплесната, колкото той я представя, то би трябвало по време на перихелият й там температурите да са изключително високи, а по време на афелия (най – далечната точка от Слънцето) – изключително ниски.  Тази огромна разлика в условията на живот би направила животът на нея практически невъзможен. Освен това, нито един от досегашните сценарии за образуване на планети, не предвижда такова голямо тяло да може да съществува в Слънчевата система. Тук бих искал отново да напомня, че със съвременните астрономически прибори, такава планета би трябвало да бъде лесно забележима, а параметрите на нейната орбита много бързо изчислени. Друг смущаващ астрономически факт е това, че орбитата на такава планета би била много неустойчива, т.е. силно податлива на външни гравитационни влияния (пертурбации). Това се дължи на огромният размер на орбитата, която освен това преминава около големи планети като Юпитер, който трябва неминуемо да повлияе на Нибиру. Вследствие на това, тя не би трябвало два последователни пъти да премине по един и същи начин покрай Земята, а и това не е възможно да бъде строго периодично, както твърди Ситчин.  И така, през 1996г. Нанси Лейдър, за която вече подробно разказахме, за първи път прави връзката между планетата Нибиру на Зекерия Ситчин и планетата Х, за която й „говорят” Зетяните. Всъщност, Ситчин, твърдо отхвърля възможността тези два обекта да съвпадат, но така или иначе в обществото набира скорост този нов страх от скорошен и неизбежен апокалипсис. След отлагането му от 27-ми май 2003г., за него бе насрочена друга дата – 21 декември 2012г. Тогава страховете се засилваха и от „свършващия” календар на маите. Трябва да поясним, че всъщност, той не свършва, а просто започва нов цикъл (наречен бактун), подобно на нашата нова година. Всъщност, за планети Х бяха набедени няколко открити в последните десетилетия малки тела от Слънчевата система: астероидите Седна и Ерида, хипотетичната (все още не потвърдена!) планета Тихе и т.н.  ", "date": "2018.08.14", "title": "Учените отговарят: Светът няма да свърши заради планетата Нибиру, защото тя не съществува! "}
{"url": "http://epicenter.bg/article/Patriarh-Neofit-shte-otsluzhi-praznichna-liturgiya-v-Troyanskiya-manastir--quot-Uspenie-na-Presveta-Bogoroditsa-quot-/161251/2/0", "text": "  Българският патриарх Неофит ще оглави празничните богослужения за храмовия празник на Троянската света обител \"Успение на Пресвета Богородица\". Празничната програма за храмовия празник на Троянската света обител \"Успение на Пресвета Богородица\" ще започне на днес с празнично вечерно богослужение с чина на Опелото на Пресвета Богородица предаде агенция \"Фокус\". Началото е в 18.00 часа.   На 15 август 2018 г. от 07.00 часа е началото на Празнична полунощница с Игуменската лития. От 08.00 часа започва празнична утреня. В 09.00 часа е началото на празнична света Литургия, оглавена от Негово Светейшество Българския Патриарх Неофит. В 11.00 часа започва традиционната Лития с чудотворната икона на Пресвета Богородица „Троеручица” от храма до мястото на първото чудо извършено от иконата. В 18.00 часа ще бъде отслужена празнична вечерня с акатист на Успение Богородично.   На 16 август 2018 г. от 17.00 часа ще започне вечерня. От 18.00 часа ще бъде отслужена ктиторска панихида (молитвено възпоменание за всички представили се в Христа игумени, братя и дарители на светата обител).  ", "date": "2018.08.14", "title": "Патриарх Неофит ще отслужи празнична литургия в Троянския манастир за Голяма Богородица"}
{"url": "http://epicenter.bg/article/Siderov--V-slancheva-Balgariya-voenni-hunti-terorizirat-biznesa-po-moreto--video-/161258/2/0", "text": "Лидерът на ПГ на Обединените патриоти Волен Сидеров пак скочи на Валери Симеонов и се обяви срещу невите акции по морето със затваряне на заведения. \"Има едни олигарси, при които всеки, който дойде на власт, получава апартамент. Там дъни музика цяла нощ, но никой не я  спира\".  Това коментира пред журналисти в Бургас съпредседателят на коалиция „Обединени патриоти“ Волен Сидеров. Той даде извънреден брифинг пред РЗИ.   \"Кой дава нареждания РЗИ да лепи незаконни бележки, кой нарежда части на полицията да действа като военна хунта и да вреди на бизнеса по морето\", попита Сидеров и помоли утре на Министерски съвет Бойко Борисов да каже оторизирал ли е полицаи да тероризират българския туристически бизнес.   Без да споменава името на вицепремиера Валери Симеонов,  всъщност Сидеров атакува неговите действия по морето, наричайки полицейските екипи, с които проверява заведенията за шум \"военна хунта\".   \"Ще се радвам и цялото правителство да си отговори трябва ли да се занимава на кой олигарх да се затвори заведението, за да намаже друг\", заяви Сидеров.\"Да не се окаже Бургас от най - добрия град за живеене, да стане най-корумпирания\", чуди се депутатът.   \"Никого не познавам, но виждам, че се използват двойни стандарти. Използва се страхът на хората. РЗИ не може да затваря заведения. Законът за шума не е влязъл в сила. Навсякъде има страх. Това е положението в слънчева България\".   В РЗИ всички са фантоми, каза той и покани журналистите да влязат заедно с него в сградата на институцията   „Получих десетки оплаквания от сдружения, асоциации, ресторантьори и представители на туристическия бизнес. На срещите до един бизнесмените ми повториха едно и също оплакване - в момента държавни институции биват използвани като шпиц команди срещу определени завадения за сметка на други. Всеки ден в определени заведения пристигат полицаи и представители на РЗИ, въоръжени като шпиц команди, и започват проверки на посетителите, които отиват да се забавляват. Искат им лични карти, с какви автомобили са и прочие. Всичко това убива една част от българския туристически бизнес за сметка на друга“, разказа Волен Сидеров.", "date": "2018.08.14", "title": "Сидеров срещу Симеонов: В слънчева България военни хунти тероризират бизнеса по морето (видео)"}
{"url": "http://epicenter.bg/article/Ungariya-zabranyava-dzhendar-izsledvaniyata-v-universitetite-/161249/7/0", "text": "„Никой не иска да прави проучвания по пол, така че не е нужно да се упражнявате. Такива теми подкопават основите на християнското семейство\". С тези думи вицепремиерът на Унгария Жолт Шемиен обяви плановете на правителството в Будапеща да забрани джендър изследванията в университетите, пише австрийският национален ежедневник Die Pressе, цитиран от Агенция \"Фокус\".  Проектът бе представен още в края на миналата седмица, а на висшите учебни заведения бе даден срок от 24 часа, за да изложат възраженията си по документа.  Понастоящем в Унгария магистърски курсове за джендър изследвания предлагат два университета - държавният „Лоран Йотвьош” частният американски Централноевропейски университет (CEU). Във всяка от програмите се приемат около 20 студента. И двата ВУЗ-а се намират в Будапеща.  Представители на дясното правителство на премиера Виктор Орбан наскоро отново насочиха вниманието си към джендър изследванията, като изразиха категорично мнение, че те подкопават „основите на християнското семейство“.  На свой ред преподавателите – училищни и университетски, разкритикуваха планираното им премахване от учебните планове като недопустима намеса в свободата на преподаване и изследване.  ", "date": "2018.08.14", "title": "Унгария забранява джендър изследванията в университетите "}
{"url": "http://epicenter.bg/article/Masova-vandalshtina--Nad-80-koli-zapaleni-za-edna-nosht-v-Shtvetsiya-/161257/7/0", "text": "Най-малко 80 автомобила са запалени през тази нощ в градовете Гьотеборг и Тролхетан в Западна Швеция. Колите са запалени едновременно в няколко района, съобщава телевизия Ес Ви Ти, цитирана от БГНЕС.  „Има ли сме периоди с голям брой пожари, но в една и съща вечер и за толкова кратък промеждутък от време на толкава различни места – не си спомням“, заяви говорителят на полицията в западния регион Ула Брем.  Пред местния вестник „Гьотеборгс Постен“ полицията обясни, че, най-вероятно, акцията е координирана чрез социалните мрежи. Очевидци описват как облечени в тъмни дрехи хора са палили колите. Те са носели туби с бензин и бейзболни бухалки, с които са разбивали стъклата на автомобилите.  В Тролхетан силите на реда, които са оказали помощ на спасителите и пожарникарите, са били замеряни с камъни.  „Младежи са замеряли полицията с камъни. Те са били с маски, за да не бъдат разпознати“, заяви полицай Клаес Далстрьом  ", "date": "2018.08.14", "title": "Масова вандалщина: Над 80 коли запалени за една нощ в Щвеция "}
{"url": "http://epicenter.bg/article/Kosovskiyat-prezident-potvardi-teritorialnite-si-pretentsii-kam-Sarbiya-/161259/7/0", "text": "Косовският президент Хашим Тачи потвърди териториалните си претенции към Сърбия. В съобщение на профила си във \"Фейсбук\", цитирано от косовската телевизия РТК, Тачи благодари на \"лидерите и гражданите от долината на Прешево в Южна Сърбия\", които \"подкрепят идеята за присъединяване на Прешево, Буяновац и Медведжа към Косово като част от граничните корекции между Косово и Сърбия\".  Сръбските медии днес цитират интервю за вестник \"Епока е Ре\", в което Тачи се изказва за \"взаимно признание\" на Прищина и Белград и за \"мирна демаркация на границата\", която да \"гарантира мултиетническия\" принцип.   ", "date": "2018.08.14", "title": "Косовският президент потвърди териториалните си претенции към Сърбия "}
{"url": "http://epicenter.bg/article/Sreshtata-KNDR---Yuzhna-Koreya-shte-se-sastoi-na-12-ili-13-septemvri-v-Phenyan/161262/7/0", "text": "Срещата на върха между КНДР и Южна Корея ще се състои на 12 или 13 септември в Пхенян, съобщи съветник на южнокорейския президент Мун Дже-ин, цитиран от ТАСС, предаде БНР. Вчера двете страни се договориха за нови разговори на високо равнище през следващия месец.   На 27 април Мун се срещна със севернокорейския лидер Ким Чен-ун в Панминчжон, в демилитаризираната зона между двете страни. Това беше историческа среща, на която бе подписана декларация за мир, благоденствие и обединение на Корейския полуостров. След това двамата лидери разговаряха още веднъж в края на май.", "date": "2018.08.14", "title": "Срещата КНДР - Южна Корея ще се състои на 12 или 13 септември в Пхенян"}
{"url": "http://epicenter.bg/article/Kola-se-vryaza-v-ograzhdeniyata-okolo-britanskiya-parlament--shofyorat-e-arestuvan/161252/7/0", "text": "Кола се вряза в огражденията около британския парламент в Лондон, предадоха световните агенции, като се позоваха на полицията в столицата на Великобритания.   Няколко пешеходци бяха ранени. Шофьорът е арестуван.   Околните улици в центъра на Лондон са отцепени.   За момента не е ясно дали става въпрос за злополука или за нападение, съобщи БТА.    при инцидента в Лондон, при който автомобил се вряза в бариерите пред сградата на британския парламент, предава AFP, като се позовава на информация от Скотланд Ярд.   „ , се казва в изявление от полицията, в която се съобщава за ранени пешеходци, предава „Фокус“.   Към настоящия момент властите отказват да коментират за възможен терористичен характер на инцидента, описвайки го като „сблъсък“.   Съгласно разпространената информация, произшествието се е случило в 7.37 часа местно време (9.37 часа българско време). Въоръжената полиция, охраняваща периметъра, е обградила незабавно автомобила и е извела водача от него – мъж, облечен в джинси и черно яке. Съобщава се, че районът е затворен за движение.   Миналата година Уестминстър стана сцена на терористична атака, когато 52-годишен мъж блъсна колата си в пешеходци на моста над река Темза, преди да бъде ликвидиран от полицията. При нападението загинаха петима души, а около 50 други бяха ранени.   По-късно стана ясно, че  , предава AFP, като се позовава на изявление от Скотланд Ярд.    , съобщиха от пресцентъра на Министерство на външните работи.   Станцията на метрото Уестминстър е временно затворена, защото разследването продължава.   Дипломатическото представителство на България във Великобритания следи ситуацията.      ", "date": "2018.08.14", "title": "Кола се вряза в огражденията около британския парламент, шофьорът е арестуван (Видео)"}
{"url": "http://epicenter.bg/article/Liderat-na-liberalite--Darzhavnata-vizita-na-Erdogan-v-Germaniya-e--propagandna-pobeda--za-nego/161253/7/0", "text": "През септември президентът на Турция Реджеп Тайип Ердоган пристига в Германия на официално държавно посещение. Но според председателят на Свободната демократическа партия (СвДП) Кристиан Линднер приемането на Ердоган с държавни почести е грешен сигнал. Поради тази причина той формулира ясни искания към федералното правителство в Берлин, пише националният ежедневник Die Welt в пореден материал, посветен на планираната визита на лидера на Анкара.  Линдер бе категоричен – държавното посещение в Германия е „пропагандна победа“ за Ердоган и консервативната му партия. Работната визита би била много по-подходяща, категоричен бе лидерът на германските свободни демократи. „Не мисля, че държавно посещение с военни почести, официална вечеря и всички тези други съпътстващи протоколни изисквания са правилния сигнал, тъй като в турските затвори все още има журналисти“, коментира Линднер.  Германският политик бе категоричен, че оказването на подобна чест единствено ще помогне на Ердоган да затвърди „президентската си диктатура“. Същевременно обаче той подчерта, че контактите между Берлин и Анкара са много важни. „Трябва да се говори с Ердоган. Турция е партньор в НАТО, регионална сила, която играе важна роля в германската вътрешна политика. Заради факта, че имаме голяма турска общност, въпросът е свързан и с този за сигурността ни“, обясни председателят на СвДП.  Линднер сподели, че очаква посещението на Ердоган да бъде използвано, за да бъде изискано от него обяснение за състоянието на човешките и гражданските права в Турция. Трябва да бъде обсъден и въпросът за турското членство в Европейския съюз, подчерта свободният демократ.  Ердоган ще бъде приет от президента на ФРГ Франк-Валтер Щайнмайе на 28 септември. Той ще остане в Германия за двудневно държавно посещение. Ще бъде планирана и среща с германския канцлер Ангела Меркел (ХДС).  По-рано вестникът публикува статия, от която стана ясно, че германските политици и граждани не гледат с добро око на планираната визита на лидера на Анкара.  Опозицията в Берлин реагира бурно на новината за отправената покана. Факт е, че „не винаги можем да избираме гостите си“, но Ердоган „не е нормален президент на демократична държава“, подчерта политикът от партията „Зелени“ Джем Йоздемир. Той е превърнал Турция в страна на „цензура, произвол, непотизъм и автокрация“ и това трябва да му се напомни, допълни Йоздемир. Същевременно той бе категоричен, че преди всичко на Ердоган трябва да се обясни „абсолютно ясно, че опитите за изграждане на турски националистически и фундаменталистки паралелни структури в Германия няма да бъде толерирано“.  На фона на критиката, която предизвика новината за планираното посещение на турския президент Реджеп Тайип Ердоган в Германия, първият дипломат на Берлин Хайко Маас защити решението за отправената покана. Аргументът, че би било добре да не разговаряме с трудните партньори, никога не е бил убедителен за мен“, подчерта германският социалдемократ.  Каквито и да са коментарите по повод визитата на Ердоган, към настоящия момент нито има фиксирана дата за нея, нито е изяснено дали посещението ще бъде наистина държавно, с всички съпътстващи протоколни елементи.  Оказва се обаче, че позицията на Маас за визитата на турския президент се споделя от много ограничен кръг граждани на ФРГ: голяма част от тях- 69% - се противопоставя на официалното държавно посещение на турския президент. Малко над 50% от германците го отхвърлят напълно, а 19% са отбелязали, че такава визита „по-скоро не“ трябва да бъде провеждана. Едва 23,9% от респондентите подкрепят официално държавно посещение - от които малко над 10% се съгласиха с него, отговаряйки с „да, определено\".  Резултатите са от представително изследване на вестника, проведено от изследователския институт Civey.  Анализът на данните показва, че отхвърлянето на посещението на Ердоган е най-силно сред симпатизантите на „Алтернатива за Германия“ (81,3%), а най-слабо – сред социалдемократите (58,4%). От избирателите на Съюза (ХДС/ХСС) 23,3% гласуваха „за“ и 69,3% - „против“.  Симпатизантите на Свободната демократическа партия (СвДП) и „Левица“ са сравнително единодушни: 31,9% (СвДП) И съответно 29,9% („Левица“) са се изказали в подкрепа на визитата на турския президент.   ", "date": "2018.08.14", "title": "Лидерът на либералите: Държавната визита на Ердоган в Германия е „пропагандна победа“ за него"}
{"url": "http://epicenter.bg/article/Viena-e-nay-dobriyat-grad-za-zhiveene-v-sveta-za-2018-g--/161255/7/0", "text": "Столицата на Австрия – Виена, беше обявена за най-добрия град за живеене в света за 2018 година, предава Би Би Си. Това е първият случай, в който европейски град е начело в глобалното проучване на списание \"Икономист\", предаде БНР.  В класацията са подредени 140 градове по фактори като политическа и социална стабилност, престъпност, образование и достъп до здравеопазване.  Мелбърн, който е на втора позиция тази година, беше седем години подред на първо място.  На дъното на класацията са сирийската столица Дамаск, тази на Бангладеш – Дака, и град Лагос в Нигерия.  ", "date": "2018.08.14", "title": "Виена е най-добрият град за живеене в света за 2018 г. "}
{"url": "http://epicenter.bg/article/Turtsiya-shte--quot-boykotira-quot--amerikanskite-elektronni-stoki/161266/7/51", "text": "Държавният глава на Турция Реджеп Тайип Ердоган обяви, че страната ще „бойкотира“ американските електронни стоки в отговор на решението на САЩ да наложат санкции на Анкара заради отказа й да освободени задържания по обвинения в тероризъм пастор Андрю Брънсън, предава Анадалската агенция, цитирана от \"Фокус\".   „Америка напада икономически не само нас, но и Китай, Русия, Иран и Европа. Дори и Канада. Но срещу нас е предприета кампания. Ще бойкотираме американската електроника. Те имат iPhone, но има и Samsung. Имаме нашите Venus и Vestel“, подчерта Ердоган в рамките на реч в Анкара.   Същевременно турският президент се обърна към представителите на бизнеса, като ги увери, че най-добрият отговор, който страната може да даде на САЩ, е „да запретнем ръкавите и да работим“.", "date": "2018.08.14", "title": "Турция ще \"бойкотира\" американските електронни стоки"}
{"url": "http://epicenter.bg/article/Yuliya-Timoshenko-sravni-ukraintsite-s-robite-v-Dreven-Egipet-/161270/7/0", "text": "Лидерът на политическата партия „Отечество“ и бивш премиер на Украйна Юлия Тимошенко разказа в социалната мрежа „Фейсбук“ за бедственото положение на украинците, като ги сравни с робите в Древен Египет, предава РИА Новости, цитирана от Агенция \"Фокус\".  По думите й властите в Украйна издевателстват над гражданите си.  „В украинските села започнаха да продават ябълки от частни парцели и градини. Цената е феноменална: 30-40 копейки за килограм (една-две стотинки). Работниците в Древен Египет по времето на Тутанкамон са получавали по-високи надници. Това не може да се нарече по друг начин, освен издевателство над народа“, пише Тимошенко.  Според нея украинците, работещи в Полша са онези „икономически фактори“, които позволяват на гражданите на Украйна да преживяват в пределите на страната.  „Украинските граждани, работещи в Полша, за три месеца изпратиха в Украйна 800 милиона долара. В много голяма степен това е „икономическият фактор“, който помага на нашите граждани да преживяват, въпреки 145-те „реформи“ на родната власт. Това са онези хора, които трябваше да повдигнат националната икономика на Украйна, но заради безизходната ситуация, правят това за чужда“, казва Юлия Тимошенко.  Тя вижда изхода от ситуацията в създаване на работни места, така че украинците да искат да работят в родината си, а не зад граница.  ", "date": "2018.08.14", "title": "Юлия Тимошенко сравни украинците с робите в Древен Египет "}
{"url": "http://epicenter.bg/article/Amerikanets-se-skara-s-zhena-si-i-razbi-samolet-v-semeyniya-dom/161273/7/0", "text": "Мъж открадна малък самолет и го разби в къщата си в американския щат Юта.   Часове по-рано Дуейн Юд бил арестуван и освободен след семеен скандал със съпругата си. Той откраднал самолета модел \"Чесна\" от компанията, в която работел, и се врязал с него в собствения си дом. Мъжът е загинал на място.   Кадри в социалните мрежи показват къщата, обвита в пламъци.   Според полицията е цяло чудо, че никой друг не е пострадал. Транспортните власти са започнали разследване на инцидента.", "date": "2018.08.14", "title": "Американец се скара с жена си и разби самолет в семейния дом"}
{"url": "http://epicenter.bg/article/Britanskata-politsiya-razsledva-intsidenta-pred-parlamenta-kato-teroristichen-akt-/161274/7/0", "text": "Полицията в Лондон разследва като терористичен акт инцидента, при който мъж се вряза с колата си в ограничителните бариери край британския парламент. Разследването се води от служители на Отдела за борба с  тероризма,  съобщи БНР .   Двама души са ранени, но няма опасност за живота им. От телевизионни кадри се вижда, че пострадалите са колоездачи. Един от тях заяви:   \"По мое мнение беше умишлено. Колата не се завъртя, ударът беше пряк\".   Свидетели съобщиха, че колата се е движила с много висока скорост.   Районът на парламента е отцепен. Намиращата се наблизо станция на метрото \"Уестминстър\" е затворена. Спряно е движението и по моста Уестминстър.   През март миналата година при терористично нападение, извършено от Халид Масуд, в района на Уестминстър загинаха пет души. След това на мястото бяха поставени допълнителни стоманени бетонни бариери.  ", "date": "2018.08.14", "title": "Британската полиция разследва инцидента пред парламента като терористичен акт "}
{"url": "http://epicenter.bg/article/Viadukt-na-magistrala-v-Italiya-se-sruti--vazmozhni-sa-zhertvi/161275/7/0", "text": "Мост на автомагистрала в Италия рухна близо до град Генуа, съобщи Ройтерс, като се позова на местната полиция и противопожарна служба. Има десетки загинали, каза представител на Бърза помощ. Италианският министър на транспорта Данило Тонинели нарече случилото се \"огромна трагедия\", предава Dariknews.   Противопожарните служби са з апочнали  голяма спасителна операция.   Първите телевизионни репортажи от мястото на инцидента показват обвитият в прах виадукт с липсваща част от конструкцията му.   Паднали са и двете платна на виадукта „Моранди”, като се предполага, че до тежкия инцидент се е стигнало заради конструктивен проблем.   Мостът се намира на магистралата, която свързва града с Вентимилия и Франция, и обикновено трафикът в района е интензивен. Има информация за десет загинали, съобщава БНР. Вероятно броят на жертвите ще расте.  Мостът е дълъг около километър и двеста метра и се издига на 90 метра над два квартала. Не е издържал централният пилон на съоражението.    Полицията уточни, че инцидентът е станал в условия на проливен дъжд.   Италианската телевизия показа кадри на разрушения мост, строен през 60-те години на миналия век. През 2016 г. съоръжението е било ремонтирано.      във връзка със срутването на моста „Моранди“ в града по-рано днес. Това съобщиха от пресцентъра на Министерството на външните работи (МВнР).     При получаване на актуални данни българските дипломати ще уведомят своевременно.        ", "date": "2018.08.14", "title": "Трагедия! Виадукт на магистрала в Италия се срути, загинали са десетки (Видео)"}
{"url": "http://epicenter.bg/article/Sergey-Lavrov--Dnite-na-dolara-sa-prebroeni/161279/7/97", "text": "Дните на долара, като стандартна валута в международната търговия, са преброени. Това заяви руският външен министър Сергей Лавров, цитиран от агенция „Ройтерс“, след среща с турския си колега Мевлют Чавушоглу в Анкара.   Първият дипломат на Русия съобщи, че Москва обсъжда възможността за използване на национални валути при двустранната търговия с Турция, Китай и Иран.   Външният министър също заяви, че наложените от Вашингтон повишени вносни мита и икономически санкции спрямо Анкара и Москва са нечестно средство в глобалната търговия.   В края на миналата седмица валутната криза в Турция рязко се задълбочи, след като стана ясно, че няма надежда за скорошно разрешаване на споровете между Анкара и Вашингтон. В рамките само на ден лирата загуби най-малко 14% от стойността си, а десетки обменни бюра в мегаполиса Истанбул затвориха врати или обменяха до 100 долара, защото нямат наличности на местната валута, съобщават световните агенции.  Това е най-големият спад на националната валута на Турция от финансовата криза през 2001 г. насам.", "date": "2018.08.14", "title": "Сергей Лавров: Дните на долара са преброени"}
{"url": "http://epicenter.bg/article/Prezidentat-na-Republika-Srabska--Prestaplenieto-v-Srebrenitsa-e--quot-dogovorena-tragediya-quot-/161282/7/0", "text": "  Много събития преди и след юли 1995 г. ясно показват, че престъплението в Сребреница е \"договорена трагедия\", която доведе до сатанизирането на сърбите и осъществяването на плановете на някои западни страни за прехвърляне на колективна вина върху сръбския народ, заяви днес президентът на босненската Република Сръбска на извънредно заседание на парламента, свикано по негова инициатива, съобщи телевизия РТРС, цитира БТА.   Додик предложи на заседанието да бъде преразгледан докладът на предишното правителство на Република Сръбска за събитията в Сребреница през 1995 г. с цел да бъде намален официално признатият брой жертви. В доклада е записано, че в резултат на трагедията в Сребреница са загинали 8700 души.   \"Твърденията за геноцид, извършен от сърбите в края на миналия век, продължават. Да припомним срамния опит на Великобритания, която през юни 2015 г. подготви резолюция за геноцида в Сребреница с едностранна квалификация на събитията от юли 1995 г. По молба на Сърбия и Република Сръбска Руската федерация като постоянна членка на Съвета за сигурност на ООН наложи вето на нечестното британско предложение и попречи за осъждането на сръбския народ\", каза Додик в обръщение пред парламента.   Той подчерта, че целта му не е да се омаловажат престъпленията, извършени срещу босненските мюсюлмани, а да се установи истината.   \"Свидетели сме, че под влиянието на международната общност правосъдието е селективно. Затова искаме преразглеждане на доклада на комисията за Сребреница, защото в него ги няма сръбските жертви. Трябва да се знае, че 30 хиляди сърби, убити през войната, още чакат правосъдие\", каза Додик.   Някои босненски медии виждат инициативата на Додик като част от кампанията му за изборите през октомври.   В края на войната в Босна, на 11 юли 1995 г., силите на босненските сърби, водени от генерал Ратко Младич, избиха над 8000 босненски мъже и момчета в мюсюлманския анклав Сребреница, обявен за защитена от ООН зона, като заровиха телата им в масови гробове. Макар че международен съд определи клането в Сребреница като геноцид, сърбите никога не са признали, че техните сили са извършили такова престъпление.  ", "date": "2018.08.14", "title": "Президентът на Република Сръбска: Престъплението в Сребреница е \"договорена трагедия\""}
{"url": "http://epicenter.bg/article/EK-dade-1-mesets-na-Polsha-da-se-popravi-po-sadebnata-reforma-/161283/7/0", "text": "Във вторник ЕС засили правните си заплахи пред Полша заради спорните си върховни съдебни реформи, като даде на Варшава един месец, за да се съобрази с исканията на Брюксел или рискува да бъде изправена пред върховния съд на блока. Това съобщава БГНЕС.  Този ход повдига залозите в ожесточена, продължителна конфронтация между Европейската комисия и дясното правителство на Полша за върховенството на закона в бившата комунистическа държава. Брюксел стартира т.нар. Процедури за нарушение срещу Варшава на 2 юли за спорните промени, които според критиците поставят съдебната система под контрола на правителството и представляват заплаха за демокрацията на страната.  Европейската комисия заяви, че след като е извършила \"задълбочен анализ\" на отговора на Варшава, сега е решила да започне втората стъпка на съдебно дело срещу Полша.  \"Отговорът на полските власти не облекчава загрижеността на Еврокомисията по правните въпроси\", гласи изявление на ЕК. Сега полските власти имат един месец да предприемат необходимите мерки за изпълнение на това мотивирано решение.  Ако полските власти не предприемат съответните мерки, Еврокомисията може да реши да постави случая за разглеждане пред Европейския съд. Ако най-висшият съдебен орган в ЕС отсъди срещу нея, на Полша може да ѝ се наложи да плаща сериозни глоби.  С влезлия в сила миналия месец закон пенсионната възраст на съдиите беше намалена от 70 на 65 г. Това засегна 27 от 73 съдии във Върховния съд, включително неговия председател Малгожата Герсдорф, която отказа да се оттегли.  ", "date": "2018.08.14", "title": "ЕК даде 1 месец на Полша да се поправи по съдебната реформа "}
{"url": "http://epicenter.bg/article/Tramp-prizova-za-tvardi-merki-sreshtu--quot-zhivotnite-quot--zad-teroristichniya-akt-v-London-/161287/7/96", "text": "Президентът на САЩ Доналд Тръмп призова за твърди мерки срещу „животните“, които стоят зад терористичния акт пред сградата на парламента в Лондон, предават AFP и Агенция \"Фокус\".  \"Още една терористична атака в Лондон... Тези животни са луди и трябва да бъдат третирани с твърдост и сила!\", написа Тръмп в социалната мрежа „Туитър“, след като по-рано днес кола се вряза в бариерите пред сградата на британския парламент и рани няколко пешеходци. Водачът на автомобила бе арестуван от полицията.  Миналата година Уестминстър стана сцена на терористична атака, когато 52-годишен мъж блъсна колата си в пешеходци на моста над река Темза, преди да бъде ликвидиран от полицията. При нападението загинаха петима души, а около 50 други бяха ранени.  ", "date": "2018.08.14", "title": "Тръмп призова за твърди мерки срещу \"животните\" зад терористичния акт в Лондон "}
{"url": "http://epicenter.bg/article/Turskata-lira-se-savzema--Erdogan-otnovo-napadna-SASht-/161292/7/0", "text": "Турската лира отбеляза леко покачване, след като през последните дни отбеляза рекордно ниски стойности. Това стана, след като Централната банка обяви серия от мерки, които да гарантират стабилността на икономиката, предаде бТВ.  Турският президент Реджеп Тайип Ердоган заяви, че икономиката на страната не е застрашена и отправи нови остри критики срещу Съединените щати.  „Ще започнем да произвеждаме всички продукти, които в момента внасяме от чужбина, плащайки с чужда валута. Ние ще започнем да изнасяме. Ще бойкотираме американските електронни продукти. Те имат айфони, но от другата страна е „Самсунг”, заяви Ердоган.  Кризата избухна, след като Вашингтон наложи санкции на двама министри и увеличи митата върху вноса на алуминий и стомана от Турция.  „Разбира се, че това се отразява върху нашия бизнес. Цените растат, ние не успяваме да продадем своите стоки. Не знаем какво да внасяме и колко ще струва. Един долар струва седем лири, а минута по-късно става шест лири. Ще видим какво ще стане”, каза Ерол Полат, собственик на магазин.  На фона на кризата с турската лира Москва похвали решението на Анкара да не се присъедини към санкциите срещу Русия. По-рано Кремъл подкрепи предложението на Ердоган двустранната търговия да се извършва с национални валути вместо с щатски долари.  ", "date": "2018.08.14", "title": "Турската лира се съвзема, Ердоган отново нападна САЩ "}
{"url": "http://epicenter.bg/article/Vuchich--Merkel-veche-ni-e-razgranichila--tya-priznava--che-tsyaloto-Kosovo-e-na-albantsite-/161293/7/51", "text": "Президентът на Сърбия Александър Вучич заяви във вторник, че „целият западен свят, с малки изключения, смята, че Косово е единна, суверенна и неделима територия“, предава белградското радио „Б92“ реакцията на държавния глава на изявлението на германския канцлер Ангела Меркел един ден по-рано, че е „срещу промяна на границите на Балканите“.   „Тя вече ни е разграничила, само че с отделянето на Косово от Сърбия“, обясни Вучич, визирайки отделянето на бившата южна провинция на страната и концепцията за „делинеация“ (разграничение) с албанците, която налага напоследък.  „Целият западен свят, с малки изключения, смятат, че Косово е неделима територия и принадлежи на албанците в Прищина“, продължи той.  „Именно затова бяха объркан от истерията сред някои хора в Сърбия. Моля ви – Соня Бисерко и Сава Янчич винаги са били за независимо Косово“, посочи сръбският президент, визирайки активист от неправителствена организация и православен монах.  „Но те са за независимо албанско Косово и затова се борят Сърбия да не получи нещо, а после някои хора в Сърбия се присъединиха към тях“, уточни Вучич. Освен това той изтъкна, че е бил „достатъчно смел“ да „поиска нещо повече за Сърбия и сърбите“ от „Ангела Меркел, и Владимир Путин, и Майк Пенс, и Еманюел Макрон“.  Що се отнася до позицията на Меркел, държавният глава отбеляза, че тя е същата като „от преди десет години“ – т.е., откакто Германия е признала независимостта на Косово.  Вучич потвърди още, че има намерение да се срещне с косовския си колега Хашим Тачи в Брюксел през септември.    ", "date": "2018.08.14", "title": "Вучич: Меркел вече ни е разграничила, тя признава, че цялото Косово е на албанците "}
{"url": "http://epicenter.bg/article/Tragediyata-se-razrastva--Zhertvite-na-ruhnaliya-most-v-Italiya-veche-sa-nay-malko-22--VIDEO--/161295/7/0", "text": "Министърът на вътрешните работи на Италия Матео Салвини заяви в понеделник, че „около 30 души“ са загинали след срутването на мост в северозападния италиански град Генуа, предава AFP, цитирана от Агенция \"Фокус\".  „За съжаление има около 30 загинали и много пострадали в тежко състояние“, заяви Салвини пред журналистите в сицилианския град Катания.   Преди това заместник-министърът на транспорта, съобщи, че жертвите са най-малко 22 души.  \"За съжаление мога да потвърдя, че 22 са загинали и че това число вероятно ще расте\", каза пред Sky TG24 Eдуардо Рикси, цитиран от БГНЕС. Състоянието на петима пострадали се оценява като тежко. Най-вероятната причината за срутването на моста е удар от мълния, твърдят очевидци, цитирани от италианските медии.  „Мълния удари моста и ние видяхме как той се срути“, заяви един от свидетелите. Около 13.00 часа българско време се срути мостът „Моранди“, който е част от автомагистрала А10. При срутването му са пострадали десетки коли. Под отломките са затрупани хора.  В резултат на инцидента са повредени газови тръби и има изтичане на газ. На мястото на трагедията работят спасители с кучета, които издирват затрупаните хора. Има линейки и пожарникари. В момента на срутването на моста е имало около 20 автомобила. Спасителната операция продължава.  Вътрешният министър Матео Салвини съобщи, че на мястото на инцидента работят над 200 служители на пожарната. Министърът на инфраструктурата и транспорта Данило Тонинели се намира на мястото на трагедията. На фотографиите и видеото от мястото на събитието се вижда, че сред бетонните отломки има смачкани коли.  Срутването е станало над железопътна линия, но има засегнати жилищни сгради, които се намират в съседство. Бетонният мост се е срутил от 100 метра височина. Движението по магистрала А10 и в двете посоки е спряно. Централната част на моста, който е кръстен на един от най-прочутите италиански архитекти Рикардо Моранди, фактически липсва.  Времето в Генуа е много лошо, вали проливен дъжд.  Генералното консулство на Република България в Милано, в чийто консулски окръг спада Генуа, е в постоянен контакт с местните власти във връзка с трагичния инцидент. За момента няма официална информация за самоличността, броя или националността на жертвите и пострадалите. При получаване на актуални данни българските дипломати ще уведомят своевременно, съобщиха от българското МВнР.  Във връзка с трагедията Гражданска защита на област Лигурия откри следната гореща телефонна линия - 800 640 771 Български граждани могат да потърсят информация по случая или да подадат сигнали на телефоните на Генералното консулство в Милано: +39 028 49 42 941 и +39 933 37 82 60 43 (в извънработно време).  Италианският премиер Джузепе Конте ще посети Генуа тази вечер, съобщиха от правителствения дворец Киджи. Ръководителят на департамента за гражданска защита към италианското правителство Анджело Борели е свикал в Рим заседание на оперативния комитет. Премиерът ще наблюдава работата на комитета. Движението по моста „Моранди“ винаги е много натоварено. Той играе важна роля за осъществяване на транспортните връзки с Франция и с летището на Генуа. Мостът е построен през 60-те години на миналия век и е ремонтиран за последно през 2016 г.  ", "date": "2018.08.14", "title": "Трагедията се разраства! Жертвите на рухналия мост в Италия вече са най-малко 30 (ВИДЕО) "}
{"url": "http://epicenter.bg/article/Balgarski-shofyor-na-TIR-e-otselyal-po-chudo-pri-srutvaneto-na-mosta-v-Genua--zhertvite-sa-nad-35-/161310/7/0", "text": "Български шофьор на ТИР е оцелял по чудо при срутването на моста в Генуа. Камионът му е паднал в отворилата се бездна след срутването на виадукта на магистрала А-10, но останал жив, съобщава Канал 3, позовавайки се на Genova Today.   Същото се е случило и с още един тираджия – хърватин. Веднага след инцидента двамата шофьори оставили превозните си средства и започнали да помагат на спасителите, допълва изданието, според което жертвите на срутването вече са най-малко 35, а освен това има и тежко ранени.     Както вече е известно днес голям мост, част от магистралата, която свързва Италия с Франция се срути в Генуа.   Според Genova Today  под отломките са затрупани около 35 автомобила, като все още има хора в тях, включително и малко момиче, което още не е извадено.      Министерството на външните работи вече информира, че още не са известни самоличностите на пострадалите, заради което не е ясно дали има българи сред тях.  Посочи и телефоните на консулството в Милано, на които може да се получава информация. Те са: +39 028 49 42 941; - +39 933 37 82 60 43 (в извънработно време).  ", "date": "2018.08.14", "title": "Български шофьор на ТИР е оцелял по чудо при срутването на моста в Генуа, жертвите са над 35!"}
{"url": "http://epicenter.bg/article/Valeriya-Veleva---Veche-nikoy-nikogo-ne-slusha--I-uzhasat-e-vsekidnevno-chuvstvo--/161264/11/33", "text": " Още от началото на прехода та до днес през август винаги се случват драматични събития, които дават отражение в обществено-политическите отношения: дали ще е палежът на партийния дом, дали ще е нечий палатков лагер, или пък конфликти между премиер и президент, между премиер и главен прокурор, стигало се е дори до свикване на извънредно заседание на Народното събрание.   Репликата му, че „Илинденското въстание е македонско” беше проспана в първите три дни от българския политически елит, докато Нинова не скочи и не призова премиера да напусне политиката си на мълчание. Фейсбук вече беше кипнал от гняв.  Вместо премиера се обади   „ . Поведението на Захариева беше в грубо противоречие с поста ѝ на първи дипломат.  След нея   Заев побърза да потуши пожара, но го направи половинчато: Рече: „ ”, но езикът му не се обърна да каже, че Илинденското въстание е българско или поне че е общо дело на българи и македонци.    Той ни пързаля, това не е извинение, той е българофоб – изригнаха социалните мрежи.       Македонското сърце на  \"   Ангел замълча. Нинова обаче реши да действа не толкова емоционалнно, а институционално. Написа гневно писмо до Председателя на Европарламента Антонио Таяни, намеквайки, че поведението на евродепутата Джамбазки хвърля „кафяво петно” върху ЕП:    Спешно се намеси лидерът на ВМРО, понастоящем вицепремиер и военен министър, който заяви, че думите на Джамбазки са извадени от контекста и настоя днешните социалисти да се извинят за прегрешенията на онази БКП, която под диктата на Сталин насилствено създава македонска нация в Пиринска Македония.  И за капак се обади и   чийто днешни наследници от БСП, „   Е, след нейните клетви се сетих за репликата на Шекспир в „Макбет”:  Да, днес в България никой никого не слуша. Всеки може да кълне всеки и да си мисли, че е прав в името на своята или на някаква  партийната истина. Настоящи политици се замерват с костите на дедите си, с измамната надежда, че ще прихванат част от техния героизъм.  Не!   Стане ли дума за Македония, БСП е наритвана в ъгъла!  Тази драма от българската история, наистина предателство, се лепва винаги на наследниците на онази БКП. Но никой не си дава сметка, че в ръководството на днешната БСП няма нито един член на бившата БКП, за разлика от правителството и елита на ГЕРБ.  и към още поне дузина от висшето ръководство на управляващата партия, бивши членове на БКП или родственици на членове на БКП. Те обаче не се смятат за наследници на БКП. Защото са се отрекли от нея. Захвърлили са неудобното си минало и се смятат за чисти.   А наследници на БКП са днешните от БСП - нищо, че повечето от тях не са членували в БКП!    Заев го дебнат в Македония да не каже нещо добро за България, а пък в България се дебнем кой кога е бил комунист...  Трагично!  Вторачили сме се в миналото и не виждаме пътя в бъдещето. Защото се мразим! И няма как да станем единна нация! И всичко това може би нямаше да се случи, ако външната министърка си беше на мястото и още на следващия ден бе извикала посланика на Скопие у нас или бе изпратила протестна нота.  И докато е така, ще плеглъщаме жаби, ще въртим езика си, за да угодим на онези, които ни диктуват новата политика.   Който близо година стори чудеса от храброст, за да се опитва да сдобрява Заев и Ципрас, Вучич и Тачи, да доказва пред Брюксел, че Балканите не са барутният погреб на Европа.  Е, не се получава!    Днешното изявление на Джамбазки доказва това: \"БСП трябва да мълчат, да се извиняват и да се срамуват\", нареди им той и наля още масло в огъня.  Така пожарът ще продължи да гори. Някои може би сънуват бели нощи или не дай си Боже, гражданска война. Колко му е! Защото всички пороци и уроци на миналото са забравени пред обсебващата страст за властта в настоящето.  Или както казва Хамлет (пак опирам до Шекспир):   ", "date": "2018.08.14", "title": "Валерия Велева: „Вече никой никого не слуша. И ужасът е всекидневно чувство!” "}
{"url": "http://epicenter.bg/article/Zhorzheta-Pehlivanova--Bachelet-i-Merkel--dve-zheni-na-varha-na-svetovna-slava-/161265/11/33", "text": "Общото събрание на ООН преди дни избра \" с акламации\" Мишел Бачелет за Върховен комисар на ООН за правата на човека. Тя заема официално поста на 1 септември 2018г.  Запознах се в Кито, Еквадор с президентката на Чили Мишел Бачелет. Заедно с 12 президенти, повечето от Латинска Америка, тя беше на церемонията по встъпване в длъжност на еквадорския президент Рафаел Кореа, януари 2007г., на която имах честта да присъствам и аз. По-късно Бачелет гостува по покана на президента Уго Чавес в Каракас, Венецуела и също имах възможността да се срещна с нея. Бачелет е интересна жена-политик, с чувство за хумор и прозорливост. Въпреки известността й, властта и високомерието не са я лишили от очарованието й да търси и печели приятелства.  Латинска Америка е земя с отворени рани, със стогодишна самота, земя горда и приказна, отечество на хиляди именити творци. Регионът от времето на нейното откриване е имала, както велики апостоли-герои освободители, така и побъркани президенти и губернатори. Земя, където ревността, насилието и убийствата продължават да са вездесъщи.  Европейците не винаги я разбират и трудно чувстват събитията, литературата и изкуството й. Латиноамериканците са различни даже в мечтите, в надеждите и в отчаянието си...  За самотата и изгнанието колумбийският писател Габриел Гарсия Маркес при получаване на Нобеловата награда за литература, 1982г. казва, че латиноамериканските изгнаници са милиони и ако може от тях да се създаде държава, тази държава ще бъде с население по-голямо от това на Норвегия, над 5 милиона...  Във връзка с издигането на Мишел Бачелет за Върховен комисар по правата на човека в ООН ще се опитам да направя кратко паралелно политическо сравнение между нея и германската канцлерка, Ангела Меркел, защото и двете са на върха и в политиката, и във властта. Но в живота и на двете има една тънка и чувствителна нишка, която ги отдалечава толкова една от друга, колкото и ги приближава.  Двете са едно поколение, Мишел е типичната южноамериканка, родена в Чили. Меркел е типична германка, на вид студена и резервирана, но с добро чувство за хумор. Израснали са в различни семейна среда и в политиката членуват в партии с различна идеология. Но... съдбата ги среща през океана през 1978г. в ГДР, в Лайпциг, в Университета „Карл Маркс“ ...  Общо минало: 1978, Ангела Меркел и Мишел Бачелет са студентки в Лайпциг. Ангела завършва физика в Лайпцигския университет „Карл Маркс“ и стажува в Москва и Ленинград. Меркел е сред най-добрите по математика и руски език от групата, която на разменни начала гостува в СССР.  Изгнанието тежи на младата Мишел. Чилийката започва да следва медицина в университета в Сантиаго, но заминава в изгнание в Германия, Лайпциг, където една година изучава немски в Herder Institut към Университета „Карл Маркс“. Тя се запознава тогава със своя съпруг, архитект Хорхе Давалос, член на ръководството на Социалистическата партия на Чили и се омъжва за него, а през 1978г. се ражда сина им в Лайпциг.  30 години по-късно Меркел е Осмият федерален канцлер на Германия,/2005г./ а Бачелет печели президентски първи мандат в Чили /2006-2010г./  Двете влиятелни жени се борят да се наложат във висшата политическа сфера по различен начин. И при двете има паралелни куриози в изкачването им по стълбицата на властта, но това изкачване се обуславя също и от един властен характер .  Ангела Меркел и Мишел Бачелет принадлежат към една и съща генерация, И двете са със стабилно университетско образование: Меркел е физик, възпитаник на Университета „Карл Маркд“ и израства като научен работник в Лайпциг и Берлин, а Бачелет следва една година медицина в Чили, но завършва и специализира хирургия в Хумболтовия университет на Берлин.  Както Бачелет, така и Меркел, знаят какво е липсата на свобода и наличие на диктатура. Меркел е израснала в ГДР, познава болката на разделените семейства от двете Германии, а Бачелет е потърпевша от кървавия държавен преврат на генерал Пиночет през 1973г. Мишел Бачелет е дъщеря на генерал Бачелет, приятел на президента Алиенде, арестуван от Пиночет и обвинен „за измяна на Родината“. В очакване на смъртна присъда в затвора, той бива изтезаван и умира.  Младата Мишел и майка й са арестувани и изтезавани също от полицейските агенти. Напускат затвора през 1975г., след което две години Бачелет и майка й са в нелегалност, участват активно в съпротивата срещу Пиночет. Заедно с майка си Бачелет заминава в изгнание, най-напред в Австралия, а след това в ГДР.  И двете, Бачелет и Меркел, са били министри преди да станат, едната - президент, а другата - канцлер. Мишел Бачелет става министър на здравеопазването, 2000-2002, и министър на отбраната – 2002-2004, по времето на президента Рикардо Лагос. Меркел, 1991-1994, е министър за жените и младежта, а след това министър на околната следа.  Въпреки че и двете са амбициозни и силни жени, които се отличават с качествата си в политиката, трябвало е да гребат дълго срещу течението, за да се наложат в партиите си като възможните първи държавници на своите страни, едната за канцлер на Германия, а другата за президент на Чили.  Различията в биографиите на Бачелет и Меркел минават през семейната среда, религиозни и политически идеи.  Бачелет е дъщеря на генерал демократ, жертва на преврата на Пиночет. Има три деца /син и две дъщери/ и се е наложила, както в професията като хирург, добила навика да ръководи, така и в семейството и в партийната йерархия. Бачелет е социалист с минало в борбата за политическа промяна в Латинска Америка. Тя е искала да стане лекар, за да помага винаги на нуждаещите се хора, семейство Бачелет се изправя срещу една кървава диктатура и е заплатила висока цена с тежки последствия.  През 2002г. по време на наводненията, които заливат Чили, Бачелет като министър на здравето се намесва активно в спасяването на населението. Тя се качва на един танк и като опитен лекар се бори заедно с военните, помагайки на хиляди бедстващи чилийци, докато ситуацията бъде овладяна. Оценена е високо от народа и от президента Лагос. И дъщерята на убития генерал Бачелет става министър на отбраната, което е за първи път в историята на Чили жена да стане военен министър. Така се ражда „феноменът Бачелет“ в Чили, който я изстрелва в двореца „Ла Монеда“ като президент. Бачелет е два мандата президент на Чили, вторият мандат е 2014-2018.  А между двата президентски мандати, 2010-2013 Бачелет е изпълнителен директор в ООН по правата на жените и зам.генерален секретар на ООН. Затова не случайно тя бе предложена за Върховен комисар на ООН по правата на човека.  Германската канцлерка Меркел е дъщеря на евангелистки пастор. През 1998 тя се омъжва за професора по химия Joachim Saber, но няма деца. Тя е типичен пример за германския християндемократизъм – тя е консервативна, резервирана и вярваща. В политическата си кариера е подпомагана от ръката на нейния ментор, германския канцлер Хелмут Кол. Тя не е жената на народа, а тази, която се осланя да спечели властта с политическа ефикасност.  Меркел е дългогодишният федерален канцлер на Германия от 2005 до днес.  Двете жени са сред най-успешните и популярни държавници в света.  ***  2014г. Президентката на Чили Мишел Бачелет пристига в Германия на официална визита. Посреща я канцлерът на Германия, Ангела Меркел. При посрещането Бачелет произнася реч, която остава в аналите на двустранните отношения Германия - Чили.  Президентката на Чили Мишел Бачелет произнася своята впечатляваща реч на немски език. В нея припомня на Меркел, че когато е била в Германия неотдавна, канцлерката не я е приела поради ангажираност. Бачелет й благодари „че сега вече в качеството ми на президент, карцлерът ме посреща“. Бачелет припомня на Меркел времето в Лайпциг, „когато двете бяхме в младежката студентска организация“ и изтъква, че никога не би забравила протегнатата ръка на ГДР тогава към чилийските емигранти, след кървавия преврат на Пиночет.  ", "date": "2018.08.14", "title": "Жоржета Пехливанова: Бачелет и Меркел, две жени на върха на световна слава "}
{"url": "http://epicenter.bg/article/Sp---quot-Shpigel-quot--Slantse--plazh--zapoy---na--quot-Zlatni-pyasatsi-quot--gi-ima-v-izobilie-/161272/11/0", "text": "Слънце, плаж, запой: На \"Златни пясъци\" ги има в изобилие. Там бирата и коктейлите се леят, а музиката гърми денонощно: истински рай за онези купонджии, които вече не са желани на остров Майорка, отбелязва сп. \"Шпигел\".  На „Златните\" германските купонджии са добре дошли, след като Майорка ги изгони. За това пише списание „Шпигел\" в края на обширната си титулна тема за сенчестите страни на туризма. Журналистите провели собствени разследвания в Прованс, в Цел ам Зее, в Порто, в Рим и в Амстердам. Ан-Катрин Незик посетила „Златните пясъци\", чиято цел, според нея, е да се превърне в Елдорадо за германските парти-летовници. За разлика от „Златните\", другаде по света на туристите вече гледат не като на благословия, а като на проклятие, което застрашава местната културна идентичност, пише „Шпигел\". Вместо \"Мале\", както германските парти-туристи наричат Майорка, сега на мода излиза \"Буле\", тоест - България. Ето и част от статията:  „Напук на всичко, тях все още ги има: кътчетата и регионите, където туристите все още са добре дошли във времена, когато другаде не ги искат. И където никой не се възмущава от безкрайния купон и от пиянските им оргии.  Даниел Стефанов се е изправил на един подиум, заклещен между улицата и плажа, и наблюдава тълпата, която се къпе в пяна. Неговите помощници са инсталирали две снежни оръдия край дансинга на „Мегапарк Долфин\": едно гигантско, шантаво парти-средище на открито, което Стефанов основал заедно със свои бизнес-партньори на „Златни пясъци\" в България. Пяната се точи като сурово козуначено тесто от едното оръдие върху главите на купонясващите туристи, другото пък плюе фини сапунени облачета.    Даниел Стефанов постепенно се приближава до целта си: да превърне „Златните пясъци\" в твърда цел за германските летовници- купонджии, в алтернатива на „Ел Аренал\" и „Плая де Палма\" (на Майорка – бел. ред.).  Преди 15 години Стефанов и неговият партньор Сава Даритков отвориха дискотеката на открито „Мегапарт Долфин\" в „Златни пясъци\" – няколко басейна, обградени от дансинг. Преди осем години към това се добави и „Партищадл\", където изпълняват германски шлагери, а половин литър бира струва две евро.  Стефанов и Даритков са инвестирали много в своята визия. Започнали да внасят бяла бира от Германия, наели и певци, които иначе гастролират на Майорка. Тръгнали и „разпенените\" купони. Срещу 20 евро всеки вторник и всяка събота се предлагат коктейли по избор в продължение на цял час и пяна в изобилие от оръдията.  За двамата настоящият сезон върви по-добре от когато и да било. Най-напред в началото на лятото от Германия дойдоха абитуриентите, после футболните отбори и клубовете по боулинг. Жени, но най-вече мъже на около 20-25 години, които – според собствените им признания – разбират отпускарското щастие в рамките на три думи: слънце, плаж и запой. И до края на септември ще е все така, надява се Даритков. Той държи да добави и още нещо важно: „Ние се радваме на гостите.\"    Това изречение придобива нов смисъл, откакто истинският „Балерман\" (култово място на Майорка – бел. ред.) взе да се отчуждава от купонясващите маси. Майорка вече не желае да бъде парти-остров и забрани както пиянските оргии, така и секса на плажа. Затова новото послание гласи: „Златните пясъци\" са не само по-евтиният, но и по-добрият „Балерман\".  Никлас, Марвин и Марсел седят на бара в „Мегапарк Долфин\" с чаши в ръка: водка с аромат на праскови. На светлозелените им тениски е изписано мотото на миналогодишната им ваканция: „Мале. Кофи за всички. Всички за Мале.\" Били на Майорка с компания от десетина души. Но новите предписания там ги насочили тази година към България, разказва 24-годишният автомонтьор Никлас. В „Ел Аренал\" видели как полицията пристига с цели три патрулки, когато летовници нарушили забраната и със сламки пиели Сангрия от кофа на плажа. Това, според тях, вече било прекалено.  „На „Златните пясъци\" е съвсем друго. Тук изобщо няма местни жители, които биха се оплакали от данданията\", се казва в заключение в репортажа на сп. „Шпигел\".  ", "date": "2018.08.14", "title": "Сп. \"Шпигел\": Слънце, плаж, запой - на \"Златни пясъци\" ги има в изобилие "}
{"url": "http://epicenter.bg/article/Strahil/161304/11/0", "text": "  - Движещата сила в политиката е конфликтът, сблъсъкът, състезанието. Когато те липсват, липсва и политическото. В България в началото на прехода се наложи идеологически консенсус около неолибералния политически и икономически проект, чиито свещени крави са дерегулацията, приватизацията, гъвкав пазар на труда, комерсиализация на публичните услуги, финансиализация на икономиката. Всеки, който дръзнеше да изрази дори минимално съмнение към фетишите на пазарния фундаментализъм биваше обявяван за неадекватен комунист или политически психопат. Политиката беше сведена до техническо изпълнение на “повелите на пазара” и това беше допълнителен фактор, на който дължим дефектиралата българска демокрация. Надявам се визията на БСП да бъде някакъв начален опит за връщане на идеологическия и ценностния разговор в българската политика. Независимо от какви идеологически позиции изхождаме несъмнено за демократичния процес е много добре да има подобен дебат.    - Социалистите заявиха, че това е общ, програмен документ и в този смисъл в него има повече анализ и обобщения отколкото конкретни управленски мерки. Оставам с впечатлението, че от БСП са се опитали да предложат на всекиго по нещо. В икономическата и финансовата си част анализът и идеите са умерено ляво прогресивни и вероятно заради това именно тук бяха насочени най-големите критики на политическите противници. В политическата част БСП звучат либерално (демокрация и върховенство на закона), вероятно с цел да форматират ГЕРБ в антилибералния спектър. В културното поле продължават с тенденцията на патриотичен консерватизъм (образование, Истанбулска конвенция), вероятно с електорални цели, за сметка на критиките от страна на европейската левица. В международната сфера пък виждаме умерена проевропейска позиция и апел за прагматични отношения с Русия. Документът не е съвършен, иска се много работа по детайлите, за да се превърне в управленска програма, но на фона тоталното ценностно и идеологическо обезличаване на политиката в България е все пак нещо интересно и позитивно.     - Управляващите отчитат успехи, опозицията демонстрира способност за масова политическа мобилизация. За първите рискът е да заживеят в собствена паралелна триумфалистка позитивна реалност (каквито наченки се наблюдават). За вторите предизвикателство е да се отворят и потърсят взаимодействие с различни политически и граждански общности. Струва ми се, че от много време насам в публичното съзнание се усеща някаква нужда и полза от БСП. И колкото по-скоро социалистите осъзнаят тази си отговорност, толкова по-добре за тях. Българската демокрация има нужда от силна опозиция. Но, за да се превърне в такава БСП ще трябва да положи усилия и в организационен, и в идеен, и в комуникационен план.  - Не очаквам нещо по-различно от това, което наблюдавахме – скандали, ниско ниво на политическата дискусия, задълбочаване на дистанцията между властта и гражданите. Не бива да забравяме, че навлизаме в предизборна година и напрежението ще се повишава както по линията на междупартийните сблъсъци, така и във вътрешнопартиен план. В същото време политическите ни система до такава степен е деформирана от корпоративни зависимости и автократична рационалност, че е много тругно да се прогнозира с инструментите на политологията нейната динамика.     - С престоя си във властта те показаха, че от такива партии има смисъл само в опозиция. Най-големият им принос сякаш е по линията на инсититуционализацията на политическия фарс. Иначе те знаят, че властовият им живот зависи от волята на Борисов и сякаш усещат, че няма да е особено дълъг.     - Въпреки опитите на Нинова за директна схватка, Борисов сякаш бяга от подобен двубой. Вероятно целта му е да неглижира лидера на опозицията. От друга страна няма как Нинова да има успех, когато двубоят се води на терена на Борисов – народняшки език, популистко поведение и свръх персонализация. Трябва все пак да отчетем, че през последната година Нинова успя да нанесе няколко удара на Борисов, включително и имиджови, и на моменти дори да изземе политическата инициатива. Лидерската схватка обаче не може да бъде самоцелна. И двамата не бива да забравят, че не разговарят помежду си, а разговарят пред суверена. В този смисъл, струва ми се ще печели този, който по-рано излезе от режима на междуличностното фамилиарничене и започне да разговаря с другия на равнището на ценности и идеи.     - През последните десет години ГЕРБ успяха да се превърнат в партия-държава. Увладяването на властовите ресурси на различни равнища им позволява поддържането на политическа и бизнес клиентела, която пък е източник на електорални дивиденти. Това се случи не и без помощта като на поданическата политическа култура, която е доминираща в обществото, така и на анти-комунистическите либерални общности, а и на БСП. Към това следва да добавим и идеологическия консенсус, за който стана въпрос в началото на разговора. Всичко, което оставаше на опозицията е да каже “ще правим същото, но по – добре”. Това няма как да роди политическа алтернатива. Така смисълът от политиката беше редуциран до електоралната мотивация “Тези поне правят нещо”. Може и да унищожават публичното здравеопазване и образование, но пък строят магистрали. Рано или късно, колкото и да не ни се иска ще ни се наложи да започнем разговора за политиката в България след ГЕРБ и Борисов. И този разговор ще бъде по-лесен и ефективен, ако предварителни имаме идея за алтернатива.     - Политическата ни система е тежко болна и трудно ще издържи в това си състояние още дълго време. Парламентарните мнозинства ще се ползват от подкрепата на все по-малко избиратели, което неминуемо ще доведе до все повече трудности при упражняването на властта. Навсякъде в Европа и не само традиционните механизми на либералната демокрация трудно успяват да регулират социалните конфликти, което води до появата на антисистемни политически субекти с висока степен на електорална подкрепа. И в България със сигурност има място за нов политически субект. Не е толкова важно обаче около кого ще се случи, а около какви принципи и ценности ще се ориентира. Историята на прехода у нас в частта и “нови политически субекти” не ни дава много поводи за оптимизъм.  ", "date": "2018.08.14", "title": "Страхил Делийски: ГЕРБ рискуват да заживеят в собствена триумфилистка реалност"}
{"url": "http://epicenter.bg/article/Dobri-novini--BVP-s-rast-ot-3-4--na-godishna-baza-/161271/4/0", "text": "През второто тримесечие на 2018 г. Брутният вътрешен продукт (БВП) нараства с 3.4% спрямо съответното тримесечие на предходната година и с 0.8% спрямо първото тримесечие на 2018 г., показват данните на НСИ, предаде репортер на БГНЕС.  Според експресните оценки на НСИ за второто тримесечие на 2018 г. БВП в номинално изражение достига 26 047 млн. лева. От Статистиката правят уточнението, че оценките за БВП се основават на предварителни налични към момента месечни и тримесечни данни за отделните икономически сектори (обект на последващи актуализации и ревизии), на експертни оценки и модели за поведението на компоненти в състава на БВП, за които към момента на изчисленията не е налична директна базисна информация.  Реализираната добавена стойност през второто тримесечие на 2018 г. е 22 445 млн. лв. По елементи на крайното използване най-голям дял в БВП заема крайното потребление (79.0%), което в стойностно изражение възлиза на 20 586 млн. лева.  През второто тримесечие на 2018 г. бруто капиталообразуването е 6 009 млн. лв. и заема 23.1% относителен дял в БВП. Външнотърговското салдо е отрицателно.  ", "date": "2018.08.14", "title": "Добри новини: БВП с ръст от 3,4% на годишна база "}
{"url": "http://epicenter.bg/article/Turskite-liri-izcheznaha-ot-obmennite-byura-v-Sofiya-/161301/4/0", "text": "Турските лири изчезнаха по обменните бюра в София, предава Dnes.bg.  През последните дни валутата на Турция бележи непрекъснат спад. Обиколка из чейндж бюрата в столицата днес показа, че лирата се купува за 25 стотинки.  На таблата за курс продава обаче масово стоеше надпис: \"Няма\".  Турската лира загуби над 40% от стойността си спрямо долара тази година, отбелязват днес международните агенции.  На 10 август турската лира постави нов исторически минимум спрямо долара и достигна курс от 6,41 лири за долар.  Курсовите колебания бяха повлияни и от изявлението на американския президент Доналд Тръмп в петък, че е разпоредил удвояване на вносните мита за стоманата и алуминия от Турция до съответно 50% и 20%.   ", "date": "2018.08.14", "title": "Турските лири изчезнаха от обменните бюра в София "}
{"url": "http://epicenter.bg/article/Benchev-na-vlizane-v-sada--Nelepa-sluchaynost-e--che-byah-v-sashtiya-hotel--kadeto-beshe-Dimitar-Zhelyazkov/161246/3/0", "text": "На влизане Бенчев обяви, че очаква обективен процес и че не приема обвинението, а самото разследване на случилото се ще покаже какво се е случило. „Нелепа случайност е, че бях в същия хотел в Истанбул, където беше Димитър Желязков. Не съм укривал Митьо Очите, озовах се с него в Турция случайно“, категоричен бе Бенчев на влизане в съда, където ще му бъде предявено обвинение за лично укривателство. ", "date": "2018.08.14", "title": "Бенчев на влизане в съда: Нелепа случайност е, че бях в същия хотел, където беше Димитър Желязков"}
{"url": "http://epicenter.bg/article/Okrazhniyat-prokuror-na-Burgas--Garantsiyata-ot-50-000-lv--e-saobrazena-s-finansovoto-sastoyanie-na-Benche/161254/3/0", "text": "Защо на бургаския бизнесмен и политик Бенчо Бенчев бе наложена рекордната гаранция от 50 хил. лв. Това се питаха мнозина, след като тази сутрин Бенчев получи обвинението си в Окръжната следствена служба и информация за размера на гаранцията, която трябва да плати.   Окръжният прокурор на Бургас Георги Чинев на извънреден брифинг преди минути уточни, че определянето на сумата е съобразена с финансовото състояние на Бенчев.   Даден му е максималният по закон 15-дневен срок, за да обезпечи гаранцията, пише Флагман.бг.   Разбира се,   но дали това ще се случи – зависи от адвокатите на Бенчев.   В същото време Чинев уточни, че откритите боеприпаси, заради които е повдигнато второто обвинение срещу Бенчев, са 57 броя патрони. От думите му стана ясно, че те са намерени в спалнята на бизнесмена и той не е имал необходимите за тях документи. Ако бъде доказана вината му по това обвинение, предвидената присъда е от 2 до 8 години, подчерта Чинев.  ", "date": "2018.08.14", "title": "Окръжният прокурор на Бургас за гаранцията на Бенчев: Съобразена е с финансовото му състояние"}
{"url": "http://epicenter.bg/article/Advokatatat-na-Benchev--Ochkavam-dosadebnoto-proizvodstvo-da-bade-prekrateno/161256/3/0", "text": "Няма извършено престъпление от страна на Бенчо Бенчев. Това каза пред журналисти Ивайло Найденов, адвокат на зам.-председателя на общинския съвет в Бургас Бенчо Бенчев, предаде радио „Фокус“ - Бургас. Срещу Бенчев са повдигнати две обвинения - за укривателство и за боеприпаси без разрешение.   „За първото обвинение в медийното пространство достатъчно дълго беше обяснявано, че ще бъде повдигнато такова обвинение. Даже доколкото си спомням зам.-главният прокурор Гешев преди една седмица каза, че може би ще бъде повдигнато обвинение за лично укривателство. За обвинението по чл. 339 от НК - за държанен на боеприпаси без разрешение - не смятам, че има доказателства. Най-малкото г-н Бенчев има законно притежавано оръжие. Твърди се за едни боеприпаси. Това са боеприпасите за двете оръжия, които има и няма извършено престъпление. Но то е по-тежката квалификация. По всяка вероятност Прокуратурата е преценила, че това трябва да повдигне, за да може да наложи и забрана и са се мотивирали, че на базата на това обвинение налагат и забрана за напускане пределите на Република България. Аз не виждам г-н Бенчев с какво е опасен и какво трябва да притеснява и защо се притеснява Прокуратурата. Той няма и най-малко намерение да се укрива. Така че разчитам, че тази мярка е наложителна и задължителна в настоящия случай“, коментира Найденов.   „В крайна сметка смятам, че емоциите ще отминат, тъй като в момента на гърба на нашия защитен, нашия доверител се упражняват страшно много хора. Прокуратурата ще изясни какво се е случило“, каза още той.   „По никакъв начин той не е извършил деянието - публично укривателство и смятам, че ще излязат с един достоен акт. А то е именно до прекратяване на досъдебното производство. Нека да не слагаме каруцата пред коня, но лично аз се надявам, че ще бъдат събрани всички възможни доказателства, за да се изчисти името на нашия доверител“, добави Найденов.   На въпроса дали ще може да докаже, че срещата на Бенчев с Димитър Желязков е нелепа случайност той отговори, че срещата на хората не означава, че е извършено престъпление. „Ако делото влезе в съда, ще се съберат достатъчно доказателства и ще се убедите, че няма извършено престъпление от страна на г-н Бенчев“, заяви адвокат Ивайло Найденов.  ", "date": "2018.08.14", "title": "Адвокатът на Бенчев: Очаквам досъдебното производство да бъде прекратено"}
{"url": "http://epicenter.bg/article/TsIK-vnasya-zhalba-sreshtu-sadebnoto-reshenie-za-mashinnoto-glasuvane/161261/3/0", "text": "Централната избирателна комисия ще внесе още днес жалба срещу решението на Административния съд в София, с което комисията е задължена до половин година да осигури машинно гласуване във всички секции, както е записано в Избирателния кодекс.   Комисията обсъди мотивите на жалбата си като един от тях ще бъде по недопустимост на решението на съда, предаде БНР.   Припомняме, че делото за въвеждането на машинно гласуване бе образувано по жалба на бившите депутати Мартин Димитров и Петър Славов.    ", "date": "2018.08.14", "title": "ЦИК внася жалба срещу съдебното решение за машинното гласуване"}
{"url": "http://epicenter.bg/article/DANS-nyama-da-se-sezira-po-anonimni-signali-/161276/3/0", "text": "Държавна агенция \"Национална сигурност\" (ДАНС) вече няма да може да се сезира по анонимни сигнали. Това предвижда проект на нова наредба за организацията на дейността по приемане и обработване на сигнали в родното ФБР, която е публикуван за обществено обсъждане, пише „Монитор“.   Предложенията за изменения в нормативната уредба се налагат и заради значително нарасналия брой на постъпващите в Агенцията предложения и сигнали, особено на тези, подадени по електронен път.   \"Това обстоятелство доведе до необходимост от оптимизация на дейността по анализа и работата на органите на ДАНС по такива материали. Налага се и детайлизиране на някои текстове от сега действащата Наредба, свързани с разглеждането на постъпилите предложения и сигнали, както и приемане на нови текстове, регламентиращи кои материали ще се приемат за анонимни, сроковете за препращане по компетентност и за разглеждане, както и прецизиране на възможностите за тяхното удължаване\", пише още в мотивите.   Податели на предложения и сигнали могат да бъдат граждани, омбудсманът, държавни органи, органи на местното самоуправление и организации, гласят част от предложенията. Предложенията и сигналите могат да бъдат писмени или устни. Те могат да бъдат подавани лично или чрез представител по закон или пълномощие, по пощата, по факс, по електронна поща или чрез куриер. Когато предложенията и сигналите засягат въпроси от особена важност, пряко свързани с дейността на ДАНС по защита на националната сигурност на Република България, те могат да бъдат подавани и устно - по Националната телефонна линия на ДАНС за получаване на сигнали и предложения.   По своя преценка председателят и заместник-председателите на Агенцията, могат лично да приемат и изслушват податели на предложения и сигнали. За анонимни се приемат сигнали, които не са подписани (с изключение на получените по електронната поща), както и тези, в които не са посочени следните данни:   1. три имена и актуален адрес – за податели физически лица, които подават предложение или сигнал от свое име или в качеството им на представители по закон или по пълномощие;   2. наименование и адрес - за податели, които са държавни органи и органи на местното самоуправление;   3. наименование, седалище и актуален адрес на управление – за податели, които са организации; Предложения и сигнали, за които се установи, че не произлизат от лицето, посочено като техен автор, също се приемат за анонимни. Анонимните предложения и сигнали не се разглеждат, освен в случаите по изрично разпореждане на председателя на ДАНС или ако съдържат сведения за престъпления, свързани с националната сигурност на Република България. В проекта на новата наредба е регламентирано и кои сигнали се препращат на компетентните органи. Създаден е особен ред за работа по предложения и сигнали, постъпили от висши държавни органи, от парламентарни комисии и народни представители, от представители или органи на други държави или служби, или по такива, съдържащи сведения от първостепенно значение за националната сигурност на Република България.   Въвеждат се и правила за разглеждане на предложения и сигнали, написани на език, различен от българския, както и за такива, маркирани с гриф за сигурност. Регламентирано е и движението на предложенията и сигналите, които са постъпили в териториалните структурни звена на ДАНС. Срокът за разглеждане на постъпили в ДАНС сигнали и предложения ще е два месеца, с възможност за удължаване. Общият срок за решаването на сигнал е до три месеца и шест месеца за предложения. Агентите на ДАНС ще могат да провеждат разговори с подателите на сигналите, както и с лица, които имат отношение по конкретните казуси.   Органите на ДАНС ще могат и да \"събират допълнителни данни и извършват други дейности, с оглед пълното изясняване на фактическата обстановка\". Крайните решения по сигналите и предложенията ще се взимат от председателя на Агенцията или от заместник-председател. Техните актове няма да подлежат на обжалване. Подателите на сигналите ще бъдат информирани писмено за резултата от проверката, освен в случаи, когато уведомяването би застрашило националната сигурност. Специализирана дирекция \"Сигурност на ДАНС\" ще разглежда писмени материали, в които се съдържат обиди или заплахи срещу служители на ДАНС или срещу Агенцията.   Така изготвеният проект на наредба е насочен към усъвършенстване на режима за разглеждане, препращане, проверка и решаване на предложенията и сигналите, с оглед постигане на по-голяма ефективност в дейността на органите на Агенцията по защита на националната сигурност на Република България, правата и свободите на гражданите й, пише още в мотивите на проекта.   Анализът на натрупаната досега практика по разглеждането на постъпилите в ДАНС предложения и сигнали показа, че е необходимо актуализиране и оптимизиране на действащата в момента правна уредба, включително във връзка с преминаването на дейността на Агенцията по линия \"Корупция\" към новосъздадения антикорупционен орган – Комисията за противодействие на корупцията и за отнемане на незаконно придобитото имущество (КПКОНПИ), гласят част от мотивите на проекта за наредба.", "date": "2018.08.14", "title": "ДАНС няма да се сезира по анонимни сигнали "}
{"url": "http://epicenter.bg/article/Prokuraturata--Benchev-lichno-e-vozil-Mityo-Ochite-s-kolata-si-/161277/3/0", "text": "Шефът на Окръжната прокуратура в Бургас Георги Чинев обяви, че Бенчо Бенчев лично е возил Димитър Желязков - Митьо Очите от Солун до Истанбул със свой автомобил и го е настанил в стаи, ангажирани на негово име. Това съобщава Дарик.  \"От 2 до 4 август 2018 г. в Република Гърция и Република Турция обвиняемият Бенчев е спомогнал на Димитър Желязков, извършил престъпление по текстовете, предмет на повдигнатото му обвинение от Специализираната прокуратура, да избегне и да бъде осуетено спрямо него наказателно преследване, като на 2 август е транспортирал с лек автомобил обвиняемият от град Солун през границата между Гърция и Турция до град Истанбул и за цитирания период му е предоставил за ползване стая в хотел \"Рамада\", която е била резервирана на името на Бенчо Бенчев, без да се е споразумял с лицето Желязков преди да е извършило самото престъпление\", обясни шефът на бургаската Окръжна прокуратура.  Бизнесменът нарече „нелепа случайност“ едновременното си присъствие с Митьо Очите в истанбулския хотел. Той отказа всякакви други коментари. Неговият адвокат Иво Найденов заяви, че подзащитният му е невинен по повод личното укривателство на Желязков. \"За първото обвинение мисля, че в медийното пространство достатъчно дълго време беше обяснявано, че ще бъде повдигнато такова. Даже, доколкото си спомням заместник главният прокурор г-н Гешев преди седмица каза, че може би ще бъде повдигнато обвинение за лично укривателство\", коментира адвокатът.  Освен лично укривателство, заместник-председателят на местния Общински съвет Бенчев е обвинен и в незаконно държане на боеприпаси. По думите на Иво Найденов 58-те патрона са за законно притежаваните му две огнестрелни оръжия.  \"Обвинението по чл. 339 не смятам, че има доказателства. Най-малкото г-н Бенчев има законно притежавано оръжие. Твърди се за едни боеприпаси, ще докажем, че няма как. Той има две оръжия, това са боеприпасите за двете оръжия и няма извършено престъпление. И са се мотивирали, че на базата на това обвинение налагат и забраната за напускане пределите на страната. Той не е имал намерение да се укрива\".  Според адвокат Найденов в момента на гърба на Бенчев \"се упражняват страшно много хора\". \"Смятам, че емоциите ще отминат, прокуратурата обективно ще изясни какво се е случило и съпричастен ли е Бенчо Бенчев. Аз смятам, че не. По никакъв начин той не е извършил деянието лично укривателство и смятам, че ще излязат с един достоен акт, а именно постановление за прекратяване на това производство. Лично аз се надявам, че ще бъдат събрани всички възможни доказателства, за да се изчисти името на нашия довереник\", коментира още адвокат Иво Найденов.  Срокът за гаранцията от 50 000 лева, която Бенчо Бенчев трябва да внесе, е 15 дни.  ", "date": "2018.08.14", "title": "Прокуратурата: Бенчев лично е возил Митьо Очите с колата си "}
{"url": "http://epicenter.bg/article/Evakuiraha-obshtinata-v-Ruse-zaradi-anonimen-signal-za-bomba-/161281/3/0", "text": "Получен е сигнал за взривно устройство в сградата на Общината. Това съобщиха за Агенция „Фокус“ от ОДМВР-Русе.  Анонимният сигнал за взривно устройство е подаден в 13.05 часа през системата 112. Към момента сградата на Общината е отцепена, а хората в нея са били евакуирани.  Предприети са всички необходими действия от служителите на МВР в Русе по обезопасяване на района.  ", "date": "2018.08.14", "title": "Евакуираха общината в Русе заради анонимен сигнал за бомба "}
{"url": "http://epicenter.bg/article/Sadat-reshava-v-chetvartak-dali-da-pusne-na-svoboda-Bilyana-Petrova/161286/3/0", "text": "Специализираният наказателен съд отложи за четвъртък решението си дали да пусне на свобода бившия зам.-кмет на \"Младост\" Биляна Петрова, предаде БНР.   Дотогава, по настояване на защитата ѝ, тя ще бъде прегледана от лекар, който да прецени дали здравословните ѝ проблеми са съвместими с условията в следствения арест.   Биляна Петрова беше задържана преди 4 месеца заедно с отстранената от поста си кмет на \"Младост\" Десислава Иванчева и бившия районен кмет Петко Дюлгеров.   Те са обвинени, че са поискали половин милион евро подкуп от предприемач.   При зрелищната акция в центъра на София у тримата бяха намерени общо 70 000 белязани евро.", "date": "2018.08.14", "title": "Съдът решава в четвъртък дали да пусне на свобода Биляна Петрова"}
{"url": "http://epicenter.bg/article/Eko-spetsialisti-na-Obshtina-Blagoevgrad-praskat-sreshtu-balhi-v-Blagoevgrad-/161280/2/0", "text": "Еко специалисти от Община Благоевград ще извършат пръскане срещу бълхи. То ще бъде осъществено на 14 и 15 август, след 21 часа.    Обсегът на пръскане ще обхване детските площадки за общинско ползване, както и зелени площи, посещавани масово от жители и гости на града. Не е препоръчително за гражданите да бъдат в районите около час, след като бъде напръскано.   Препаратът, с който ще се извършва пръскането е „Цитрил Форте“. Той е водоразтворим прах със бърз ногдаун ефект и изключително дълъг остатъчен ефект след обработка. Инсектицид е с остатъчно действие за контрол на хлебарки, бълхи, люспеници, стоножки, скорпиони, ухолазки, мухи и оси.", "date": "2018.08.14", "title": "Еко специалисти на Община Благоевград пръскат срещу бълхи в областния град"}
{"url": "http://epicenter.bg/article/Tsvetanov/161285/2/0", "text": ". Това коментира председателят на ПГ на ГЕРБ и заместник-председател на партията Цветан Цветанов преди откриването на пътя Велико Търново – Горна Оряховица през Арбанаси, съобщиха от пресцентъра на партията.   Цветан Цветанов бе категоричен, че не прави чест на Румен Радев непрекъснато да се изказва негативно както за премиера Борисов, така и за ГЕРБ. „Т , което бе постигнато по време на председателството на Съвета на ЕС“, коментира той.   Във връзка с думите на Радев, че ГЕРБ саботира модернизацията на армията Цветанов напомни, че именно правителството на ГЕРБ през годините е работило изключително усилено и е влагало сериозни средства в модернизацията. „ , каза още зам.-председателят на ГЕРБ.   Цветанов подчерта, че БСП трябва да дават сериозни обяснения за това как са финансирани техните предизборни кампании, защото досега посланията от техния лагер са доста противоречиви. „ . Напомням, че докато аз бях министър директорът на ОД на МВР – Бургас  “, разказа председателят на ПГ на ГЕРБ.   По-късно в присъствието на регионалния министър Николай Нанков, великотърновския кмет Даниел Панов и горнооряховския му колега Добромир Добрев, на народния представител инж. Клавдия Ганчева, както и на областния управител проф. Любомира Попова бе отворена за движение пътната отсечка Велико Търново - Горна Оряховица през Арбанаси.   „Благодаря на министър Нанков за изпълнените ангажименти, които поема при честите си посещения във Великотърновския регион. Благодаря и на изпълнителите на този проект, които спазиха срока на изпълнение и утре миряните ще посетят спокойно арбанашкия манастир „Свето Успение Богородично”, тъй като новият път е безопасен и напълно обновен“, посочи Цветанов.   Отсечката бе ремонтирана на два етапа със средства от бюджета на МРРБ. Пълна рехабилитация на пътя се осъществява за първи път от повече от 40 години. Извършено е преасфалтиране, оформено е пътно отводняване, а където теренът позволява пътят е и разширен. Отсечката между старата столица и Горна Оряховица се ползва средно от 7000 автомобила на ден.", "date": "2018.08.14", "title": "Цветанов: Президентът на БСП Радев се заявява като политически опонент, а не като държавен глава"}
{"url": "http://epicenter.bg/article/Vazpyaha-v-pesen-aktsiite-na-Valeri-Simeonov-po-moreto--Video--/161288/2/0", "text": "Проверките на вицепремиера Валери Симеонов заради шума в заведенията в Слънчев бряг бяха възпени в ново музикално парче.  Хумористичната творба е дело на Даниел Недялков - Danny L и Stanx и в нея са миксирани съвсем реално изречени думи на Симеонов. Продуцент на клипа е Party Warriors. Парчето се нарича \"Какаовия плаж\". Така вицепремиерът нарича заведението Cacao Beach на Слънчев бряг.  Песента безспорно има всички шансове да стане новия летен хит, прогнозира Новини.бг.  ", "date": "2018.08.14", "title": "Възпяха в песен акциите на Валери Симеонов по морето (Видео) "}
{"url": "http://epicenter.bg/article/Tsvetanov-otkri-napalno-remontiranata-ulitsa--Ivan-Momchilov--v-Gorna-Oryahovitsa/161289/2/0", "text": "Председателят на ПГ на ГЕРБ и заместник-председател на партията Цветан Цветанов, министър Николай Нанков, кметът на Горна Оряховица Добромир Добрев, великотърновският кмет Даниел Панов, депутатът Клавдия Ганчева, областният управител проф. Любомира Попова и нейният заместник Детелина Борисова, откриха напълно ремонтираната улица „Иван Момчилов“ в Горна Оряховица. Това съобщиха от пресцентъра на ГЕРБ.   Проектът на Община Горна Оряховица за реконструкция на 1.2-километровата отсечка, осигуряваща връзка с индустриалната зона, е финансиран от Оперативна програма „Региони в растеж“.   „Благодаря на всички за екипността, която изградихте в Община Горна Оряховица, благодаря и на министър Нанков за екипа, който създаде в Министерство на регионалното развитие, защото всичко това дава възможност българските общини да се възползват от европейската солидарност. Когато има политическа стабилност проектите могат да бъдат ефективно реализирани и да дадат възможност за развитие на бизнеса и региона“, каза при откриването Цветан Цветанов.   Той благодари още на изпълнителите на ремонтните дейности, които са превърнали района в успешна икономическа зона, която може да бъде давана като модел на много градове в страната. По думите на Цветанов, благодарение на министър Нанков и екипа му, както и на Агенция „Пътна инфраструктура”, Великотърновска област вече изглежда много по-различно, отколкото преди години.   Ул. „Иван Момчилов“ е една от основните пътни артерии в Източната промишлена зона на Горна Оряховица, там се намират близо 30 фирми и организации. В изпълнение на целта за подобряване на условията за икономическо развитие, по отсечката са сменени канали и водопроводи, извършено е пълно преасфалтиране, изградени са тротоари, разширени са някои от подходите към фирмите и е подменено уличното осветление.   По думите на кмета на Горна Оряховица инж. Добромир Добрев, подобрената инфраструктура прави тази част на града по-привлекателна за инвеститорите.", "date": "2018.08.14", "title": "Цветанов откри напълно ремонтираната улица „Иван Момчилов“ в Горна Оряховица (снимки)"}
{"url": "http://epicenter.bg/article/Borisov-izrazi-saboleznovaniya-za-zaginalite-pri-tragichniya-intsident-kray-Genua/161290/2/0", "text": "Министър-председателят Бойко Борисов изпрати съболезнователна телеграма до италианския премиер Джузепе Конте по повод трагичния инцидент на моста „Моранди“ край Генуа. Това се казва в съобщение на Правителственато информационна служба.   „ В този тежък за Италия момент, моля позволете ми да изразя моите най-искрени съболезнования на Вас и на приятелския италиански народ“, отбелязва премиерът Борисов.    Българският министър-председател уверява в солидарността и подкрепата на България и пожелава бързо възстановяване на пострадалите и преодоляване на последствията.   По последна информация, загиналите при трагичния инцидент са 11 души. Ранени са десетки италианци .      ", "date": "2018.08.14", "title": "Борисов изрази съболезнования за загиналите при трагичния инцидент край Генуа"}
{"url": "http://epicenter.bg/article/Kmetat-na-Karlovo--AG-otdelenieto-na-bolnitsata-shte-prodalzhi-da-raboti/161291/2/0", "text": "  АГ отделението на карловската болница ще продължи да работи. Това съобщи за  а генция „Фокус“ кметът на Карлово д-р Емил Кабаиванов.   „Има решение на въпроса с нашето АГ отделение, което всъщност не е преставало да работи. И даже вчера – в деня на протеста, имаше 5 раждания“, посочи д-р Кабаиванов.   Кметът на Карлово обясни, че му се е обадил лично директорът на НЗОК – д-р Дечо Дечев, и му е съобщил, че днес с Българския лекарски съюз са подписали споразумение, което решава на 100% казуса с АГ отделението в Карлово.   „Но и нещо по-важно – това споразумение ще спомогне в бъдеще да няма други подобни проблеми в други болници в България. В четвъртък заедно с управителя на болницата – д-р Делев, ще бъдем на среща при управителя на НЗОК в София. Така че не само, че АГ отделението в Карлово няма да спре да работи, но и в бъдеще няма да има опасност от неговото затваряне. Благодаря за това на д-р Дечев, на Министерството на здравеопазването, което също се ангажира с проблема, и на стотиците карловци, които ни подкрепиха в нашия справедлив протест“, каза още д-р Кабаиванов.  ", "date": "2018.08.14", "title": "Кметът на Карлово: АГ отделението на болницата ще продължи да работи"}
{"url": "http://epicenter.bg/article/Zarkov--Nuzhna-ni-e-ikonomika--koyato-da-raboti-za-horata--koito-proizvezhdat--a-ne-za-nyakolko-aktsioner/161294/2/48", "text": "Визия за България” е алтернатива на управлението на България и основен ключ в икономическата алтернатива, която предлагаме, са кооперациите – като качествено друг тип на икономика. Не икономика, която работи за няколко далечни акционери, а такава, която работи за хората, които произвеждат”.   Това каза след срещата с ръководството на НС на ТПК зам.-председателят на ПГ на „БСП за България” Крум Зарков. Той добави, че по време на срещата са намерени много допирни точки между „Визия за България” и целите на ТПК. \"Трудово-производителните кооперации не само интегрират, но и създават работни места и произвеждат не само продукт, но и солидарност, затова разговорът с тях е много важен”, каза още Зарков. Той добави, че в началото на септември ще бъдат създадени работни групи, за бъде обсъден актуалният Закон за хората с увреждания и цялата нормативна рамка, която засяга кооперациите в България.  „Чакаме тези закони да дойдат в парламента, за да можем да внесем и нашите предложения”, добави Крум Зарков     „Знаково е, че първата голяма среща, която правим, е с НС на Трудово- производителните кооперации, защото един от основните елементи в разработената от нас „Визия за България” е социалното предприемачество и социалната икономика”. Това каза зам.-председателят на БСП Деница Златева. Тя добави, че  кооперативното движение е един от основните стълбове за развитието на тази икономика. „С ТПК имаме много общи теми, свързани с дебата за интеграцията на хората с увреждания и промяна на нормативната база. Обсъдихме и сътрудничеството, което имат общини с кметове на БСП с ТПК, което е ползотворно”, каза още зам.-председателят на левицата. Деница Златева добави, че ще има още работни срещи с ПКТ по отношение на законодателната дейност там, където се пресичат вижданията на двете страни, както и по отношение на много аспекти на Визията – здравеопазване, образование, икономика.     „България има традиции в кооперативното движение. В рамките на ЕС кооперациите са основен двигател на социалната икономика. Този потенциал не се използва достатъчно у нас, затова и на срещата днес заявихме, че държавата трябва да бъде по-активна в подкрепата си за социалната икономика”. Това обясни председателят на НС на ТПК Стилян Баласопулов Той добави, че завършекът на интеграцията на хората с увреждания е именно в социалната икономика и затова с представителите на БСП е обсъден основно този аспект от „Визия за България”.", "date": "2018.08.14", "title": "Крум Зарков: Нужна ни е икономика за хората, които произвеждат, а не за няколко акционери"}
{"url": "http://epicenter.bg/article/Zavarshi-remontat-na-patya-mezhdu-Gorna-Oryahovitsa-i-Arbanasi-/161296/2/0", "text": "Почти 7000 автомобила е средноденонощният трафик по пътя между Горна Оряховица и Велико Търново през Арбанаси. Нека по него се минава безаварийно, да се шофира разумно, тъй като ставаха голям брой произшествия годишно. Това коментира министърът на регионалното развитие и благоустройството Николай Нанков преди пускането на движението по ремонтирания близо 5-километров участък от пътя между Горна Оряховица и Арбанаси, част от трасето, което свързва двата най-големи града в Област Велико Търново, съобщиха от пресцентъра на МРРБ.  Заедно с председателя на парламентарната група на ГЕРБ Цветан Цветанов и кметовете на Велико Търново Даниел Панов и Горна Оряховица Добромир Добрев, министър Нанков инспектира пътя, преди да бъде пуснато движението. За подобряване на състоянието на участъка, който не беше ремонтиран от 40 години, от бюджета на Агенция „Пътна инфраструктура“ бяха осигурени 1,8 млн. лв. Министърът посочи, че ремонтът е бил затруднен от няколко свлачища по протежение на трасето, но изпълнението му е добро.  Регионалният министър съобщи, че освен най-пряката връзка между старопрестолната столица и Горна Оряховица, до края на годината ще завършат още няколко проекта в областта, за които ще се разчита на допълнителни средства от държавния бюджет. Той уточни, че е готов технологичният проект за пътя Присово – Миндя, предстои завършване на участък от пътя Ресен – Самоводене, предстои обявяване на процедурата за избор на изпълнител на пътя Елена – Златарица – Лясковец, част от който ще бъде финансиран от Оперативна програма „Региони в растеж“, а друга – от държавния бюджет.  Министърът обяви, че в четвъртък предстои да стартира строителството на участъка между пътните възли „Буховци“ и „Белокопитово“ от магистрала „Хемус“, която е основен приоритет за Северна България. Продължава да се работи усилено по участъка между Ябланица и п.в. „Боаза“. До края на месеца, според поетия ангажимент, стартираме с тръжните процедури за строителство на отсечката между „Боаза“ и пътя Плевен – Ловеч, която ще се изпълнява на три етапа, информира Николай Нанков. До края на септември или началото на октомври ще стартира процедурата за инженеринг – проектиране и строителство, за 83 км от магистралата от пътя Плевен – Ловеч до връзката с Велико Търново, каза още той.  На въпрос кой мост на р. Дунав ще е приоритетен, министър Нанков отговори, че това ще зависи от инвеститорите, тъй като съоръженията ще се изграждат по реда на публично-частното партньорство, и допълни, че логиката на подобни проекти се измерва с икономическите и финансовите им параметри. Николай Нанков заяви, че Северна България има нужда от повече мостове на р. Дунав предвид данните за трафика, предстоящото изграждането на втори мост при Русе на р. Дунав и на АМ „Русе – Велико Търново“, която трябва да се разглежда заедно с проекта за тунел под Шипка и може да бъде построена с национални средства или по линия на публично-частно партньорство. Есента на тази година ще бъде решаваща в определянето на това на кой от двата варианта за финансиране ще се спрем, посочи министърът.  Интересът на две от петте китайски компании, с които подписахме споразумения, е изключително голям. Техни представители посетиха площадките на обхода на Габрово, който се изпълнява в момента, трасето до бъдещия тунел под Шипка. Северна България ще бъде приоритетно разглеждана за финансиране по линия на бюджетни средства, подчерта министърът.  Параметрите на китайските инвестиции са между няколко стотин милиона евро първоначална инвестиция до милиард и половина евро, каза още министър Нанков.  По отношение на северния пътен възел на Велико Търново регионалният министър посочи, че проектът вече е разработен на идейна фаза и в средата на месец октомври може да стартира тръжна процедура за инженеринг, като устройствените планове ще дадат точното му местоположение. Предстоящото изграждане на магистралата „Русе – Велико Търново“, без този пътен възел, ще обрече града на още по-голям тежкотоварен трафик, което не трябва да се допуска, подчерта той.  Днес министър Нанков присъства на откриването на рехабилитираната улица \"Иван Момчилов\" в Горна Оряховица. Проектът, който трябва да стимулира икономическото развитие и конкурентоспособност чрез възстановяване на зоната с потенциал за икономическо развитие, е финансиран от Оперативна програма „Региони в растеж“ с 1,5 млн. лв. Десетки са обектите в областта, които са изключително добре изградени и перспективни като потенциал за икономическо развитие на зоната в Горна Оряховица и за по-добро качество на живот в двете общини и в цялата област, коментира по време на церемонията министърът.  ", "date": "2018.08.14", "title": "Завърши ремонтът на пътя между Горна Оряховица и Арбанаси "}
{"url": "http://epicenter.bg/article/Nefteniyat-razliv-kray-Sozopol-e-ovladyan--VIDEO-/161299/2/98", "text": "Нови 500 метра бонови заграждения са поставени в морето край Созопол, където изтече мазут от потъналия кораб \"Мопанг\". Разливът е овладян, предаде репортерът на БГНЕС в региона.  Направени са огледи от водолази и снимки с дрон.  „Като количество разливът не е голям и днес ще бъде окончателно спрян с тези бонови заграждения, така че няма никаква опасност от екологична катастрофа“, коментира началникът на „Морска администрация“ кап. Живко Петров.  Днес бяха поставени подводни плаващи бариери, които ограничават движението на разлива. Подобни операции вече са извършвани в българската акватория.  „Има две компании в България, които могат да извадят мазута от кораба. И тук вече действително става въпрос за чисто технически възможности, коментира на терен транспортният министър Ивайло Московски, който лично пристигна в Созопол, за да се увери как протичат дейностите по локализиране на разлива.  „В случая дълбочината е 25-30 метра. Търси се съдействието на кораб, базиран във Варна, който изпомпва и събира повърхностен разлив. Още днес ще се договаря с тези две фирми. Корабът от Варна ще бъде на път всеки момент, въпреки че служителите от „Морска администрация“ увериха, че към настоящия момент няма спешна нужда да се вика този кораб от Варна, тъй като разливът е съвсем малък“, съобщи областният управител на Бургас Вълчо Чолаков.  ", "date": "2018.08.14", "title": "Нефтеният разлив край Созопол е овладян (ВИДЕО)"}
{"url": "http://epicenter.bg/article/Prezidentat-Radev-izrazi-saboleznovaniya-za-tragediyata-v-Genua-/161300/2/0", "text": "Държавният глава Румен Радев изпрати съболезнователно писмо до италианския си колега президента Серджо Матарела по повод трагичния инцидент с рухналия мост в град Генуа. Това съобщиха от прессекретариата на държавния глава.  „С покруса посрещнах новината за рухването на моста Моранди в Генуа, причинил загубата на десетки човешки животи и значителни материални щети”, заявява в писмото си до Серджо Матарела българският президент.  Румен Радев изразява своите и на българския народ искрени съболезнования към гражданите на Италия, близките и семействата на загиналите.  ", "date": "2018.08.14", "title": "Президентът Радев изрази съболезнования за трагедията в Генуа "}
