{"url": "http://epicenter.bg/article/Karakachanov--Ako-izborat-na-F-16-e-vrah-na-lobizma--to-tsyala-Zapadna-Evropa-tryabva-e-lobistka/171393/2/0", "text": "\r\n ицепремиерът и министър на отбраната Красимир Каракачанов каза, че ако изборът на Ф-16 е триумф на лобизма според президента, то цяла Западна Европа трябва да бъде обвинена е лобизъм. В интервю за предаването \"Годината\" по \"Дарик радио\" Каракачанов коментира   избора на изтребител за българската армия. \r\n   \r\n Какво каза президентът Румен Радев в същото предаване малко преди Каракачанов четете  . \r\n Вицепремиерът каза, че няма значение дали той одобрява решението на комисията, а е важно какво ще одобри Народното събрание. Той коментира обаче думите на президента като каза, че \"Други определят харесването на \"Грипен\" за лобизъм. Не искам да влизам в подобни теми. Какво значи лобизъм, може би цяла Западна Европа трябва да обвиним, че е лобиска, защото като погледнете нашите съседи - Румъния, Гърция, Турция и повечето големи държави в НАТО използват Ф-16. \r\n   \r\n Целият този спор заприличва на поредната българска работа. Много хора имат мнения - кой чул, кой разбрал. И още се разделят по оста Русия-Америка. \r\n За едните ако е американско, значи е супер и няма нужда да се коментира, за другите - ако не е руско значи е лошо. Елементарно мислене в България\", заяви Каракачанов. \r\n \r\n \r\n \r\n По думите му българската авиация заслужава добри самолети. Допълни, че от 29 години тя не е имала нови бойни самолети. \r\n Той определи неподкрепянето на Глобалния пакт за миграцията и отхвърлянето на Конвенцията на Съвета на Европа за превенция и борба с насилието над жени и домашното насилие, известна като Истанбулска конвенция за събитията на 2018 г. \r\n При отхвърлянето на конвенцията, която Каракачанов нарече \"джендърска\", България показала характер. \r\n", "date": "2018.12.22", "title": "Каракачанов: Ако изборът на F-16 е връх на лобизма, то цяла Западна Европа трябва е лобистка"}
{"url": "http://epicenter.bg/article/Tsvetan-Tsvetanov--Nyama-da-se-saobrazim-s-vetoto-na-prezidenta-varhu-promenite-v-NK-/171357/2/0", "text": "Няма да се съобразим с ветото на президента върху промените в НК, бе категоричен лидерът на ПГ на ГЕРБ Цветан Цветанов. Той бе гост в предаването \"Тази събота\" по БТВ   Вторият човек в ГЕРБ категорично не се съгласи с определението \"таен арест\" и разясни, че промените са абсолютно наложителни предвид опасността от тероризъм.   \"2014 г. след терористичния акт в Париж всичките европейски държави приеха тази директива. От 2018 г. тече наказателна процедура към страната ни. Никъде не се говори за \"таен арест\". От самото начало на задържането той има възможност да се възползва от правна защита. Ако дете на 15 години е преносител на взривни вещества или негов близък го е включил в схема за разпространение на наркотици, какъв е проблемът тези роднини да не бъдат уведомени за задържането на лицето?\", аргументира се Цветанов.   Според него ако нямало терористични актове, нямало да е необходимо да се приемат подобни промени в законодателството.   „Разбира се, че няма да се съобразим с ветото на президента. Това е 14-тото такова“, посочи той.   Цветан Цветанов подробно коментира и казуса със закупуването на нов изтребител за армията. И подробно обясни защо смята, че президентът Румен Радев не е прав по темата.   „Решението, което вчера беше обявено от Министерството на отбраната, е експертно. Започва процедура от 14 дни. Изборът за Ф-16 е най-доброто от стратегическа гледна точка за защита на държавната сигурност“, каза зам.-председателят на ГЕРБ.   Цветан Цветанов посочи, че този модел самолет е на въоръжение в почти всички държави членки на НАТО, с него ще бъдем защитени и увеличаваме способностите на българската армия. Цветанов обясни, че първо ще има съгласувателна процедура, която ще продължи две седмици. На 9 януари след заседание на Министерския съвет, решението ще бъде предоставено на Народното събрание.   Цветанов припомни сделките за закупуване на самолети \"Грипен\" в Чехия и Словакия и свързаните с тях съмнения за корупция и непрозрачност. Но посочи, че накрая в Чехия и Унгария също са предпочели Ф-16 пред „Грипен”. „За тях президентът Радев много алармираше и защитаваше. В служебния кабинет направиха една непрозрачна процедура, за да може правителството, назначено от Румен Радев да избере „Грипен” и да елиминира всички останали”, коментира лидерът на ПГ на ГЕРБ.     „Словашкото правителство вече финализира сделката за Ф-16 със САЩ. Нека да си оставим за анализ и изводи защо президентът Радев беше толкова голям защитник на „Грипен“, добави Цветанов. А на въпроса на водещата Жени Марчева дали не намеква, че президентът е корумпиран отговори, че това са нейни думи.   Цветанов отговори и на въпроси, свързани с посланието на почетния председател на ДПС Ахмед Доган. И изтъкна, че най-важното според него от казаното от Доган е това, че няма нужда от предсрочни избори.   Накрая Цветанов пожела: „Нека 2019 г. да бъде по-силна, по-здрава и да се запазим част от силния Европейски съюз. Страната днес не се нуждае от предсрочни парламентарни избори. Убеден съм, че само стабилно правителство може да се справи с всяко едно предизвикателство!“        ", "date": "2018.12.22", "title": "Цветан Цветанов: Няма да се съобразим с ветото на президента върху промените в НК!"}
{"url": "http://epicenter.bg/article/Korneliya-Ninova--Dumata-na-2018-g--e--quot-skandal-quot-/171360/2/0", "text": " посочи в предаването \"Годината\" на Дарик радио лидерът на БСП Корнелия Нинова.   Според нея . Тя припомни, че е имало мисия от ПЕС в София, свързана с конвенцията, за да оказва натиск върху българските социалисти.   , заяви Корнелия Нинова. Нинова посочи, че не е отишла на конгреса нас ПЕС в Лисабон, защото там заедно с подкрепата за Истанбулската конвенция и Пакта за миграция на ООН, в общ пакет е трябвало да се гласува за всички политики в Европа.   , каза още лидерът на БСП.   Нинова посочи, че    , обясни тя и посочи, че мнението на БСП споделят и други леви партии в ПЕС като тези на Полша, Чехия и Словакия.    каза още Нинова и посочи, че по тези теми не трябва да има деление на ляво и дясно.   Гласувайте за нашите кандидати и те ще отстояват тези ценности, подчерта Нинова, обяснявайки как БСП ще води кампанията си за ЕП, след като нейните евродепутати ще отидат в групата на ПЕС. А ПЕС е за Истанбулската конвенция и Пакта за миграция. В нашите партии има различни мнения, посочи Нинова.   И обърна внимание, че противоречие има и в десните партии. Припомни, че от ЕНП са натискали ГЕРБ за ратификация на Истанбулската конвенция, както и по Пакта за миграцията.   Със Сергей сме на едно мнение за Шенген, каза Нинова. И тя като президента на ПЕС Сергей Станишев, че България трябва да бъде приета в Шенген с всички граници.   , заяви тя.   Ние не сме против еврозоната, не сме взимали решение по въпроса, това ще стане на конгрес, каза Нинова.   Корнелия Нинова отговори и на въпроси, свързани с идеята за програмно правителство, лансирана от почетния председател на ДПС Ахмед Доган.  посочи лидерът на БСП. Каква програма ще изпълняват, попита риторично лидерът на левицата.  попита още тя. Нинова отново припомни призива на БСП с проекта \"Визия за България\" - смяна на модела на прехода и на срастването между бизнес и управляващи.   , бяха точните думи на Корнелия Нинова.   , категорична е лидерът на БСП.   Корнелия Нинова отговори и на въпроси, свързани със завършилото европредседателство. По думите на лидера на БСП българското европредседателство е било успешно технически и организационно, въпреки скандалите и разправиите, но като резултат в политиките - не.   , посочи Нинова.     Решението да се купи или не Ф-16 ще бъде базирано единствено на националния интерес на България, посочи Нинова. Решението ще бъде взето от парламента, днес е рано за този въпрос, защото не знаем условията, не скри Нинова.   .   , заяви тя. Нинова поясни, че това е доказателство, че БСП не иска да бори корупията само на думи и че ще изведе този въпрос докрай.      По темата за промените в закона за изповеданията, Нинова разказа, че идеята за този законопроект е възникнала при президента Радев на Консултативен съвет по национална сигурност. По думите й законопроектът е бил направен и подписан от всички. Между първо и второ четене са били внасяни допълнителни текстове от Йордан Цонев и Цветан Цветанов.   , обясни Нинова.    , каза Нинова.   По повод научно-изследователски кораб на България, тя коментира, че такова решение ще бъде подкрепено от БСП, защото науката и образованието ще ни извадят от състоянието, в което се намираме.              ", "date": "2018.12.22", "title": "Нинова: Не е възможно програмно правителство! Какво е то - политическият елит да краде заедно?"}
{"url": "http://epicenter.bg/article/Borisov-v-Belgrad-/171139/2/0", "text": "   на пресконференция след Четиристранна балканска среща между България, Румъния, Гърция и Сърбия, която се провежда в Белград.   \"Нашите четири държави населяват най-добрата територия на света. Като БВП също не сме за подценяване, но имаме още много неща да свършим\", добави Борисов.   И припомни инфраструктурните проекти, по които страната ни работи съвсестно със съседните държави, като магистралата Солун-София, малкият тунел Шипка е готов, а големият ще бъде започнат догодина, отсечка до сръбската граница и новите ж.п. линии, свързващи основни точки от четирите страни, които по думите на премиера \"Сърбия строи, а България довършва\".   Борисов допълни, че се надява съвсемстно с Румъния да бъдат направени още няколко моста над река Дунав, припомняйки, че вторият мост се е изплатил само за няколко години.   \" \", категоричен бе българият министър-председател.   И добави, че за общо съжаление напредъкът след австрийското председателство на Съвета на ЕС не е, какъвто му се иска. Борисов каза още, че се надява колегите му от Румъния подобрят процеса. Букурещ поема от 1 януари щафетата на председателството.   В заключение Борисов заяви, че общите канфидатури за европейското и световно първенство по футбол са примери за разбирателство и толерантност.     Вучич подчерта, че е постигнат консенсус между четиримата лидери по няколко важни теми.   \"Благодарен съм на Борисов и Българското председателство. По време на мандата си България инвестира много в подобряването на региона. Благодарен съм и на Алексис Ципрас за сътрудничество и помощта, оказана на страната ни\", заяви сръбският президент.   \"Трябва да продължи интеграцията на Сърбия към общността на Евросъюза. Надяваме се да продължим нашата работа и по време на председателството на Съвета на ЕС на Румъния. Следващата ни четиристранна среща ще се проведе в страната по време на мандата й като председател на ЕС\", подчерта още той.   \"Държим на връзките между четирите държави. Говорихме за завършване на различните участъци от Коридор номер 10 на изток и на запад, както и реконструкция на ж.п. линиите\", добави още той.    подчерта, че основните теми за сътрудничеството между четирите държави е в областта на търговията, туризма и спорта. Тя каза, че се надява да продължи да се подобрява свързаността в региона, добавяйки, че е провера разговор с Борисов по отношение на изграждане на съоръжения по река Дунав.   Относно предстоящото председателство на Съвета на ЕС Дънчила изброи основните приоритети пред страната си. Според нея Румъния ще продължи да поставя темата за Западните Балкани, както и за кохезионната политика и общата политика за миграция и убежище.   Румъния подкрепя европейския път на Сърбия и ще работи за интеграцията й в общността, каза в заключение тя.    И допълни, че с общата кандидатура на четирите страни за европейското и световно първенство по футбол прави страните един отбор и се надява тази политика да доведе до отбелязване на гол.   ", "date": "2018.12.22", "title": "Борисов в Белград: Ако нещо може да потопи Балканите, това е миграцията! Трябва да сме единни!"}
{"url": "http://epicenter.bg/article/Rumen-Radev---quot-Avtokratsiya-quot--e-dumata-na-2018-g--Parlamentat-veche-ne-kontrolira-pravitelstvoto-/171367/2/0", "text": "\" Това заяви президентът Румен Радев в предаването \"Годината\" на Дарик радио.   , заяви Радев в ефира на Дарик.   Държавният глава посочи, че затова са    Държавният глава разкритикува . Аз защитавам процеса - да бъде прозрачен, открит и обективен, бе категоричен Радев. Летял съм и на трите обсъждани самолета, поясни Радев.  .   , бяха точните думи на президента Румен Радев.   Радев припомни, че е призовавал министрите и депутатите да запазят радиомълчание, докато междуведомствената комисия си свърши работата.   Това е  Защо беше целият този цирк с междуведомствената комисия, попита президентът. Според него решенията се взимат изцяло водени от лобистки интерес.    Затова казвам, че авторацията е факт, каза по адрес на управляващите Радев.   Колкото и да увеличат своето властване – и Цветанов, и Борисов, няма гаранция, че ще бъдат на власт, когато разходите по новите самолети бъдат факт, за да носят своята отговорност, добави държавният глава.    Той посочи, че това е стил на управление, който по думите му излиза извън всякакъв контрол.   , каза държавният глава. На въпрос кой шушне на министър-председателя за самолетите, Радев коментира, че не може да отговори на този въпрос.   , отсече държавният глава.   Румен Радев посочи, че процесът по избор на нов тип изтребител се води на тъмно. , попита Радев.   Т   , заяви Радев.   Радев посочи, че във връзка с придобиване на нов тип боен самолет няма никакви претенции нито към Бойко Борисов, нито към Цветан Цветанов.   , заяви Радев.   Протестиращите майки на деца с увреждания се превърнаха в един от най-важните политически играчи през годината, поздрави ги държавният глава.    Поздрави и другите протестиращи, адвокатите, честните журналисти.   Попитан какво мисли за това, че „Политик на годината“ в класацията на „Дарик“ радио са протестиращите майки на деца с увреждани, Радев отговори, че това е съвсем аргументиран и човешки избор.   , заяви президентът. Радев благодари на всички българи, които през 2018 г. не са гледали безучастно и са отстоявали своите права чрез протести.   , заяви той. Във връзка с българското европредседателство президентът посочи, че една рутинна ротационна процедура на ЕС е била превърната в мощен пиар.   , каза още Радев и посочи, че затова във Западна Европа европредседателството е рутина, а не новина. , заяви Радев и посочи, че европейската интеграция на Западните Балкани не трябва да става за сметка на българският национален интерес, история и идентичност. , обясни Радев.   Т .      ", "date": "2018.12.22", "title": "Румен Радев: Обявяването на избора на Ф-16 е триумф на лобизма!"}
{"url": "http://epicenter.bg/article/Maya-Manolova--Institutsiite-rabotyat-pod-natisk-i-samo-togava-varshat-rabota-/171369/2/0", "text": "Думата за 2018 г. е пробуждане. Това каза омбудсманът Мая Манолова в интервю за предаването „Годината“ по „Дарик“ радио.   Така тя определи и протеста на българските майки на деца с увреждания, които след дълга борба успяха да принудят политическата класа да направи сериозни законодателни промени в подкрепа на тази социална група. Институциите работят под натиск и само тогава вършат работа, допълни Манолова, като даде за пример протеста на майките. Ако хората не излязат на улиците, не настояват, не натискат, не се случва нищо, допълни тя. Тя определи протеста на майките като огромен урок за политиците. 2018 година е и насилието над жени. Над 20 жени загубиха живота си от домашното насилие.   Мая Манолова попита, кога властите ще приемат адекватно законодателство, което да наказва насилниците над жени. Що се отнася до Истанбулската конвенция тя подчерта, че има решение на Конституционния съд по въпроса. Условията в две трети от арестите в стараната са далеч от изискванията на минималните правозащитни стандарти, каза Манолова, коментирайки усливията при която е държана Иванчева.  ", "date": "2018.12.22", "title": "Мая Манолова: Институциите работят под натиск и само тогава вършат работа!"}
{"url": "http://epicenter.bg/article/Lilyana-Pavlova--Evropredsedatelstvoto-beshe-kauzata--koyato-ni-obedini/171371/2/0", "text": "Българското председателство е „Събитието на годината“  Министър Лиляна Павлова получи наградата на гражданите и на „Дарик радио“. Българското председателство на Съвета на ЕС е „Събитието на годината“. То беше избрано като емблематично за страната ни през 2018 година от българите, гласували за номинациите на „Дарик радио“. Победителят, определен от гражданския вот, беше обявен в предаването „Годината“ с водещ Кирил Вълчев в 12 часа днес.  Наградата получи министърът за Българското председателство на Съвета на ЕС Лиляна Павлова, която през последната година ръководи подготовката и провеждането на най-голямото конгресно събитие у нас, което страната ни пое 6 месеца по-рано заради Брекзит.  Всяка година медията обобщава най-важните събития в обществено-политическия живот и предлага номинациите за гласуване. Тази година, за 23-ти пореден път, гражданите трябваше да изберат най-значимото събитие сред пет предложения, другите от които са: трагедията край Своге, последният връх на Боян Петров и загубата на един от най-успешните ни алпинисти, протестите на майките на деца с увреждания „Системата ни убива“ и отказа на държавата ни да подпише Истанбулската конвенция.  „Наградата, която получаваме днес, е едно огромно признание. Председателството е повече от събитие. Бих го нарекла паметен момент в съвременната история, който ни отличи като отговорен и пълноправен член на ЕС и това вече не са думи, лишени от съдържание, ние ги изпълнихме със смисъл“, каза министър Лиляна Павлова в студиото при получаването на признанието. Тя допълни, че през тази година страната ни беше столицата на Европа и през тези месеци показахме, че българският глас трябва и може да бъде уважаван, а българските теми и предложения, пример за който е приоритета Западни Балкани, бяха поставени високо в дневния ред на ЕС.  „Председателството беше каузата, която ни обедини“, категорична беше министър Павлова. Според нея въпреки политическото говорене, дори и опозицията признава, че това беше успешно за страната ни и изигра своята роля за това да се представим добре.   Не можем и не трябва да обвързваме председателството с Шенген или Еврозоната и влизането в тези зони е повече политическо решение. Министър Лиляна Павлова изрази становище, че страната заслужава да влезе в Шенген не само наполовина, а ако ни предлагат частично решение – то трябва да бъде обосновано.  Думата на 2018 г. за нея е „Председателство“.  Думата на 2019 година - „мир“, защото все повече са конфликтните точки и дестабилизацията в света и трябва да го пазим повече от всякога.     ", "date": "2018.12.22", "title": "Лиляна Павлова: Европредседателството беше каузата, която ни обедини"}
{"url": "http://epicenter.bg/article/Sergey-Stanishev--Dumata-na-2018-g--e--quot-protest-quot----i-v-Balgariya--i-v-Evropa-/171372/2/0", "text": "Думата на 2018 г. е \"протест\" - и в България, и в Европа. Това заяви в студиото на \"Годината\" на Дарик радио президентът на Партия на европейските социалисти (ПЕС) Сергей Станишев.   И обясни защо протестира Европа:    Ако искаме да бъдем убедителни, трябва да признаем своите грешки, посочи той по адрес на традиционните политически сили. Изборите за Европарламент за важни за БСП, за да покаже сила, подчерта той.   Няма време за рутинна политика, трябва да се намират работещи решения иначе ситуацията може да бъде взривоопасна както в България, така и в ЕС, каза още евродепутатът и лидерът на ПЕС Сергей Станишев.   , посочи той.    , продължи лидерът на ПЕС.   Според него социалната държава е завоевание на левицата във всяка една от страните с помощите за безработица, социалното осигуряване, здравното осигуряване, с 8-часовия работен ден, които да бъдат на европейско ниво.   , подчерта още Станишев.   , каза Сергей Станишев.   И обясни какво са направили еврокомисарите от семейството на левицата. Франс Тимерманс има какво да покаже като свои достижения. Той договори споразумението с Турция, изтъкна Станишев. Тимерманс е кандидатът на ПЕС за председател на Европейската комисия след изборите за нов Европейски парламент.   Станишев посочи и заслугите на друг еврокомисар от левицата - Пиер Московиси, който настоява големите корпорации като \"Гугъл\", \"Фейсбук\" и \"Амазон\" да плащат данъци в Европа.   За мен е важно да няма разминаване между партията ПЕС и групата на ПЕС в ЕП, каза Станишев и така обясни защо иска да бъде европарламент.   С решението си за Истанбулската конвенция Конституционният съд показа, че нищо човешко не му е чуждо. С решението си обслужи управляващите, посочи Станишев.   , каза Станишев, От началото на годината 30 българки са били убити, изтъкна още Станишев в защита на тезата, че конвенцията трябва да бъде ратифицирана. Но допълни, че този въпрос, на този етап за България е приключил.   Истинската причина за нератифицирането на конвенцията е политическа - щеше да се разпадне правителството, изтъкна президентът на ПЕС.   Сергей Станишев коментира и идеята на почетния председател на ДПС Ахмед Доган. Красива е формулата, но размива демокрацията, каза Станишев. И припомни, че такова правителство е било правителството на проф. Любен Беров.    ", "date": "2018.12.22", "title": "Сергей Станишев: Думата на 2018 г. е \"протест\" - и в България, и в Европа!"}
{"url": "http://epicenter.bg/article/Trimata-obvinyaemi-po-deloto--quot-Ivancheva-quot--izlizat-ot-kiliyata-dnes--Posreshtat-Koleda-u-doma/171358/3/0", "text": "Бившата кметица на столичния квартал „Младост“ Дессилава Иванчева, нейната заместничка Биляна Петрова и Петко Дюлгеров ще прекарат Коледните празници в домовете си.   На 19 декември състав на Специализирания наказателен съд със съдия Иво Хинов разпореди най-тежката мярка „задържане под стража“ да бъде заменена с домащен арест. Идеята беше да се приложи новата система с електронна гривна, но се оказа, че системата все още не е внедрена. Въпреки това мярката ще бъде изпълнена.   В първите почивни дни след Коледните празници се очаква тримата обвиняеми да се върнат в съдебната зала за ново разглеждане на мярката им след пореден протест на спецпрокуратурата.", "date": "2018.12.22", "title": "Тримата обвиняеми по делото \"Иванчева\" излизат от килията днес. Посрещат Коледа у дома"}
{"url": "http://epicenter.bg/article/Za-vsichko-hubavo-si-ima-i-myasto--i-vreme/171342/4/0", "text": "  По традиция, краят на годината е моментът за равносметка. И за разлика от снега, който винаги ни изненадва, въпроси от рода “ Какво постигнахме?”, “ Докъде стигнахме?”, “Станахме ли с нещо по-добри?” заваляват един след друг съвсем очаквано.  А най-хубавото е, когато отговорите изпреварят въпросите и дойдат като признание, което осмисля изминалите 365 дни. Като специална награда.    Като „Търговска сграда на годината за 2018“ - отличие, което ние от ЗОРА приехме на 13 декември в Sofia Event Center с най-голямо удоволствие и чест. Защото то е и доказателство, че през тази година сме положили основите не просто на една нова и модерна сграда, но и на бъдещето – такова, каквото го виждаме ние.      Интериорните решения също отговарят на последните тенденции, но заедно с това придават на пространството индивидуален облик. Търсеното усещане за материал, форма и цвят е постигнато категорично и еднозначно от проектантите. Обособена е централна открита зона, от която са видими и достъпни секторите на отделните продуктови групи. Търговските зони са така отворени, че да комуникират една с друга и най-вече с клиента, който може по-бързо и лесно да се ориентира, а избирането на желания уред се превръща в истинско удоволствие.    И така, искаме отново да благодарим на журито на националния конкурс „Сграда на годината“ за признанието, както и на всички партньори и клиенти за вдъхновението. И тъй като развитието не е постигната цел, а непрекъснат процес, продължаваме напред. За да може и в края на 2019 г. да направим равносметка с удоволствие.      ", "date": "2018.12.22", "title": "ЗОРА грабна отличието „Търговска сграда на годината за 2018“"}
{"url": "http://epicenter.bg/article/Kompaniyata-proizvoditel-na-F-16-s-ofitsialno-izyavlenie/171375/4/0", "text": "От компанията Локхийд Мартин изпратиха официално изявление до медиите. Съобщението е във връзка с внасянето за разглеждане от Министерски съвет на доклад за избор на нов боен самолет за българската армия, който предлага България да започне преговори за закупуване на изтребители F-16 Блок 70 от САЩ.   Ето както гласи то:          ", "date": "2018.12.22", "title": "Производителят на F-16 с официално изявление: България ще има един от най-добрите бойни изтребител"}
{"url": "http://epicenter.bg/article/Otkriha-nov-lift-v-Borovets-s-kapatsitet-3000-dushi-na-chas/171378/4/0", "text": "Заместник министър-председателят по икономическата и демографската политика Марияна Николова откри новия шестседалков лифт \"Мартинови бараки експрес\" в Боровец, съобщиха от Правителствената информационна служба.   \"Новото лифтово съоръжение ще подобри качеството на услугата за посетителите“, заяви вицепремиерът и отбеляза, че кандидатурата на София за домакин на Младежката зимна олимпиада 2024 г., която беше одобрена от Столичния общински съвет, ще се отрази и на Боровец. \"Имаме намерение част от дисциплините да бъдат тук, което ще е възможност за Боровец отново да се заяви на международната сцена“, посочи вицепремиерът Николова.   Тя подчерта, че страната ни има все още неизползван потенциал в тази посока, но това трябва да става в унисон с концепцията за устойчиво развитие, при стриктно спазване на законодателството процедури.  Вицепремиерът обсъди заедно с кмета на Община Самоков Владимир Георгиев, със заместник-министъра на туризма Любен Кънчев и с представители на \"Бороспорт“ подготовката на курорта за зимния сезон.    Новият лифт е с увеличен капацитет до 3000 човека на час при досегашен капацитет 1560 човека на час. Той заменя предишния четириседалков по съществуващата линия. Съоръжението е с иновативна технология и със значително увеличение на скоростта, което позволява изкачването от долна до горна станция да става само 3 мин. и половина.    ", "date": "2018.12.22", "title": "Откриха нов лифт в Боровец с капацитет 3000 души на час"}
{"url": "http://epicenter.bg/article/Dvama-sa-zadarzhani-za-poletite-na-dronove-nad-letishte--quot-Getuik-quot-/171351/7/0", "text": "Двама души са задържани за \"криминално използване на дронове\", довело до парализиране на лондонското летище \"Гетуик\" през последните два дни.   Летището – второто най-натоварено във Великобритания, бе частично отворено вчера сутрин след принудително затваряне за 36 часа, което провали коледните планове на над 100 000 пътници.   Очакваше се през деня да бъдат обслужени 700 авиорейса, но снощи администрацията отново закри пистата и цялото летателно пространство след съобщения за нова поява на дрон над тях. 20 полицейски отряда участваха в търсенето на извършителите, управляващи дистанционно безпилотните самолетчета, съобщи Ройтерс, цитирана от БТВ.   В момента летището е отворено, но по преценка на ръководство ще са необходими няколко дни за възстановяване на пълноценната му работа. В съобщението на полицията се казва още, че разследването на случая продължава, а двамата са задържани в графство Съсекс. Добавя се, че се използват \"серия от тактически средства\", за да се предотвратят нови набези на дронове.    ", "date": "2018.12.22", "title": "Двама са задържани за полетите на дронове над летище \"Гетуик\""}
{"url": "http://epicenter.bg/article/Balgariya--Gartsiya--Rumaniya-i-Sarbiya-izlizat-s-obshta-kandidatura-za-Mondial-2030/171363/8/0", "text": "В Белград, Сърбия, се провежда Четиристранният формат на срещата на спортните министри и президентите на футболните федерации на България, Гърция, Румъния и Сърбия.   В делегацията от българска страна в разговорите участват министър Красен Кралев и шефа на Българския футболен съюз Борислав Михайлов.   По време на срещата стана ясно, че Гърция ще се включи в домакинството на Сърбия, България и Румъния за европейското първенство по волейбол през 2021 г.   Освен това четирите страни ще участват заедно в кандидатурата за домакинство на европейското първенство по футбол през 2028г., световното през 2030 г. и следващото европейско през 2032 г.   Министрите се договориха за създаване на съвместна Комисия за подготовка на кандидатурата за Мондиала, състояща се от 16 души или по 4-ма представители от всяка страна.   Подробности около предстоящата подготовка ще бъдат обсъдени на следващата среща на спортните министри и шефове на футболни федерации, насрочена за месец февруари 2019г. в София, последвана от гръцка през  април.", "date": "2018.12.22", "title": "Ще кандидатстваме заедно с Гърция, Румъния и Сърбия за европейските игри по волейбол и футбол"}
{"url": "http://epicenter.bg/article/Dizaynerat-na-parvata-dama--Toaletite-na-Desislava-Radeva-se-izbirat-spryamo-sabitieto/171355/10/0", "text": "Тоалетите на Първата дама Десислава Радева се подбират спрямо събитието и протокола, което посещава. Това заяви в предаването „Тази сутрин” по БТВ топ дизайнерката Невена Николова.   \"Тоалетите за Деси Радева ги правя в контекст. Обръщам внимание на точното. Например роклята с дантелите беше правена за Брюксел, в този регион на Франция има специално отношение към дантелата, затова избрахме този материал за там. Мисля, че успяваме да отиграем различните ситуации. Такъв беше и случаят на роклята за Бъкингамския дворец, където, аз твърдя, че кралицата толкова усмихната не се е появявала”, заяви дизайнерката.   Най-новият клиент на българската дизайнерка е британската актриса Елизабет Хърли, която избра рокля на Невена за парти-изненада за половинката на Елтън Джон.   „Оказа се, че Елизабет има представа за моите рокли от една своя приятелка. Те избраха няколко тоалета. След това нейният стилист дойде пак и взе още 25 рокли. Те е с особено фигура и те имат желание да ѝ направя дрехи специално за нея. Тя има широки рамене и не много изразена талия, а моите рокли винаги са били много женствени”, заяви дизайнерката. Невена разказа, че и за друга известна личност, която носи нейни рокли – Сара Фаберже – единственият пряк наследник на фамилията Фаберже, известна с бизнеса си с бижута. Дизайнерката заяви, че границата между сезоните, висша вода и улична мода вече е незабележима. „Цветовете за следващата година не са тези, които очакваме или по-скоро са топли и неутрални, смесващи се цветове, които могат да се носят в свободна интерпретация”, коментира Невена. Какви съвети даде топ дизайнерката за новогодишната нощ вижте във видеото!    ", "date": "2018.12.22", "title": "Дизайнерът на Първата дама: Тоалетите на Десислава Радева се избират спрямо събитието"}
{"url": "http://epicenter.bg/article/Domat-na-Dyado-Koleda-v-Laplandiya-prilicha-na-mol/171370/10/0", "text": "Скъпи дядо Коледа! Пожелавам си да ми пуснеш през комина дебел портфейл и тънко тяло! И моля те внимавай да не размениш нещата като миналата година!    Тeзи дни всички погледи са вперени в Лапландия – мястото, където Дядо Коледа живее цяла година. Верни на правилото в журналистиката да проверяваме фактите от два независими източника,  поканихме две журналистки да раздиплят спомени от приключенията си край Полярния кръг.   Ваня Емилова, автор на детската книжка „Маслекют на горния етаж” под благовидния предлог да напише достоверен финал на творбата си, организира сама пътуването на двете си дъщери до дома на благия старец. Така им подарява не играчки и книжки, а преживявания.   Ваня Емилова признава, че понякога в Лапландия усещането за увеселителна индустрия надделява над магията на коледния дух, но едно шеметно возене с впряг от хъскита зад Полярния кръг е безотказен повдигач на доброто настроение.   Втората събеседничка в Покана за пътуване също е журналистка и също е била при Дядо Коледа с деца, но приликите свършват дотук. Защото Геновева Радева от БНТ е пътувала до Рованиеми с… чужди малчугани. По-точно, с малките репортери на националната телевизия, които лично са интервюирали дядо Коледа.   Вероятно някои от вас в момента се тюхкат, че сме предозирали с червени мантии и бутафорни мустаци. За да ги  охладим шеговито, продължаваме със… снежинки. Така се нарича новата песен на  Искрен Пецов, познат с парчето „Кайман“. В най-жежкото августовско лято, между две качвания на сърфа, той записа във варненско студио „Снежинки“, заедно детско шлагерно студио ДА, нашумяло с едни от най-гледаните в You-Tube български детски песни.  Разпитах Искрен Пецов за първия му запис за малчугани.   Сигурно знаете поверието всяка Коледа да се купува нова играчка за елхата. Така тя се превръща с част от историята на семейството. Обичаят за кичене на дръвчета идва от Древен Египет, където са украсявали палмови клонки -  символ на победата на живота над смъртта.    Римляните поставяли дребни предмети  и свещи  по време на тържествата в чест на бог Сатурн. Аранжирането на дома с вечнозелени растения е древен езически обичай и по нашите земи. Чрез украсяването на къщата с клонки и накичването им с различни дреболии се чества зимното слънцестоене.   Според преданията първото вечнозелено дръвче е окичено по Коледа от Мартин Лутер през 1500 г. Когато църковният реформатор се разхождал в гората, забелязал елхичка,  през чийто клонки блещукали безброй звезди. За да сподели невероятната гледка с близките си Лутер поставил запалени свещи върху дръвче в дома си. Латвийците пък се гордеят, че първата „класическа” коледна елха е документирана в Рига през 1510 година.    А аз ще ви отведа там, където започва всичко в християнството – във Витлеем, родното място на Исус.   За първи път святото селище Витлеем, което е едно от най-древните на земята, се споменава през 15-и век преди Христа. Днес населението му наброява 25 хиляди души, повечето от които мюсюлмани. Според местните закони обаче, кмет на града може да бъде само християнин. Знайно е, че Витлеем е сцената, на която се разиграва Новият завет и че е родното място на Исус, но щом човек се промъкне заедно със стотиците поклонници през тясната каменна портичка на базиликата „Рождество Христово”, сякаш се качва на религиозно влакче с такса „Преминаване” на всеки завой. Неслучайно казах „да се промъкне” – входът е висок едва 1,20 метра и широк 80 см. Възвишената цел е на влизане да „сторите поклон”, дори да не ви се ще. А прагматичната – тържественият портал е бил „съкратен”, за да не нахлуват домашни животни и конници.   Първият храм над пещерата, където е проплакал Спасителя е бил построен от светицата-императрица Елена, по-точно от сина й Константин.  По-късно Юстиниан поръчва мащабна базилика, а кръстоносците я дострояват през 12-и век.   Главната светиня е пещерата Рождество Христово. Дори протестантите, които нямат традиция да се кланят на икони, коленичат пред сребърната звезда, с която е отбелязано мястото, където се е появил Спасителя. Впрочем, под ботуша на османците, окупирали Светите места, църквата „Рождество Христово“ и околностите ѝ били в много лошо състояние. Разграбени са голяма част от мраморните подове, отломки от тях са вградени в постройки из целия регион. През 1846 г. е открадната и сребърната звезда, която е отбелязвала мястото, на което се е родил Исус, така че ние се кланяме на реплика от 19-и век.   Някога 14-лъчната звезда била позлатена и богато украсена със скъпоценни камъни. Над нея и днес висят 16 лампи, а зад тях са поставени православни икони. Точно над звездата е мраморният престол, където божествени литургии могат да служат единствено православни свещеници.  В пещерата се намират и мраморни отломки от яслите, в които Богородица е положила Младенеца. Вътрешната им част - пет дъсчици от маслиново дърво, през 7 век са пренесени в „Санта-Мария-Маджоре” в Рим.   До южния вход на пещерата Рождество е чудотворната витлеемска икона на Божията майка. Тя се отличава с това, че на нея Дева Мария е усмихната. В лявата си ръка Младенецът стиска скиптър, символ на власт, а с дясната - изпраща благословия на всички, които се молят пред него.   Името на град Витлеем  е повече от символично. На арабски се произнася „Байт Лахам” – в превод „Дом на месото”. Изконното еврейско название е Бейт Лехем – „Дом на хляба”.   Поучителен е фактът, че земята, върху която е построена единствената мюсюлманска забележителност във Витлеем – джамията Омар, е подарена от гръцката православна църква.   Всяка година по Рождество Христово десетки хиляди поклонници от цял свят се стичат във Витлеем, за да се поклонят пред сребърната 14-лъчна звезда.   Не забравяйте да надниквате в страницата ни във Фейсбук – за още истории и последни възможности да се наредите сред късметлиите, опитали Диамантената терапия. ", "date": "2018.12.22", "title": "Домът на Дядо Коледа в Лапландия прилича на мол"}
{"url": "http://epicenter.bg/article/--Ivet-Feshan--predstavi-kultoviya-si-kalendar-v-navecherieto-na-25-godishninata-si/171391/10/0", "text": "Модна агенция „Ивет Фешън“ официално представи новите лица като звездите на календара си за 2019 г. Зашеметяващите модели, поемат водещата роля в тазгодишното лимитирано издание, озаглавено BELLES NOUVELLES (НОВИТЕ КРАСИВИ),вдъхновено от френското кино през 70-те години и посветено на колоритната история на парижката мода и на характерните факти, свързани с тази епоха.Всеки месец показва класически кадър и с него по оригинален начин описва интересни истории и любопитни моменти от времената, в които Бриджит Бардо беше истински идол.     Новите музи на „Ивет Фешън“ застанаха пред обектива на култовия фотограф Васил Германов, облечени в стила на Сандра Клинчева, а за грима и косата на моделите се погрижиха Елиза Попова и Парашкев Тодоров – Финчи. Кадрите са заснети, както в студио, така и на различни локации в София. Тази година страниците на легендарния календар ще красят Деси Савова, Илона Александрова,Александра Митева, Таня Послийска и София Маджарова. Тази година \"Ивет Фешън\" заедно с E&S Watches and Jewellery  презентираха новият си календар на модно парти в clubTeatro. Луксозното тематично издание се пeчата в  лимитиран тираж и е комплимент към всички клиенти и партньори на агенцията. Календарът е познат на ценителите с тематичното си излъчване актуално за годината на издаване.   Агенцията събра най-успешните свои модели, популярни лица от родния шоубизнес и корпоративните среди, както и журналисти от водещи медии.Водеща на събитието бе очарователната синоптичка Нора Шопова, а партито бе подгрявано от румънския топ-диджей DJ Sava, поп звездата Шая Хансен и балет Nova. Всички гости се сдобиха и с емблематичното издание на агенцията.    Предстоящата 2019 г. ще бъде много специална за „Ивет Фешън“, тъй като агенцията ще отпразнува своят 25-годишен юбилей.     Изгряващата звезда на Ивет Фешън с черти напомнящи топ моделът Адриана Лима. Александра вече работи изключително успешно в България, а съвсем скоро и извън страната.  Интерес към нея проявяват едни от най-големите агенции по светам, някои, от които в Париж, Милано и Буенос Айрес. Червенокосата Лолита е едно от най-популярните лица на българския моден небосклон. Лицето й гледа от реклами, множество модни фотосесии, каталози. Нейната запазена марка са огненочервени коси и нацупени устни. Красавицата от Костинброд вече прави първите си ангажименти извън България – в Париж, Милано, Лондон, Лисабон, Атина. Една от най-големите агенции в Америка DT Management сключи договор с Деси.   София с нейната уникална красота и ярка индивидуалност успява да впечатли агенции от Париж, Лондон, Барселона.. Тя прави дебюта си на седмицата на модата в Лондон. Снимала е и за английската Grazia. Безспорно най-интересните и великолепни лица на Ивет Фешън, София e висока 178см в оригинално лице и открояващи я татуировки по ръцете. София направи седмиците на модата в Лондон, Париж и Милано. Работи за клиенти като Iceberg, Roberto Cavalli, Helmut Lang.   Последната победителка от конкурса Ивет Фешън Топ Модел набира скорост в модните среди. Таня е на 19 години и вече мина през модните столици Милано, Париж, Лондон, Рим и взе участие в седмиците на модата там. Красавицата бе една от звездите в култовата лондонска марка Dаxx, а след това бе част и от каталога на бранда. Следващата дестинация заведе Таня в Париж, където тя имаше контракт с модна агенция Crystal.   Илона е само на 15 и е изцяло отдадена на училището, но през уикендите с удоволствие застава пред фотообективите на едни от най-известните фотографи в страната. Младата красавица обожава света на модата и мечтата й е един ден да работи като модел в Париж и Ню Йорк.", "date": "2018.12.22", "title": " „Ивет Фешън“ представи култовия си календар в навечерието на 25-годишнината си"}
{"url": "http://epicenter.bg/article/Izbrahme-amerikanskiya-iztrebitel-F-16V-Block-70--Zapochva-tezhka-protsedura/171346/2/0", "text": "  Днес министърът на отбраната Красимир Каракачанов и министърът на икономиката Емил Караниколов внесоха доклад за резултат от работата на междуведомствената експертна група и политиковоенната група за избор на нов многоцелеви изтребител на ВВС . На базата на доклада се предлага на МС и на НС конкретен вариант за решение, с който да бъде продължена и окончателно завършена процедурата за нов многоцелеви изтребител.   \"При постигане на резултатите, които нас ни интересуват като авиация и МО, следва предложение за подписване на договор, който трябва да бъде изготвен от четирима министри“, уточни той и добави, че \"ако то бъде одобрено от МС, следва ратификация на този договор от НС“.     \"Искам да подчертая, че не става въпрос за преговори между държавата България и фирма, а за преговори между държави. Такова беше предложението към Италия, САЩ и Швеция“, уточни той. \"Това, което в хода на разговорите сме получавали, в писмен и устен вид, при разговорите с американската страна е, че цялата информация по отношение на одобряването на цената, може да бъде постигнато само при директни преговори между двете правителства, тъй като при тях процедурата става със санкция на техния конгрес“, посочи Красимир Каракачанов.   На въпрос защо не е поискал право да преговаря с Швеция и Италия, Каракачанов уточни, че с тези две страни няма такива законови пречки. \"Както ги има при САЩ, с Швеция и Италия – те са отговорили в максимален обем и на въпросите, които са им зададени чрез офертата, и чрез уточняващите въпроси, които ние изпратихме към трите страни на 3 декември и получихме отговор на 14 декември.            Атанас Запрянов изтъкна, че в общата част на доклада, съвместната работна група е констатирала, че на изискванията за административно оформяне отговарят предложенията на Италия – Eurofighter1 , САЩ – F16 и Швеция с JAS – 39СD „Gripen“.     Зам.-министърът посочи, че във втория раздел са обобщени следните изводи. \"Предоставяните предложения не съдържат достатъчна информация за оценка на разходите за жизнения цикъл, което да позволи прилагането в пълен обем на методика за избор на оптимален вариант за реализация на проект – придобиване на нов тип боен самолет“, каза Запрянов.     \"И при трите предложения необходимата инфраструктура остава ангажимент на българската страна“, заяви заместник-министърът.     \"За да се сключи договор с Италия или Швеция ние трябва предварително да имаме договори с трети страни за липсващите в пакетите въоръжение и оборудване“, поясни още Запрянов. ,    ", "date": "2018.12.22", "title": "Каракачанов: Избрахме американския изтребител F-16V Block 70. Започва тежка процедура"}
{"url": "http://epicenter.bg/article/Raychev--Dogan-napravi-tochna-diagnoza-na-situatsiyata--no-e-senzatsionna-ideyata-mu-za-programen-kabinet/171347/2/0", "text": "Доган направи много точна диагноза на политическата ситуация. Това каза в интервю за БНР социологът Андрей Райчев.   \"Първо, искам да кажа нещо близко до това, на което Корнелия Нинова реагира – диагнозата е много правилна и диагнозата на ситуацията в страната не е изведена от нашите си тука ежби, радости, мъки, конфликти и т.н., а е изведена от ситуацията в света.   Доган просто много правилно обръща внимание, че светът променя характера си пред очите ни и то не за добро. От отворен се превръща в затворен, от консенсуален в конфронтиращ.   Подкрепям това най-ценно нещо за мен в неговото изявление, че ние не трябва да умуваме, като умуваме за България, изхождайки само от нашето си вътрешно стопанство, а да гледаме много внимателно пренеприятните облаци, които се надигат в световен мащаб.   От там насетне той прави всъщност напълно правилния извод, че България би могла да се развива много по-бързо и че е в застой. Така е. Правителството, като всяко правителство, не искам да го упреквам, но то се занимава само с купуване на време. То не е в състояние да направи нито една смислена реформа.   Реформите са мъчителни, населението много трудно ще ги приеме, но те са неизбежни, ако иска България да ускори хода си. В резултат сме се докарали да караме много бавно нагоре“, каза още той. Райчев коментира и идеята за програмно правителство. „От тук насетне вече най-сензационната идея е програмно правителство. Може да ви изненадам, но аз мисля, че това не е реално предложение. Аз мисля, че това е учтивост.  Същото съдържание може да се съобщи така: \"Предсрочни избори и програмно правителство след тях\". Доган прави специален пасаж, че всъщност \"Ние ще помагаме на това правителство да оцелее\".   Чисто и просто той не иска да бъде човекът, който чупи витрината, а мен ако питате, предполага падане на правителството след един от следващите два избора, а именно май или септември, и предварително готви добри отношения с ГЕРБ. Защо готви добри отношения с ГЕРБ? Куриозно? Защото той е единственият, който може да даде нещо на ГЕРБ.   Той държи нещо много важно за тях, а именно подкрепа за президентските избори. Вие знаете, президентските избори в България почти без изключение, по-точно само с едно изключение, протичат общо взето по волята на ДПС. За когото гласува ДПС, той става президент.   Причината е, че България се поляризира, двата полюса са приблизително еднакви по големина и ДПС накланя везните. Така беше и при Желю Желев, така беше и при Петър Стоянов, и при Георги Първанов, само Росен Плевнелиев е изключение, като той победи със съвсем малко без подкрепата на ДПС.   По тази причина ДПС има един много важен коз, който на ГЕРБ много скоро ще им потрябва, а на лидера на ГЕРБ просто му трябва лично.   Допускам, че Бойко Борисов би се кандидатирал за президент. Това е една естествена кулминация на неговата политическа кариера, която, всъщност казвам, няма за кога да се отлага, ако ще става, ще става сега.   Това обаче е конфликт с Румен Радев и т.н, и т.н., и т.н., и ДПС тук много му трябва.   В този смисъл ДПС има едно много ценно нещо в хамбара, така да се каже, да дава, в хубавия смисъл, политическия го говоря, и той опрян на това, може да поиска връщане на ДПС във властта.   Връщането на ДПС във властта обаче е огромен проблем. Програмното правителство е единственият начин, по който ДПС да бъде във властта\", завърши социологът. \r\n \r\n \r\n \r\n", "date": "2018.12.22", "title": "Райчев: Доган направи точна диагноза на ситуацията, но е сензационна идеята му за програмен кабинет"}
{"url": "http://epicenter.bg/article/Dimitar-Stoyanov-s-vaprosi-kam-MO-za-izbora-na-nov-boen-samolet-/171348/2/0", "text": "    Това е записано в доклада за \"избор\" на нов самолет: \"4.Да разреши Проектът на международния договор по т.1 да се отклонява от задължителните изисквания, посочени в Актуализиран проект за инвестиционен разход „Придобиване на нов тип боен самолет“,,,,\"  В задължителните изисквания влизат: цена до 1.8 млрд.лв. с ДДС, самолетът да е в експлоатация, доставка до 3г. и др.   Какво пише в Проекта за инвестиционен разход, изготвен от МО и приет на 05/06/2018 в Комисията по от брана и на 08/06/2018 от 44-тото НС: - \".... се наложи изводът, че към началото на 2018г., броят на самолетите, отговарящи на задължителните основни изисквания и включващи се във финансовата рамка от 1,8 млрд. лв. с ДДС е значително по-голям\" и са посочени различни типове самолети между които и F-16 блок 60 (или 70) Въпросът на който би следвало МО, комисията по отбрана, а и НС да отговори е: как месец юни самолетите са отговаряли на задължителните изисквания, а сега не отговарят? Какво се е променило за 6 месеца - политическите нагласи или калпавата експертиза подготвила проекта за инвестиционен разход или и двете?   \r\n - Пак в ПИР: \"На базата на получените в началото на 2017 г. в Министерството на отбраната отговори на Исканията за предоставяне на предложения (RFP), може да се направи извода, че финансовата рамка за придобиването на не по-малко от 8 броя бойни самолета, в зависимост от типа на самолета, би била от порядъка на 1,8 млрд. лева с ДДС\". \r\n   \r\n Въпрос: 2.3-2.4 млрд. лв. от порядъка на 1.8 млрд.лв. ли са? 500-600 млн. лв. не са ли почти половината от бюджета на МО? \r\n   \r\n Калпаво подготвен Актуализиран проект за инвестиционен разход! \r\n   \r\n Някой трябва да поеме отговорността - и политическа и експертизна! \r\n   \r\n Това е основният извод от доклада на Каракачанов и Караниколов. \r\n   \r\n А каква е ролята на Комисията по отбрана в проектите сами можете да прецените: ЕМИЛ ХРИСТОВ на 05.06.2018 в Комисията по отбрана при приемане на ПИР:  \"..., мисля, че съвсем спокойно бих могъл да седна от другата страна и да защитавам точно този проект...... Мисля, че в момента тук трябва да разгледаме това, което ни е представено като Проект за инвестиционен разход. Ако имаме въпроси към него, да разискваме неговата същност, неговото качество, неговото съдържание. Всичко останало можем да го кажем в пленарната зала. Отново ще кажа, че нямам бележки към този проект.\" \r\n   \r\n Нямаме бележки, но сега ще искаме отклонения ... \r\n", "date": "2018.12.22", "title": "Димитър Стоянов с въпроси към МО за избора на нов боен самолет "}
{"url": "http://epicenter.bg/article/Prof--Mihail-Konstantinov--V-momenta-se-marginalizirat-elitite-/171350/2/0", "text": "В момента се маргинализират елитите. Такава теза разви математикът проф. Михаил Константинов в обзорното предаване за годината на \"Панорама\" по БНТ.   България е малко отражение на това, което се случва в Европа. Но аз продължавам да мисля, че България става все по-добро място за живеене. Вече се връщат почти толкова хора, колкото и заминават. Но това не е защото у нас е станало много по-добре, а защото западняците се изхитриха и започнаха да развалят хубавата си къщичка. Да видим какво се случва във Великобритания – една нормална държава, която едни неразмуни ръковидтели разкъсват страната си, коментира математикът. Конспирация според него срещу България няма, но част от нещата клонят към конспиративност. А ние не говорим за нещо много важно - за световен финансов катаклизъм, посочи професора.    ", "date": "2018.12.22", "title": "Проф. Михаил Константинов: В момента се маргинализират елитите!"}
{"url": "http://epicenter.bg/article/Golyamoto-patuvane-prodalzhava--ochakva-se-zasilen-trafik/171352/2/0", "text": "Голямото пътуване продължава. Хиляди автомобили напуснаха столицата още в петък. Очаква се за Коледа около 260 000 автомобила на тръгнат на път. Трафикът ще бъде интензивен. Най-натоварено ще бъде движението по магистралите \"Тракия\", \"Хемус\" и \"Струма\", съобщава Нова телевизия.   От Пътната агенция обещаха, че през следващите дни ремонти няма да има, за да не се затруднява допълнително придвижването. Пътна полиция създава специална организация на движението, която да подпомага извеждането на трафика от големите градове. Върви и специализирана полицейска операция на територията на цялата страна, която ще следи за неправоспособни водачи.   Предвидени са повече техника за контрол над скоростта и повече патрули по пътищата. От 9.00 до 14.00 часа днес ще бъде ограничено движението на камиони над 12 тона по републиканската пътна мрежа. От БДЖ са осигурили над 15 000 допълнителни места във влаковете в най-натоварените посоки - от София към Варна, Бургас, Русе, Стара Загора, Благоевград. Хиляди пътуващи са готови да посрещнат и автогарите и аерогарите в страната.    ", "date": "2018.12.22", "title": "Голямото пътуване продължава, очаква се засилен трафик"}
{"url": "http://epicenter.bg/article/Pochitame-sv--Anastasiya--maykite-ne-biva-da-rabotyat/171353/2/0", "text": "Православната църква почита днес паметта на великомъченица Анастасия. Имен ден празнуват съименичките на светицата, както и Анастас, Ася, Сия и Сийка. Името е от гръцки произход и означава \"възкръснала\". Великомъченица Анастасия е покровителка на аптекари и лекари.   Анастасия била дъщеря на знатен и богат римлянин. Баща й бил езичник, а майка й изповядвала християнската вяра. Анастасия се славела както с голяма красота, така и с много познания. Благодарение на заможното си семейство тя била добре образована. Неин учител бил Хрисогон, който освен всички знания й предал и най-безценното съкровище – вярата в Бога. Анастасия имала труден живот. Баща й я омъжил против волята й, а още като дете тя загубила майка си. Но за всичките си трудности в живота тя намирала утеха в молитвите към Бога. Мъжът й бил езичник.   Щом узнал за вярата на Анастасия и за това как помага на бедни и болни хора, той я затворил. Това били дълги и тежки дни на изпитание за нея. Не след дълго мъжът й починал. Анастасия отново получила свободата си и посветила целия си живот на бедните и болни хора. Посещавала тъмници и затвори и носела храна на затворниците. На няколко пъти посягали на нейния живот заради вярата й, но тя винаги оцелявала. Накрая Анастасия била привързана към четири стълба и изгорена в 290 г. Една християнка погребала тялото й, което останало невредимо в огъня. Мощите й след това били отнесени в Цариград.   В народните представи светицата е християнизираният образ на смъртта. Някъде наричат празника Черноризие, защото тогава започнали болките на Богородица и тя си боядисала дрехите в черно. На този ден жените, особено майките, не работят нищо, за да не се разболеят децата им. Вярва се също, че ако се наруши тази забрана, някой в къщата е заплашен от нещастие.   Традицията изисква още да се приготвят питки с мед.    ", "date": "2018.12.22", "title": "Почитаме Св. Анастасия, майките не бива да работят"}
{"url": "http://epicenter.bg/article/Prof--Ognyan-Gerdzhikov-poiska-razpuskane-na-Pravniya-konsultattiven-savet-v-NS/171356/2/0", "text": "Проф. Огнян Герджиков, председател на Консултативния съвет по законодателството в НС, поиска ръководеният от него орган да се разпусне. Неговото съществуване било безсмислено, защото на практика никой не се консултира с него.   Тази позиция е изразена в писмо на професора до председател на парламента Цвета Караянчева, която е патрон на съвета.   Герджиков подчерта, че от създаването на консултативния орган през октомври 2017 година досега депутатите са поискали от него позиция по само два законопроекта – промените в Кодекса на труда и проекта за „Административно-процесуален кодекс“ (АПК).   Писмото на професора подчертава, че той и членовете на съвета имат „резерви към качеството на някои от приеманите от Събранието нормативни актове“ и не желаят имената им да се свързват с тях.   Ето и пълният текст на писмото на Огнян Герджиков:   УВАЖАЕМА ГОСПОЖО ПРЕДСЕДАТЕЛ, През м. октомври 2017 година към Председателя на Народното събрание беше конституиран Консултативен съвет по законодателството. До края на същата година той представи две мотивирани становища по ЗИД на Кодекса на труда, както и по проекта за Административно-процесуален кодекс.   През изтичащата 2018 г. не ни беше възложена никаква задача. Това обстоятелство ме кара да мисля, че Народното събрание повече няма нужда от този консултативен съвет. Номиналното му съществуване е безсмислено.   Ето защо е коректно той да бъде закрит. Още повече, че членовете на съвета имаме резерви към качеството на някои от приеманите от Народното събрание нормативни актове и не желаем имената ни, евентуално, да се свързват с тях.   От името на членовете на Консултативния съвет Ви моля най-учтиво, той да бъде закрит като това обстоятелство бъде публично огласено.    ", "date": "2018.12.22", "title": "Проф. Огнян Герджиков поиска разпускане на Правния консултаттивен съвет в НС"}
{"url": "http://epicenter.bg/article/Tsveta-Karayancheva-za-prezidenta-Radev--Kogato-govorish-bez-dialog--e-po-lesno/171359/2/0", "text": "Няма диалог с президента Румен Радев, за разлика от премиера Бойко Борисов той не идва в парламента, а 12 пъти наложи вето.   Това бяха политическите тези, които разви в студиото на „Денят започва с Георги Любенов“ по БНТ председателят на Народното събрание Цвета Караянчева. И бе категорична, че не е доволна от начина, по който се осъществява комуникацията с президента Румен Радев.   Караянчева отбеляза, че той винаги е поканен в парламента, но не се възползва от това. Всеки месец има вето на президента и това е негово право, но липсва диалогът с народните представители, каза парламентарният шеф. По думите на Караянчева липсата на диалог създава усещане за конфликт между институциите, като тя е поканила президента Радев в парламента, макар че според нея няма нужда да го прави, защото вратите за него са винаги отворени. Тя изтъкна, че поправките в Наказателния кодекс за т.нар. „тайни арести“ са въведени заради атентатите в Париж. Премиерът Бойко Борисов винаги се е явявал в Народното събрание, когато е бил призоваван, подчерта Караянчева.   Парламентарният шеф коментира и темата за предстоящите през 2019 г. избори за Европейски парламент.   В случай, че ГЕРБ получи по-малко евродепутати от БСП на евроизборите догодина, това няма да означава предсрочни избори, заяви Караянчева. Тя отбеляза, че това е малко вероятен сценарий. По думите ѝ е важно да се повиши политическата активност на българите.   „Динамика“ е думата на годината, заради бурните парламентарни дебати и успешното Българско европредседателство, заяви парламентарният председател. Като едно от най-големите предизвикателства на изминалата година Цвета Караянчева определи протеста на майките на деца с увреждания.   Мисля, че се получиха няколко добри закона и се надявам да облекчат живота на тези хора, смята Цвета Караянчева. Като грешка на управляващите тя определи недостатъчно добрата комуникация с гражданите и посочи като пример казуса със застраховките и обезщетенията при пострадали при катастрофи, данъците върху старите автомобили.   Трябва да се направи широк обществен дебат, за да уверим обществото, че изборът на нов многоцелеви изтребител за ВВС е най-добрият, заяви Цвета Караянчева. По думите ѝ, изборът на машината е бил изцяло експертен. Важно е хората да знаят къде ще отидат тези 1,6 милиарда лева, изтъкна Караянчева.    ", "date": "2018.12.22", "title": "Караянчева: Няма диалог с президента Радев! Той не идва в парламента за разлика от премиера Борисов"}
{"url": "http://epicenter.bg/article/Borisov-shte-uchastva-v-Chetiristranna-sreshta-na-visoko-ravnishte-v-Belgrad-dnes/171124/2/0", "text": "Започна Четиристранната среща на високо равнище в Белград между премиерите на България, Гърция и Румъния – Бойко Борисов, Алексис Ципрас и Виорика Дънчила, и сръбския президент Александър Вучич, който е домакин на събитието.   Четиримата лидери ще обсъдят реализирането на конкретни проекти в секторите транспорт и енергетика, които са от жизнено значение не само за целия регион, но и за Европа.   Борисов, Ципрас, Дънчила и Вучич се срещат в края на 2018 г., която бе изключително важна за развитието на държавите от Западните Балкани заради усилията на първото Българско председателство на Съвета на ЕС, наречено „Балканско“.   Разширяването на европейското семейство ще бъде и приоритет на Румънското председателство, което започва на 1 януари 2019 г. Темата също ще бъде акцент в разговорите на премиерите Бойко Борисов, Алексис Ципрас и Виорика Дънчила, и сръбския президент Александър Вучич.", "date": "2018.12.22", "title": "Започна Четиристранната среща на високо ниво между лидерите на България, Сърбия, Гърция и Румъния"}
{"url": "http://epicenter.bg/article/Sotir-Tsatsarov--Nyamam-nikakvo-namerenie-da-oglavya-VKS/171349/2/0", "text": "Точно година преди края на мандата си главният прокурор Сотир Цацаров коментира, че очаква неговият приемник на поста да отстоява независимостта на прокуратурата, и че очаква кандидатите да бъдат подложени на политически и лични атаки.   В специално интервю за предаването \"Денят започва с Георги Любенов\" по БНТ, което ще бъде излъчено в събота, Цацаров отрича да се е запътил към поста председател на Върховния касационен съд.   \"Преди няколко седмици един сайт, който пък преди няколко години обяви, че ЕК иска моята оставка, написа, че по неофициална информация трябва да сменя този кабинет с кабинета на Лозан Панов\", казва Цацаров. Той обявява, че чрез ефира иска да даде официален отговор - \"нямам каквито и да е намерения за това\".   \"Това първо и второ в една държава, която развива демократична съдебна система, някак си не е много редно главен прокурор да бъде веднага след приключване на мандата си председател на ВКС\", каза още обвинител номер 1.   Главният прокурор очаква оспорвана надпревара за свой наследник. Според Сотир Цацаров претендентите за поста ще бъдат подложени както на политически, така и лични атаки.   Обвинител №1 коментира, че както по случая Иванчева, така и по другите шумни разследвания срещу бизнесфамилии последната дума е на съда, а целта на прокуратурата е внасянето на обвинителни актове и осъдителни присъди. Убийството на Виктория Маринова в Русе обвинител номер едно определи като най-запомнящото се за него от отиващата си година. \"Това убийство, това престъпление, бих казал в личен план, а и в план, който е свързан с работата на моите колеги, пряко ангажирани с това, може би е най-голямото ни и най-силно изпитание, включително и на психиката и на професионализма през изминалата година\", заяви главният прокурор. Цацаров е категоричен, че убийството не е свързано с работата на Виктория Маринова като журналист.   \"Там са проверени всички версии, няма, ама повярвайте, намя абсолютно никакво съмнение, че убийството е свързано с професионалната ѝ дейност\", допълни той в ефира на БНТ. По отношение на споровете около това дали трябва или не да бъдат в ареста бившата кметица на Младост Десислава Иванчева и другите подсъдими по това дело последната дума ще има Апелативния съд. Условията в арестите за всички задържани са еднакви.   \"За това, ако трябва да бъдем обективни, не трябва да бъдем лицемерни. Трябва да кажем, че българските затвори и българските следствени арести са в ужасни битови условия. И тези ужасни битови условия не са само за Иванчева\", заяви главният прокурор.   Сотир Цацаров е категоричен, че текстовете за т.н. 48-часов таен арест, трябва да важат само за тежки престъпления като тероризъм и организирана престъпност. Според обвинител №1 не може да се ограничи уведомяването на най-близките от семейния кръг и на адвокатите на задържания.   \"Ако сега, това вето послужи за прецезиране на разпоредбата, тя ще работи. Ако на това вето се реагира на инат - вето - гласуване - преодоляване, пак казвам - не браня нито президент, нито парламент, аз разсъждавам от правна гледна точка. Тогава нещата не биха били никак добри\", сподели главният прокурор.   Сотир Цацаров подчерта, че в последния си мониторингов доклад Европейската комисия е възприела предложението му да се създаде система за търсене на наказателна отговорност от тримата големи в съдебната власт. В Министерството на правосъдието вече се подготвят промени в Закона за съдебната власт, които да осигурят това. \"Мисля даже, че през 2019 година те ще бъдат реалност. Това, ако се случи, ще срути още един мит за недосегаемостта на главния прокурор\", допълни Цацаров.      ", "date": "2018.12.22", "title": "Сотир Цацаров: Нямам никакво намерение да оглавя ВКС (ДОПЪЛНЕНО)"}
{"url": "http://epicenter.bg/article/Rumen-Petkov--F-16-e-vazmozhno-nay-loshiyat-izbor-/171361/2/0", "text": "Изборът на самолетите F-16 е национално предателство, съсипващо военновъздушните сили на България. Това заяви в своя позиция председателят на АБВ Румен Петков.                        ", "date": "2018.12.22", "title": "Румен Петков: Ф-16 е възможно най-лошият избор, национално предателство!"}
{"url": "http://epicenter.bg/article/Kaloyan-Metodiev--Imame-nuzhda-ot-kardinalno-nov-model-za-upravlenie-s-nov-moral--tseli-i-institutsii-/171362/2/0", "text": ".   Това каза в интервю за седмичното обзорно предаване „Метроном“ на Радио „Фокус“ политологът Калоян Методиев.    Освен това първостепенна задача е да се раздели политиката и да се отсеят корумпирани и некорумпирани както и сенчест бизнес и организирана престъпност, който води политиката ни, поясни политологът.   Методиев коментира, че не е добро предложението на председателят на ДПС Ахмед Доган за програмно правителство.   „  Има друг исторически процес, които вървят със смяната на поколението и с желание за кристализиране. А една радикална промяна, която изключва каквото и да е договаряне в обществото в момента и в широк консенсус първо трябва да минем през широко разделение“, поясни политологът. Калоян   Методиев обобщи, че изминалата година е била под знака на скандали, напрежение в коалицията и война между институциите.    Политологът добави, че   каза Калоян Методиев.  ", "date": "2018.12.22", "title": "Калоян Методиев: Имаме нужда от кардинално нов модел за управление с нов морал, цели и институции!"}
{"url": "http://epicenter.bg/article/Yordanka-Fandakova--Nauchihme-si-uroka--samo-rabota-ne-e-dostatachna-/171364/2/0", "text": "Само работа не е достатъчна, трябва и комуникация с хората. Такава теза разви кметът на София Йорданка Фандъкова в интервю за предаването \"Годината“ по „Дарик“ радио.   Основната грешка при ремонта на ул. \"Граф Игнатиев“ беше, че пропуснахме момента за сериозна комуникация с гражданите, не скри столичният кмет.   Фандъкова посочи, че урокът, който Общината е научила от ремонта на ул. \"Граф Игнатиев“, е, че само работа не е достатъчна. \"Ние положихме сериозни усилия, за да реализираме проекта и пропуснахме момента със сериозна комуникация с гражданите. Този ремонт беше абсолютно необходим.   Но реконструкцията на улицата не е само плочи и павета – това е проект с огромни инвестиции в подземната инфраструктура, където имаше пълен хаос.   \"Подменена е канализацията, както и част от топлопреносната мрежа“, обясни Фандъкова и добави, че трамваят по ул. „Граф Игнатиев“ от два дни вече е в движение. \"Този проект беше подготвян пет години. Така че ако говорим за пропуск, пропускът е, че не направихме всичко възможно да проведем добра комуникация с гражданите“, заяви тя.   Фандъкова обясни, че през септември 2019 г. част от третия лъч на метрото ще бъде пуснат. \"Това са 8 километра – от кв. „Красно село“ до бул. \"Владимир Вазов“. Още 4 км изграждаме до кв. \"Горна баня“, които ще бъдат готови в първата половина на 2020 г. Това са нови 20 км от третата линия на метрото, което означава, че около половин милион души дневно ще могат да се возят на най-удобния и най-екологичен градски транспорт“, каза още тя и припомни, че за този проект са заложени 306 млн. лв. в бюджета на Столична община. Кметът на София коментира и темата за спрения микробус с подаръци за деца в Босилеград. \"С намесата на премиера тези подаръци са вече там“, заяви тя. За \"Политик на 2018 г.“ Фандъкова посочи еврокомисаря Мария Габриел, а за \"Събитие на 2018 г.“ – българското европредседателство.    ", "date": "2018.12.22", "title": "Йорданка Фандъкова: Научихме си урока, само работа не е достатъчна!"}
{"url": "http://epicenter.bg/article/Mazhat--koyto-vleze-vaorazhen-v-prezidentstvoto--Bezizhoditsata-me-otvede-tam-/171365/2/0", "text": "Мъжът, който влезе въоръжен в президентството вечерта на 3 декември, заяви в съботното сутрешно предаване на Нова телевизия, че е имал бизнес, който е фалирал. Той разказа, че скоро може да изгуби и жилището, в което живее и че в миналото му има условна присъда за непредумишлено убийство.   Днес той обвързва всички тези истории с решението си да влезе с оръжие в сградата на „Дондуков”. В момента Сашко Игнатов е под домашен арест в Перник.   „Има предпоставки, които ме предизвикаха да предприема това действие. Едно време започнах бизнес със строителство и ремонти на жп линиите. До 2000 г. всичко вървеше добре. Започнах и друг бизнес с течни горива. Купих бензиностанция. През 2002 г. станах мажоритарен собственик на завода в Сливница. Един ден ме причакаха трима човека на бензиностанцията и ме биха. Оттам нещата тръгнаха на зле”, разказа Сашко Игнатов.   Той допълни, че тогава е имал в себе си законно лично оръжие. „Извадих го и стрелях във въздуха. Една от касиерките, която е дала показания, е казала, че е чула пет изстрела. Аз съм произвел три. На около 3 метра от мен беше пострадалият. Не съм искал да стрелям. Това стана при издърпването на ръката. Аз не съм го убил. Всичко това стана заради бизнесите ми”, каза още Игнатов.   Така малко по малко бизнесменът с десетки работници губи всички печалби и потъва в дългове.   „Безизходицата ме отведе в президентството. Не съм искал нищо от президента. Мислех да стрелям 2-3 пъти във въздуха. Исках да дам гласност на моя протест, но се отказах. Нека всички хора се запитат какво ме е довело до това действие”, допълни Сашко Игнатов. Игнатов нарича себе си „вечния длъжник” на държавата.   Той изказа своето извинение към президента Радев, защото цялата история е била преекспонирана.   Игнатов поиска и среща с омбудсмана Мая Манолова.  ", "date": "2018.12.22", "title": "Мъжът, който влезе въоръжен в президентството: Безизходицата ме отведе там!"}
{"url": "http://epicenter.bg/article/Shefat-na-API--Firmata--koyato-poddarzha-patya-kray-Pazardzhik-e-zakasnyala-s-opesachavaneto/171366/2/0", "text": "За поддръжката на пътя край Пазарджик, където във верижна катастрофа загинаха пет души, отговаря фирмата \"Пътища - Пловдив\". Това заяви за БТВ директорът на Агенция „Пътна инфраструктура” Светослав Глосов.   От АПИ съобщиха, че екипите на фирмата, наета да поддържа района, са излезли да работят тази сутрин с няколко часа закъснение. Глосов допълни, че ще се направи пълна проверка на фирмата.   „Ще проверим фирмата и ако те не са си изпълнили условията, ще бъдат санкционирани. Такива проверки се правят регулярно на пътноподдържащите фирми, но няма човек, който постоянно да следи кога са изчезнали да си свършат работата. Ние го установяваме постфактум”, каза Глосов.   Директорът на Пътната агенция добави, че рано сутринта в района е имало гъста мъгла и минусови температури, което бързо води до заледявания. При подобни обстоятелства машините, които поддържат трасето е трябвало да излязат да работят в 3 ч. сутринта, по предварителна информация - те са го направили в 6 ч.      ", "date": "2018.12.22", "title": "Шефът на АПИ: Фирмата, която поддържа пътя край Пазарджик е закъсняла с опесъчаването"}
{"url": "http://epicenter.bg/article/Televiziyata-na-BSP-shte-startira-predi-kongresa-na-26-yanuari/171368/2/0", "text": "Българска свободна телевизия, по-известна като партийната телевизия на БСП, ще стартира преди конгреса на социалистите, насрочен за 26 януари 2019 г., съобщава Офнюз.бг.   Това е обещала лидерката на БСП Корнелия Нинова на коледна среща със столичните социалисти, научи OFFNews от присъствали на празничния форум. В програмата на тв канала ще има и предаване за София.    БСТВ - начело с журналиста Петко Тодоров, получи лиценз от СЕМ през октомври, напомня Офнюз.бг.   Документите бяха внесени през септември. \"Избрахме името \"Българска свободна телевизия\", защото вярваме, че в нея ще бъде изразявано свободно мнението на хората, без страх, а истината и фактите ще се представят такива, каквито са, без цензура\", заяви тогава Нинова.    За партийния канал през март БСП гласува отпускането на 2 млн. лв. от партийната субсидия като едногодишен бюджет. Парите за следващите периоди ще се решават година за година според интереса на зрителите и възможностите за разширяване на медийното и развлекателното съдържание.   В проекта, представен пред СЕМ, бе посочено, че БСТВ има амбицията да започне да излъчва програмата си на 31 декември тази година, а в рамките на една година да привлече 20% от националната аудитория.     ", "date": "2018.12.22", "title": "Телевизията на БСП ще стартира преди конгреса на 26 януари"}
{"url": "http://epicenter.bg/article/Rut-Koleva-cherpi-s-aziatski-eleksir/171394/10/0", "text": "В Пекин, още в началото на азиатското си турне, Рут Колева и нейните музиканти се заемат със заснемането на клип към песента Basil, част от последния албум на соул-дивата. Видеото вече е факт и е осъществено със съдействието на Маутай, България. Режисьор е Йордан Янков, който от години живее в Пекин и снима големи филмови продукции и сериали.   След успешното участие на най-престижния китайски музикален фестивал - OCT LOFT, Рут вече прави планове за ново пътуване до екзотичната дестинация. Докато дойде дългоочаквания миг, певицата ще събере приятелите си на огнена гощавка с Маутай елексира, превърнал се в любим на родните знаменитости.   Жени Калканджиева, Кали и Жана Бергендорф са фенове на Маутай коктейлите с екзотични имена. Този факт, както и всички други активности на бранда в България му донесоха престижна награда в Китай   Преди броени дни представителите от J&M получиха наградата „Най-активен дистрибутор”. Огненият елексир присъства на родния пазар едва от една година и вече получи приза за дистрибуция и популяризиране на китайската култура в България. Отличието бе връчено на официално събитие в Китай, където бяха поканени представители на бранда от целия свят.   Пред повече от 400 гости в залата, Влад Гицоайка презентира активностите, реализирани през годината в България.  Културната интеграция, като платформа за представяне на богатотоисторическо наследство на Китай, чрез разкриване на традиционния процес на дестилация при производството на азиатския еликсир, бе сред многобройните причини Маутай, България да пребори конкуренцията на останалите пазари в света.   В организираните атрактивни лайфстайл събития през годината, зад Маутай застанаха звездите на България. В дегустационните атракции участие взеха топ-шеф Иван Манчев, шестата по красота в света Евгения Калканджиева и съпругът й Стефан Манов - Тачо, кралят на суинга Васил Петров, певиците Рут Колева, Кали, Жана Бергендорф, Мартина Иванова, топ-диджея Djane Monique, Гери Дончева, носителките на титли за красота Йордана Димитрова и Дони Чачова, както и кралицата на 1 метър шоколад и създателка на бранда Царъ Шоколад – Биляна Тодорова.   Asian Mystery, Moon Drops, Moutai Magic, Green Fire и Dragon`s Tears са само част от коктейлите, които красавиците опитаха в различните Маутай партита, организирани от екипа на българския представител.   Маутай участва в множество интерактивни дейности за популяризиране на имиджа на марката сред потребителите, умело използвайки местната култура на хранене.   Азиатският еликсир бе представен в рамките на Азиатския фестивал на цветовете, както и в редица тематични форуми и изложения. Най-популярното байджу в света бързо се превърна в любима напитка на българската публика, посредством създаването на изящни коктейлни миксове, подходящи за съчетание с, добилата популярност, азиатска кухня.    От дълги години Китай и България имат дълбоко приятелство. От 90-те години двете страни подписаха споразумение за насърчаване и защита на инвестициите за избягване на двойното данъчно облагане. Китай винаги е бил един от основните търговски и икономически партньори на България в Азия. А за Китай България е важен прозорец за отваряне на пазара на ЕС.   Като един от символите на китайската национална марка и признат за напитката на дипломацията, Маутай вече е дълбоко вкоренен на местния пазар, чрез българския дистрибутор J & M. Тя се превърна във важна позиция на българския пазар и играе жизненоважна роля в търговията и културния обмен между двете страни.   Днес, с усилията на J & M, търговската мрежа на Маутай обхваща цяла България. Местните потребители имат по-задълбочено разбиране за тази представителна китайска алкохолна марка, която се възползва от непрекъснатото проучване и изследване на J & M, присъствайки в обширна мрежа от кокетни барове и заведения.    ", "date": "2018.12.22", "title": "Рут Колева черпи с азиатски елексир"}
{"url": "http://epicenter.bg/article/Kralev--Chetiristrannata-kandidatura-e-politichesko-reshenie/171373/8/0", "text": "Важно послание от днешната среща между министрите на спорта и шефовете на футболните съюзи на България, Гърция, Румъния и Сърбия е, че четирите страни ще излязат с обща кандидатура за домакинството наевропейското първенство по футбол през 2028г., световното през 2030 г. и следващото европейско през 2032 г. Това каза българският министър Красен Кралев.   Кралев подчерта, че това е не само спортен, но политически проект. Допълвайки че се прави, за да се покаже на света, че четирите държави искат да живеят мирно и в хармония и е знак, че ще отстояват заедно политическите и икономическите си интереси.   Министърът на спорта каза още, че страната ни е готова за подобна кандидатура. Но добави, че специално сформирана комисия ще разглежда инфраструктурните нужди на всяка от страните. \"Разбира се, стадионите ни са в най малко готовност, защото само ние имаме единствено един стадион. Но можем да се справим в сроковете\", обяви Кралев.   Реално конкурса за подаването на документи за домакинство на ЕВРО 2028 ще бъде в края на 2020-та година, така че до тогава може да се подготяваме само на база критерии, които са задавани предни години. Естествено, че предварително трябва  да сме започнали с проектиране и строителство, каза той.   След днешната среща в Белгард стана ясно и че министрите са се договорили за създаване на съвместна Комисия подготовка на кандидатурата за Мондиала, състояща се от 16 души или по 4-ма представители от всяка страна. Първото й заведение ще бъде у нас през месец февруари.", "date": "2018.12.22", "title": "Кралев: Четиристранната кандидатура за европейското и Мондиала е политически проект"}
{"url": "http://epicenter.bg/article/Deseta-zhertva-na-buntovete-na--quot-zhaltite-zhiletki-quot--vav-Frantsiya/171377/7/0", "text": "Шофьор стана десетата жертва от началото на протестите на т. нар. \"жълти жилетки\" във Франция, след като се вряза в камион, участващ в пътна блокада в град Перпинян (департамент Източни Пиренеи, в южната част на страната). Инцидентът е станал към 00:45 българско време днес.   След случилото се \"жълтите жилетки“ веднага са прекратили блокадата на пътя. \"Загиналият водач стана десетата жертва, свързана с действията на движението“, подчертава тв каналът BFM.   Инцидентите с фатален изход започнаха от самото начало на протестите на \"жълтите жилетки“ в средата на ноември, като повечето от тях са свързани с ПТП-та, когато манифестантите блокират или ограничават движението по автомобилните пътища и кръстовища.   Една възрастна жена загина, когато в нейната стая, по време на провеждаща се в близост демонстрация, влетя и се взриви граната със сълзотворен газ.   Българските граждани, пребиваващи или пътуващи във Франция, да се информират предварително за актуалната обстановка заради очаквани нови протести на „жълтите жилетки“. Това предупредиха от ситуационния център на Министерството на външните работи за днешните протести. Съобщава се, че този път т. нар. \"жълти жилетки“ призовава за блокиране на протестиращите на границите на Франция с Испания (Le Perthus/Le Boulou, La Jonquera), Белгия (Maubeuge-Bettignies, Tourcoing, Dunkerque, Hertain), Германия (Strasbourg-Kehl, Gambsheim) и Италия (Menton-Vintimille). Възможно е да бъдат блокирани и пристанищата Saint-Nazaire, Brest и Saint-Malo. Призивите са да бъдат пропускани автомобили, но не и камиони и товарни МПС. Министерството на външните работи отново препоръчва на българските граждани, пребиваващи или пътуващи във Франция, както и на водачите на МПС и на товарни МПС, да имат предвид горната информация, да се информират предварително за актуалната обстановка и за евентуално блокирани гранични пунктове, да проявяват внимание и стриктно да следват указанията на местните власти.   Преди предприемане на пътуване да се информират предварително за евентуално затворени пътища, входове и изходи на магистралите или пунктове за заплащане на пътни такси, където най-често може да има наличие на протестиращи. Актуалната пътна обстановка може да бъде проследена на интернет-страницата: https://www.vinci-autoroutes.com/fr      ", "date": "2018.12.22", "title": "Десета жертва на бунтовете на \"жълтите жилетки\" във Франция"}
{"url": "http://epicenter.bg/article/Chernogorski-prestapen-bos-e-ubitiyat-vav-Viena/171379/7/0", "text": "В центъра на австрийската столица Виена е застрелян видният представител на черногорската мафия Владимир Роганович, съобщава австрийският вестник „Курир“.   Убитият е член на престъпния клан „Ковачиан“. Инцидентът стана вчера в ресторант \"Фигълмюлер\" в центъра на Виена. При стрелбата освен Роганович, е ранен още един човек – 22-годишният Стефан В. от град Никшич. Според австрийските власти става дума за разчистване на сметки между два престъпни клана в град Котор.    ", "date": "2018.12.22", "title": "Черногорски престъпен бос е убитият във Виена"}
{"url": "http://epicenter.bg/article/Vladimir-Putin-pristiga-v-Belgrad-na-17-yanuari/171381/7/0", "text": "Сръбският президент Александър Вучич обяви, че руският му колега Владимир Путин ще посети Сърбия на 17 януари, предава белградското радио „Б92“, цитирано от \"Фокус\". По неговите думи, Москва не вижда проблем в това, че президентът на САЩ Доналд Тръмп му е изпратил писмо. Държавният глава посочи, че ще говори с Путин открито, „както винаги“, включително и за посланието на американския лидер. „Що се отнася до реакцията на Русия, не съм я видял. С радост чакам пристигането на Путин на 17 януари. Никога не съм имал проблем да говоря с него открито. Но не съм имал проблеми от руска страна“, заяви Вучич, в отговор на журналистически въпрос относно „публикациите в медиите за негативната реакция на писмото на Тръмп в част от руското общество и определени политически кръгове“. Както заяви сръбският президент, ако трябваше да се взимат предвид реакциите в медиите, щеше да е по-лесно за него да види какво става в местните средства за масова информация, които „между другото, са много по-остри и лоши от руските – така че не виждам защо бих коментирал руските медии“.   Той посочи, че писмото на Тръмп е „рационално, както може да се очаква от президент на САЩ, предвид това, че Вашингтон признава Косово“. „Но за нас добрата новина е, че е нужна ролята на Белград, докато на Прищина се казва, че трябва да преговаря с Белград“, обясни държавният глава.   Вучич повтори, че споразумението между Белград и Прищина не е близко, но той няма да се откаже да търси компромисно решение на косовския въпрос, „защото това е моята борба за мир, стабилност и бъдещето на Сърбия“. „Не сме близко до споразумение и не казвам това, за да се харесам на някого, а защото съм неудовлетворен и нещастен, че нещата стоят по този начин“, каза сръбският президент в отговор на журналистически въпрос. За Сърбия, подчерта Вучич, ще е добре да бъде подписано някакво споразумение, но все още страните са далеч от такова „независимо, че Тръмп вярва, че сме близо“. Държавният глава заяви, че „Сърбия няма да позволи да се заплашва живота на косовските сърби“. „Когато всички казват, че лесно ще постигнем някои от целите си с оръжие, а аз знам състоянието на армията и полицията ни по-добре от всеки друг в страната... И след като знам това, въпросът е кой ще е виновен утре и кой ще е оплюван, когато вашият баща, брат или дете се върнат в ковчег. Тогава ще е виновен Вучич“, заяви той. Ето защо, поясни Вучич, „се боря за мир, стабилност и компромис, а не за война и конфликт“.", "date": "2018.12.22", "title": "Владимир Путин пристига в Белград на 17 януари"}
{"url": "http://epicenter.bg/article/Britanski-komandosi-shturmuvaha-korab--pohiten-ot-migranti/171385/7/0", "text": "Британски командоси щурмуваха товарен кораб в устието на Темза и задържаха четиримата нелегално проникнали на него мигранти, след като те заплашили екипажа и поискали да бъдат свалени на британския бряг, съобщи БНР.   Британските командоси реагираха около 14 часа, след като от екипажа на италианския кораб „Гранде Тема“ бе отправен призив за помощ. Корабът е тръгнал от Нигерия на 10 декември и е трябвало да акостира в пристанището Тилбъри. От „Грималди груп“, която притежава кораба информираха, че мигрантите, които били поставени под наблюдение в кабина, успели да се измъкнат, заплашили екипажа с разправа и поискали от лоцмана да приближи „Гранде Тема“ така, че да могат да скочат и лесно да достигнат брега.   Екипажът обаче успял да се заключи и да движи кораба в кръг в устието на Темза. Четиримата мигранти са задържани съгласно британския закон за имиграцията. Полицията по-рано заяви, че инцидентът не се третира като опит за вземане на заложници, пиратски акт или тероризъм.    ", "date": "2018.12.22", "title": "Британски командоси щурмуваха кораб, похитен от мигранти"}
{"url": "http://epicenter.bg/article/-quot-Forbs-quot--ni-podredi-sred-50-te-nay-dobri-za-biznes-strani/171387/4/0", "text": "България заема 46-а позиция сред общо 161 страни, изредени в класацията на сп. \"Форбс\" за най-добър бизнес-климат по данни от 2018 година. Рейтингът отчита 15 основни показателя - защита на правото на собственост, равнище на корупцията в съответната страна, данъчна политика, иновации, свобода - лична, търговска и финансова, качество на живота, развитие на инфраструктурата, размер и развитие на вътрешния пазар, политически рискове и др. Като страни, предлагащи най-благоприятни условия за бизнес, са посочени Великобритания, Швеция, Нова Зеландия, Холандия, Хонконг, Канада, Дания, Сингапур, Австралия и Швейцария. В долната част на класацията виждаме Централноафриканската република, Конго, Гвинея-Бисау, Екваториална Гвинея и Чад, се посочва на сайта на американското списание. За оценка са използвани публикувани доклади на неправителствената организация \"Фрийдъм хаус\", фондацията \"Херитидж\", ООН, \"Трансперънси интернешънъл\", Световната банка и др. \"Въпреки благоприятния инвестиционен режим, включително ниските плоски данъци върху печалбата, остават значителни предизвикателства. Корупцията в държавната администрация, слабата съдебна система, ниската производителност, липсата на прозрачност в обществените поръчки и съществуващата организирана престъпност все още обременяват инвестиционния климат и икономическите перспективи\" на България, отбелязва \"Форбс\".  ", "date": "2018.12.22", "title": "\"Форбс\" ни подреди сред 50-те най-добри за бизнес страни"}
{"url": "http://epicenter.bg/article/Katastrofa-s-4-ma-zaginali-v-Pazardzhishko/171354/3/0", "text": "Черна Коледа! Петима души загинаха при катастрофа - четирима при удара, петата жертва почива по-късно в болница.   Катастрофа с 4-ма загинали на място е станала днес сутринта между селата Звъничево и Братаница в Пазарджишка община, съобщи за предаването „Хоризонт“ по БНР инспектор Петър Соколов от Пътна полиция. В болница е транспортирана тежко ранена жена, за която има опасност за живота. По-късно тя почива.   Инцидентът е станал при сблъсък на леки автомобили лада и пежо на третокласен път. В инцидента са участвали 11 коли, но не става дума за верижна катастрофа, съобщава БТВ.   Сигналът за него е получен в Пътна полиция около 7 часа. Загинали са двама от пътниците в ладата и двама от пежото. Ранената жена е пътувал в ладата.   Причините за инцидента се изясняват, каза инспектор Петър Соколов, като предположи, че това може да са пътните условия и несъобразената скорост. Той призова водачите много внимателно да подбират скоростта и дистанцията в натовареното движение за празниците.   Инцидентът е станал на надлез, като има съмнения, че пътят не е бил опесъчен, съобщава БТВ.   В болницата в Пазарджик оставан две жени, които са с по-леки наранявания.  ", "date": "2018.12.22", "title": "11 коли се удариха в Пазарджишко, петима загинаха (ДОПЪЛНЕНО)"}
{"url": "http://epicenter.bg/article/Zhestoko-ubiystvo-potrese-Vrachansko--Retsidivist-ubi-s-bradva-dyado-pred-saprugata-mu/171389/3/0", "text": "Жестоко убийство потресе жителите на село във Врачанско точно преди най-светлите празници – Коледа и Нова година. Възрастен човек е бил съсечен с брадва от рецидивист, информира BulNews.bg.   Бруталното престъпление е извършено към 15 часа днес в белослатинското село Враняк. Жертвата е 82-годишният местен жител Димитър Беров. Той е бил убит пред очите на съпругата си с брадва от Николай К. Той е на 30 години, от Бяла Слатина е, но преди години се преместил в селото заедно с жена си.   Николай е с криминално досие и наскоро излязъл от затвора. По неофициална информация той е бил осъден затова, че преди години е откраднал пари от Беров.   Днес на обяд младият мъж се почерпил солидно с алкохол. Към 15 часа той отишъл в къщата на възрастният човек. Жителите на селото шушукат, че най-вероятно е търсил възмездие за времето, прекарано зад решетките. Друга версия е, че е искал отново да открадне пари от Беров, който е доста заможен. В крайна сметка двамата се скарали и по-младият мъж грабнал брадва и разцепил главата на дядото.   Свидетел на жестокото убийството е станала съпругата на Димитър - баба Елена. Възрастната жена е инвалид, с два отрязани крака. Старицата е в шок от преживяното и е откарана в болница.   Жителите на Враняк са ужасени от трагедията, която се е разиграла в селото им. Те споделят, че жертвата е бил уважаван човек и се е ползвал с добро име. Криминалисти от Враца и Бяла Слатина работят по случая. Убиецът е задържан същия ден, но все още вървят процесуално-следствени действия. Целият район около къщата на жертвата е отцепен. Тепърва ще се изясняват причините за кървавата саморазправа.      ", "date": "2018.12.22", "title": "Жестоко убийство потресе Врачанско! Рецидивист уби с брадва дядо пред съпругата му"}
{"url": "http://epicenter.bg/article/Krasimir-Karakachanov--Armiyata-tryabva-da-bade-nahranena--a-ne-s-parite-y-da-se--hranyat--chastni-firmi/171374/2/0", "text": "Армията трябва да бъде нахранена, а не с парите й да се „хранят“ частни фирми. Това каза за седмичното обзорно предаване „Метроном“ на Радио „Фокус“ вицепремиерът и министър на отбраната Красимир Каракачанов в обзор за 2018 г.   „Kато министър на отбраната моята задача е парите, които се отделят за отбрана, за храна на военнослужещите да бъдат изразходвани и те да са доволни, тъй като имаше скоро брожения и лобизми в най-различна посока за една или друга фирма. Не ме интересуват интересите на фирмите, особено на такива, които в годините назад са доказали, че хранят лошо войската. Не ме интересуват техните икономически интереси. Моята задача е войската да е нахранена. Оплаквания към момента няма. Мога да ви покажа обаче за предишни години камари с рекламации от различни поделения, в които се е доставяла храна, която не е отговаряла нито на качеството, нито е в нужното количество, нито е във вида, в който трябва да се хранят войниците“, обясни министър Красимир Каракачанов.   Той каза още, че през следващата година ще се работи за разширяване на 68 бригада „Специални сили“. По думите му трябва да имат подразделение не само в Пловдив, но и в околностите на София. Според министъра на отбраната България има нужда от по-добре подготвени и мотивирани специализирани формирования, предвид опасностите около страната ни и военните конфликти през последните над 30 години. Министър Каракачанов отбеляза и че Министерството на вътрешните работи и това на отбраната имат проблем с боеприпасите с изтекъл срок на годност, имащи нужда от утилизация, тъй като стават опасни и могат да нанесат поражения.   Договорът за добросъседство между България и Македония е добре направен, но не се спазва от страна на Скопие, каза още вицепремиерът Каракачанов за отношенията между България и Македония.   „Право на избор е на всеки гражданин в Македония да се чувства македонец или българин. Този, които се чувства македонец, никога не съм го насилвал да се чувства българин. Но тези, които се чувстват българи, съм против властите в Македония да ги натискат да си променят българското съзнание и да се пишат македонци. Когато македонската държава, въпреки договора за добросъседство, продължава да фалшифицира българската история, да създава омраза у собственото си общество спрямо България, не мога да мълча. А какъв е фактът, че една година след като сме подписали договора, празнуват 11 октомври – Ден на въстанието против „булгарския окупатор“. Никакво въстание не е имало. В града Прилеп четирима хашлаци убиват полицая, който е на пост пред полицейското управление, а самият полицай е техен съгражданин от град Прилеп, с четири деца. Това ли е въстанието против българския окупатор?“, пита вицепремиерът Красимир Каракачанов. Той уточни, че България не е била окупатор на Македония, както се говори в южната ни съседка, а освободител. Страната ни трябва да продължава да се притеснява от кражба на история, каза още той. Ако Македония продължава с тези си действия, ще остане в чакалнята на НАТО и ЕС, добави Красимир Каракачанов.    ", "date": "2018.12.22", "title": "Красимир Каракачанов: Армията трябва да бъде нахранена, а не с парите й да се „хранят“ частни фирми"}
{"url": "http://epicenter.bg/article/Donchev--Prezidentat-otdavna-se-e-pozitsioniral-sreshtu-pravitelstvoto/171376/2/0", "text": "Президентът отдавна се е позиционирал като противник на правителството, което няма да коментирам дали е редно или не, нито ще му давам в ефир съвети как да прави политически послания. Няма как в България да има автокрация, най-малкото по причина, че има действащ парламент, в който текат люти политически спорове, понякога решения се вземат трудно.    Това заяви вицепремиерът Томислав Дончев в предаването \"Годината\" на Дарик радио. Така той отговори на президента Румен Радев, който също пред Дарик обяви \"автокрация\" за думата на 2018 и заяви, че демокрацията в страната е в упадък.    \"Управлението в България и състоянието на демокрация по никакъв начин не отговаря на укора за автокрация. Що за \"автократичен режим“ е това правителство, с този министър-председател, което няколко пъти подава оставка“, попита Дончев.   \"Правителството изпълнява конституционния си ангажимент да разпределя общите пари със санкцията на парламента\", така вицепремиерът аргументира гласуваните в края на годината допълнителни разходи за отбрана, за инфраструктура, за решаване на проблеми в малките общини у нас.   \"Българското правителство не работи под натиск“, подчерта Дончев, в отговор на тезата в изказването на Радев, че изборът на F-16 бил взет под натиск.   \"Ние не можем да укорим никоя от страните в тази процедура, че всеки си хвали стоката. Това е напълно нормално. Всяка от страните използваше различни технологии да убеди не само тези, които вземат решение, включително и българската общественост, кой изтребител е по-добър от другия.   Но в крайна сметка решението се взема от въпросната комисия в Министерството на отбраната, в която присъстват професионални представители на армията – хора, които ще ползват тази нова придобивка“.   Според Дончев думата на 2018 година е трансформация: \"Един нов век никога не започва на календарната дата – истинският профил на 21 век се очертава едва сега и се боя, че масово световните лидери тепърва ще се сблъскат с новите реалности“.    ", "date": "2018.12.22", "title": "Томислав Дончев: Президентът отдавна се е позиционирал срещу правителството"}
{"url": "http://epicenter.bg/article/Karadaya--Ot-nachaloto-na-tozi-parlament-prizovavame-da-se-napravi-programa-za-uskoreno-razvitie/171380/2/0", "text": "\"Скандал\" е думата, с която председателят на ДПС Мустафа Карадайъ определи 2018 г. в предаването \"Годината\" по радио \"Дарик\".   \"Нашият акцент е това, какво правим и какво се случва в държавата, защото ако погледнем през последните 10 години, държавата върви по инерция\", подчерта Карадайъ. \"Нещо повече, през последните 10 години почти няма целенасочено реализирана политика. Не казвам, че нищо добро не се е случило, но дори всичките неща, които са се случили на 100% да са възможно най-добрите, те са се случили ad hoc (спонтанно), а не защото са били целенасочена политика. От тази гледна точка, по този начин вървеж по инерция, ние няма как да догоним средния стандарт на Европейския съюз“, коментира още Карадайъ.    Той допълни, че страната ни трябва да има ясна програма, за да се развива ускорено, а не са бъдем стабилната на дъното държава. \"Почти през цялото време на 44-тото Народно събрание нашият призив е да се направи програма за ускорено и догонващо развитие на страната\", припомни Мустафа Карадайъ.   \"Почти през цялото време на 44-тото Народно събрание нашият призив е по-скоро първо дайте програмата, дайте посоката на развитие, дайте посоката на движение на страната, дайте да седнем да направим онази нужна и необходима програма за развитието на страната и то за ускорено развитие, догонващо, да стигнем средните европейски стандарти за качество на живот.   Ние сме една от най-бедните държави в Европейския съюз и от тази гледна точка поставянето на преден план на персоните, а не на програмата не е наша тема“, коментира лидерът на ДПС. Според него личностите начело на управлението ще дойдат, както обикновено, но по-важното е да имат изготвена програма, по която да работят.   \"Миналата година по това време имахме големи очаквания за промяна, за положителна промяна. За съжаление продължаваме от същото както през миналата година“, констатира Карадайъ.    ", "date": "2018.12.22", "title": "Мустафа Карадайъ: \"Скандал\" е думата на 2018 г."}
{"url": "http://epicenter.bg/article/Angel-Dzhambazki-s-prognoza--Nyama-da-vlezem-v-Shengen-i-po-vazduh-/171382/2/0", "text": "Евродепутатът Ангел Джамбазки, зам.-председател на ВМРО, прогнозира, че България няма да бъде приета в Шенген и по въздух. Той бе гост на предаването \"Годината\" по Дарик радио.   Имиграция е думата на 2018 година, посочи Джамбазки. Според него има две причини, за да не сме в Шенген - политически и икономически. Джамбазки прогнозира, че няма да влезем в Шенген, дори и по въздух, както предлагат в момента. За нас е важно да влезем в Шенген, заради камионите, не толкова заради колите, защото нашите превозвачи са важни за икономиката, тази теза защити той пред слушателите.   Не може българи и румънци да бъдат набеждавани и да губят икономически, заради вътрешни европейски проблеми, подчерта той. Ние нямаме общ интерес с Гърция в Македония, така отговори Джамбазки по темата за името Северна Македония.   Най-доброто име беше Нова Македония, допълни той. Гърците блокират процеса, защото имат граждани, които все още говорят на български език. Той коментира и изхода от преговорите за Брекзит - най-вероятно без споразумение.       ", "date": "2018.12.22", "title": "Ангел Джамбазки с прогноза: Няма да влезем в Шенген и по въздух!"}
{"url": "http://epicenter.bg/article/Hamid-Hamid--Grazhdanskata-konfiskatsiya-tryabva-da-prodalzhi-kato-model/171383/2/0", "text": "  Това каза зам.-председателят на ПГ на ДПС Хамид Хамид в ефира на предаването „Офанзива с Любо Огнянов” по \"Канал 3\".   Има два законопроекта за антикорупция, защото първият беше внесен по спешност, за да преодолее последиците от тълкувателното решение на ВКС, всички други текстове обаче решихме да отложим, за да може по тях да бъде направен широк публичен дебат и обществено обсъждане и едва тогава да бъде пристъпено към приемането им, защото при тях няма този елемент на спешност. Колегите от правна комисия прецениха и аз мисля, че това е редно. След празниците януари месец в правна комисия преди първо гласуване да се съберем не само народни представители, а и представители на граждански организации, на прокуратурата, на съда, на КПКОНПИ и да обсъдим малко в по-широк формат всички плюсове и минуси на предложените текстове, разясни Хамид.   За президентското вето върху текстове от Наказателния кодекс, депутатът обясни, че ще разискват мотивите първо в парламентарната група на ДПС.   „Винаги сме подхождали отговорно към всяко вето. Анализирали сме внимателно самите мотиви и на заседание на групата ще вземем решение ще вземем решение за нашето поведение, при всички случаи то ще е по нормите, а няма да е конюнктурно или по някакви други причини”, каза още той.  ", "date": "2018.12.22", "title": "Хамид Хамид: Гражданската конфискация трябва да продължи като модел"}
{"url": "http://epicenter.bg/article/Petya-Avramova--TOL-politsiyata-shte-sledi-samo-za-plateni-patni-taksi/171384/2/0", "text": "1,35 млрд. лева правят магистрала Хемус необратим проект! Което и правителство да управлява страната, северна България ще има осигурена магистрална отсечка. Тези средства осигуряват строителството на 134 км от Боаза до разклона за Велико Търново. Това каза министърът на регионалното развитие Петя Аврамова в ефира на предаването „Офанзива с Любо Огнянов” по \"Канал 3\".   „В момента се строят участъците от Ябланица до Боаза и от Бухово до Белокопитово. Цялата магистрала има 170 км построени преди години. Това, което ще остане за дофинансиране, освен тези 134 км осигурено финансиране, остават още 90 км, за които в следващите години трябва да се намери финансиране”, разясни тя и добави, че има вече има технически проект за трасето до разклона Плевен-Ловеч и иден проект за останалата част. Предстои да бъдат обявени тръжни процедури. Вече има чужди компании, които се станали членове на Камарата на строителите, така че интересът към строителството в България ще бъде голям, предвид и тези 1,35 млрд за магистрала „Хемус” и останалите участъци, които предстоят като строителство по републиканската пътна мрежа и магистралите, каза още министър Аврамова.   Петя Аврамова говори и ремонтите на виадуктите и тунелите в страната: Виадуктите и тунелите по северното направление са обследвани, имат направена техническа експертиза – това са съоръжения, които изискват много средства, а ремонтите не могат да бъдат направени за кратко време. Вече има извършен ремонт на едната тръба на тунел „Витиня” и едната тръба на „Ечемишка”, продължаваме през 2019 с ремонта на другата тръба на тунел „Витиня” в посока София. Преди тунела е ремонтиран виадукта, той вече е готов, но не можем да пуснем движението заради безопасността на всички пътуващи. Няма да рискуваме да пуснем движението, там където техническата експертиза е показала проблем, дори това да води до затруднения за пътуващите. Заради тяхната безопасност в момента се изпълняват проекти за ремонти на виадукти, мостови съоръжения и тунели за 143 млн.лева. Всички мостове по пътната мрежа същи имат техническа експертиза, за техния ремонт са ни необходими около 60 млн.лева Продължаваме с ремонтите и през 2019 година, каза тя.   За критиките на БСП, които искат независима експертиза за магистралите в страната и обвиненията в некачествено строителство, Аврамова заяви, че те са популистки и абсолютно деструктивни. На опозиция вероятно и отива да се държи по този начин, но за мен рушенето на авторитета на български институции и на цял един строителен бранш е неприемливо. Не мога да се съглася с това деструктивно поведение., категорична е Аврамова. „Забелязвам там и едно противоречие в говоренето, чух г-жа Йончева да повтаря няколко пъти, че иска европейска  лаборатория да обследва българските магистрали и пътища. България е в Европа, българските лаборатории са европейски лаборатории, подчертавам, че те имат лицензи. Ще дам пример с института за пътища и мостове, той има лаборатория, която е акредитирана в Брюксел и която е независима европейска лаборатория, подчерта министърът.   Не случайно, АПИ поиска пъти експерти, с които да разговарят и да уточнят от къде ще се вземат пробите. Искането е абсолютно нормално, в него не виждам  реакция от страна на поискалите тази проба. И не е вярно, че тези участъци са строени в последните 5 години, има участъци, които са строени много по-назад във времето и въпросният участък от магистрала „Тракия” е строен 2007 година, така че има известни противоречия и в искането, и в настояването задължително да кажем, че българският строителен бранш е корумпиран, че не трябва да строи българските пътища и магистрали и че на българските лаборатории не трябва да се има доверие. Категорично съм против такова говорене, заяви регионалният министър.   Строителният бранш и строителната камара имат право да защитят името си, защото във всички строежи в България, не само в пътния бранш, предстои много строителство, затова и аз подкрепям това, че те излязоха с позиция, защити тя строителите.   При стартирането на продажбата на електронни винетки и на конвертирането на хартиените винетки, имаше огромен интерес. Първоначално имаше блокиране на системата, за което се извиняваме на хората, надявам се да ни разберат, че при първоначалното пускане на цялата система, могат да се получат такива смущения, вече няма такъв проблем, каза още министър Аврамова и добави, че винетки ще могат да се купуват и на гише, и от Български пощи, и от бензиностанции. „За удобство сме поставили и машини самотаксуване, с които се работи лесно. В момента има около 100 монтирани, а до средата на януари ще бъдат 500, разположение в търговските обекти”, уточни тя. Министър Аврамова разясни и функциите на т.н ТОЛ полиция: Това не полиция, хората трябва да го знаят, това са представители на Националното ТОЛ управление, които ще следят единствено и само за редовността на пътуващите, относно плащането на т.н пътни такси. Към момента трафик камерите могат да мерят за скорост, но шофьорите няма да получават т.н честитки за превишена скорост, каза още тя. АПИ  и МВР са в пълна готовност, 24 часа, 7 дни в седмицата работи ситуационият център, които управлява целият процес по снегопочистване и организация на движението, заключи министър Петя Аврамова.    ", "date": "2018.12.22", "title": "Петя Аврамова: ТОЛ полицията ще следи само за платени пътни такси"}
{"url": "http://epicenter.bg/article/Iskren-Veselinov--Ima-optsii-koalitsiya-Obedineni-patrioti-da-prodalzhi-zaedno-napred/171386/2/0", "text": "Съществуват опции да продължим коалицията и занапред. Това е желанието на ВМРО, коментира зам.-председателят на ВМРО Искрен Веселинов проблемите в малката коалиция, в предаването \"Офанзива\" по \"Канал 3\". Има заявено желание от трите формации да обсъдят бъдещето явяване на европейските избори. Мисля, че този разговор може да има положителен край, каза той. Потенциалът за европейските избори е голям, каза още той. По думите му голямото предизвикателство на тези избори е ниската активност. Най-голямата ни грешка през тази година е, че не работихме като коалиция особено от лятото насам, каза Искрен Веселинов.  ", "date": "2018.12.22", "title": "Искрен Веселинов: Има опции коалиция Обединени патриоти да продължи заедно напред"}
{"url": "http://epicenter.bg/article/Dragomir-Stoynev--BSP-e-edinstvenata-politicheska-sila--koyato-e-gotova-da-upravlyava-/171388/2/0", "text": "БСП е в добра кондиция и нашият глас се чува все повече, но в крайна сметка нашата цел не е точно свалянето на кабинета. Когато кабинетът няма ясен път за развитие, когато не предлага визия за развитие на страната, то той ще падне от само себе си. Това се усеща и от социологическите проучвания.   Това каза зам.-председателят на ПГ на БСП Драгомир Стойнев в ефира на предаването „Офанзива с Любо Огнянов” по \"Канал 3\".   Може би БСП е единствената политическа сила, която е готова за предсрочни избори и с документа, който обсъдихме вече с българските граждани – Визия за България, за пътя, по който трябва да тръгне страната и управленската програма, която ще изготвим на базата на този документ показва, че ние сме единствената политическа сила, която е готова да управлява страната и която вижда перспектива за страната и начин за развитие, отчете той.  ", "date": "2018.12.22", "title": "Драгомир Стойнев: БСП е единствената политическа сила, която е готова да управлява!"}
{"url": "http://epicenter.bg/article/Toma-Bikov--Prezidentat-Radev-narushi-radiomalchanieto-/171390/2/0", "text": "На само не съм съгласен, но и съм безкрайно учуден от това изпускане на президента и вече започвам да се съмнявам в неговата мотивация да говори по тази тема.   Така Тома Биков, депутат от ГЕРБ, коментара думите на президента Румен Радев, който заяви, че изборът на изтребители F-16 е триумф на лобизма.   И изреди какви според него са фактите: Президентът и като началник на ВСС и след това като кандидат за президент, а накрая и като президент, непрестанно казваше, че трябва да има нов изтребител – нов, произведен за нас изтребител и това е една принципна позиция, защото имаше и оферта за стари самолети, които бяха и по-евтини.   Правителството и целия парламент се съобразиха с това нещо и почти единодушно гласувахме 1,8 млрд. за нов изтребител за българските ВВС. Беше назначена експертна комисия, която да разгледа офертите. Имаше и един момент, в който президентът, по думите на служебния министър-председател Огнян Герджиков, му е наредил 5 дни преди да стъпи в длъжност легитимното, редовно правителство на Бойко Борисов, да отстрани всички освен една от офертите – тази, която в момента не е предпочетена от експертната комисия, припомни Биков в ефира на предаването „Офанзива с Любо Огнянов” по \"Канал 3\".   Днес Румен Радев наруши радиомълчанието, той ни призова за радиомълчание по отношение на тази комисия, която излезе с този доклад, заяви той.   За мен това беше абсолютно изпускане на нервите, при положение, че е удовлетворено искането на президента и бивш началник на ВСС, да имаме нов самолет, преговаряме и беше взето решение да се преговаря, дори не да се купува, да се преговаря, категоричен беше Тома Биков.    ", "date": "2018.12.22", "title": "Тома Биков: Президентът Радев наруши радиомълчанието "}
{"url": "http://epicenter.bg/article/Tsvetanov--Az-sam-nay-golemiyat-lobist-za-spravedlivostta--prozrachnostta-i-borbata-s-koruptsiyata/171392/2/0", "text": "\"Аз съм най-големият лобист за справедливостта, най-големият лобист за прозрачността и най-големият лобист да може държавата да се справи с организираната престъпност и с корупцията.\" Така лидерът на парламентарната група на ГЕРБ Цветан Цветанов отговори задочно, пред Дарик радио, на думите на президента Румен Радев, че изборът на изтребителите F-16 е \"триумф на лобизма\".      \"Това беше триумф на лобизма. Не искам да защитавам един или друг тип самолет – за мен и трите типа са прекрасни, летял съм на тях и срещу тях. Но за разлика от други хора, аз защитавам процесът да бъде прозрачен, открит и обективен. Има два вида избор – първият е, когато правителството казва, че ще заложи на стратегическото партньорство и избира самолет от страната X, без да го интересуват подробности. Но за това се изисква политическа смелост и най-вече отговорност, която не е присъща за нашите управници, посочи президентът.   Те решиха да се правят на демократи в този процес и катастрофираха. Те решиха да тръгнат по другата процедура, както се прави навсякъде в развитите демокрации. Какво стана обаче? Преди да е приключила работата на тази комисия, един наш политик, и то от Вашингтон – Цветан Цветанов, вече предопредели избора. Министър-председателят също каза точната си дума. Неслучайно в навечерието на празника на ВВС аз призовах министър-председателя, министрите и депутатите да запазят радиомълчание, докато приключи процедурата, защото така се прави в цял свят\", коментира Радев по-рано днес по повод проведената процедура.   В отговор Цветанов заяви: \"Беше по-правилно да дебатираме тази тема с президента. Мисля, че щеше да се чувства доста неудобно и доста неловко. А иначе отстрани можеш да бъдеш ментор и да даваш каквито и да било квалификации за когото и да било\". Той на свой ред отправи обвинения. А именно, че президентът е дал приоритет на шведските \"Грипен\".   Защо, господин Радев, от вашия служебен кабинет направиха така, че елиминираха всички и оставиха само \"Грипен\"? Защо се взе решение в последния момент, което даде посоката на следващото правителство и парламент, при положение, че се знае, че парламентарните избори са приключили и ще има правителство, попита Цветанов.   \"Тогава ние направихме анкетна комисия, прозрачна процедура и се установи, че е имало действия, игнорирали един или двама от участниците и са дали приоритет, без никакви аргументи, само на един участник. Има ли някакви зависимости в този подход в това решение, взето еднолично от една институция?   Ние направихме това да дадем възможност на правителството да продължи процедурата, но с всички участници, да има прозрачност, действителна конкурентност\", увери той. Според него при избора на F-16 е правителството заложило на експертизата, а не е взело политическо решение. Той подкрепи твърдението си и с идентични решения в Румъния, Турция и Гърция.    \"Държавите членки на ЕС и на НАТО на въоръжение са с F-16, с изключение на Чехия и Унгария. В Чехия и Унгария ще видим, че процедурите завършиха със скандали и корупция. Само преди месеци в Словакия имаше подобен избор за \"Грипен\" и отново имаше съмнения за непрозрачност. След като имаше протести, Словакия финализира процедурата си за F-16.   Българското правителство заложи на експертизата, на работната група, която докладва и вчера беше оповестен резултатът. F-16 е позициониран на първо място.\"   Той отклони въпроса за цената с думите, че предстоят още процедури, първата от които е съгласувателна между министрите. След това \"българският парламент ще възложи на правителството да влезе в преговори с американската страна и когато е ясно, че има класиране, някои детайли, които към настоящия момент не могат да бъдат споделени от американската страна, ще бъдат споделени и тогава ще говорим за цената\".", "date": "2018.12.22", "title": "Цветанов: Аз съм най-големият лобист за справедливостта, прозрачността и борбата с корупцията"}
