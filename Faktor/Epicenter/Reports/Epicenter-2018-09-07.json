{"url": "http://epicenter.bg/article/Tsvetanov--Na-kolegite-ot-BSP-iskam-da-kazha--che-da-badem-sred-horata-e-nashe-zadalzhenie-/163009/2/48", "text": "Това, което е силната страна на ГЕРБ, е, че ние винаги сме сред хората, каза след първата копка за изграждане на нова детска градина във велинградското село Драгиново, председателят на ПГ на ГЕРБ и зам.-председател на партията Цветан Цветанов, цитиран от Агенция Фокус.   „Ние не правим като някои други политически сили, защото вие видяхте, че една парламентарна сила, която в момента е опозиция като БСП – те заявиха категорично, след като започна есенната сесия на парламента, че отиват да се срещнат с хората. Аз искам да им кажа, че нашето задължение като политици е да се срещаме с хората ежедневно и да решаваме техните проблеми. ГЕРБ го прави постоянно. И за това днес тук имаше толкова много хора. Не за поредната предизборна среща, а за поредното изпълнено обещание и доверие, което градим с хората по време на ежедневната ни комуникация. Аз не видях днес тук да бъде нито Корнелия Нинова, нито да има представител от БСП за нещо, което се прави за жителите на Драгиново, за хората, а ние искаме да говорим и да работим с хората\", каза също Цветанов.   По думите му не трябва да се противопоставяме, защото вчера беше един много важен ден за България – Съединението. „Когато се разделяме и противопоставяме, няма как да се получи силата, а ние трябва да бъдем обединени за каузите, за гражданите на България, която да става все по-добро място за живеене с възможности за лична и професионална реализация\", уточни председателят на ПГ на ГЕРБ.   С откриването на новия политически сезон разбрахме, че в БСП са решили да започнат да се срещат с хората. На колегите от опозицията искам да кажа, че като народни представители да провеждаме непрекъснато срещи с гражданите е наше задължение и неслучайно през всичките тези години ПП ГЕРБ нито за миг не се е откъснала от хората по регионите и техните проблеми, каза още Цветан Цветанов.   „Днес в село Драгиново се събрахме по много хубав повод - да дадем началото на строителството на нова придобивка за жителите на населеното място и да отчетем поредния изпълнен ангажимент от ГЕРБ. За съжаление, днес тук не дойде нито Корнелия Нинова, нито някой друг представител на БСП\", отбеляза Цветанов. В духа на 6 септември пред представителите на медиите Цветан Цветанов сподели твърдото убеждение на всички в ПП ГЕРБ, че никой няма интерес от непрекъснатото противопоставяне. „Единствено ако сме обединени ще бъдем силни и ще направим България по-добро място за живеене с възможности за лична и професионална реализация\", подчерта той.   Ако имаме добрата прогнозна рамка за предстоящите три години съм убеден, че бюджетът може да достигне до 120 милиарда лева, а в момента той е 105 милиарда, каза Цветанов. Той коментира, че това ще даде възможност за ново увеличение на минималната работна заплата. По думите му в започналата есенна пленарна сесия на парламента предстои разглеждането на важни закони, свързани със съдебната реформа, социалната сфера, образованието, закони в областта на киберсигурността, за здравната каса и НОИ. „Най-важният закон разбира се е за републиканския бюджет. Ще се търсят варианти за такива параметри, които да са полезни за изпълнението на управленската програма, за държавата\", коментира Цветанов.   По отношение на един от основните приоритети в програмата на ГЕРБ – образованието, той обясни, че ще продължи политиката насочена, не само към повишаване на трудовите възнаграждения на учителите, но и към въвеждането на нови технологии в образователния процес. „Образованието дава възможност да се увеличи икономическия потенциална нацията и за това се инвестира в него и модернизиране на инфраструктурата му\", допълни Цветанов.    ", "date": "2018.09.07", "title": "Цветанов: На колегите от БСП искам да кажа, че да бъдем сред хората е наше задължение "}
{"url": "http://epicenter.bg/article/-Emanuil-Yordanov--Arestite-na-biznesmeni-napomnyat-na-sluchaya-za-absolyuten-prestapnik/162952/2/0", "text": "Рано е да се коментират акциите срещу двамата бизнесмени. Много хора се радват, защото лошите богаташи са заловени. Един премиер наричаше богатите \"изедници\". Притеснен съм, защото това ми напомня на случая с \"абсолютен престъпник\".  Това заяви в ефира на Нова телевизия бившият вътрешен министър Емануил Йорданов по повод акциите срещу едри бизнесмени, които разтърсиха страната.   Припомняме, че репликата \"абсолютен престъпник\" използва бившият зам.-градският прокурор Роман Василев при ареста на бившия военен министър Николай Цонев.   \r\n Това, които се прави, е нарушение на Конституцията. Обвиняемият е невинен до доказване на противното. Сега прокурорите  четат присъди от тв екрана. Никой не знае каква е действителната истина. Другата страна не може да каже нищо. Само прокурорите имат думата. Поставете се на мястото на съдиите, които ще гледат мерките за неотклонение. А обществото вече е облъчено за страшно ОПГ. \r\n   \r\n  \"Рано е да се каже дали има връзка между случаите с Арабаджиеви и Стайкови. Много хора сега се радват, че \"лошите богаташи са заловени\". Никой не знае какви доказателства са събрани, какъв е случаят. \r\n   \r\n Това, което се прави в момента, е нарушение на Конституцията на България. Обвиняемият е невинен до доказване на противното\", заяви бившият депутат от СДС и вътрешен министър на Иван Костов, без да обясни с какво точно е нарушена Конституцията при огласяването на резултатите от провежданите акции.  \r\n \"Днес прокурорите четат присъди от телевизионния екран. Никой не знае каква е действителната истина и какви доказателства са събрани. Те оформят общественото мнение така, както си искат. След няколко дни делата ще влязат в съда. След няколко дни съдията ще трябва да отсъди решението си. Представете колко ще му е трудно - обществото е настръхнало, това са хора с организирана престъпна група, заловени са от хора с качулки. В същото време обаче има събрани доказателства\", добави юристът. \r\n   \r\n \"Когато се казва, че е извършено престъпление, това означава, че ние приравняваме нашето мнение на влязла в сила присъда. Може да се каже, че някой е заподозрян в извършване на престъпление, а не, че го е извършил.  Не мисля, че ще има раздвижване в ъндърграунда, става въпрос за икономическа престъпност, ако в действителност има нещо. \", подчерта Емануил Йорданов.  \r\n Ако става дума за рутинни проверки на държавни органи, би трябвало тези проверки да са дали резултат преди много години. Да си мислим, че в средата на август са се събудили и са решили да направят престъпна група , ми се струва малко нереално. Когато няма доказателства, няма как да се постанови осъдителна присъда. Ще пострада тежко бизнеса на обвинените лица. \r\n", "date": "2018.09.07", "title": " Емануил Йорданов: Арестите на бизнесмени напомнят на случая за абсолютен престъпник"}
{"url": "http://epicenter.bg/article/-Vezhdi-Rashidov--S-ministerskite-ostavki-nyama-da-se-promeni-nishto/162953/2/0", "text": "\"Премиерът носи отговорността и той трябва да реши с какви хора ще работи\", заяви пред БНТ депутатът от ГЕРБ Вежди Рашидов. По думите му и тримата министри - Нанков, Московски и Радев, са добри професионалисти. Според Рашидов с министерските оставки няма да се промени нищо. \"Как така Корнелия Нинова ще казва на 100 души, че ние сме убили хората в катастрофиралия автобус. Ние не сме го карали. В Италия като падна мостът, искат ли се оставки? Хората се сплотяват и оправят проблема\", коментира той. \"Още от първия ден не дадохме спокойствие на близките от катастрофиралия автобус\", каза още той. \"Корнелия Нинова е като майка Тереза - където убиват козички, тя отива и се снима\", заяви Рашидов.", "date": "2018.09.07", "title": " Вежди Рашидов: С министерските оставки няма да се промени нищо"}
{"url": "http://epicenter.bg/article/Georgi-Gyokov-Sluhovete-govoryat--che-Nikolay-Nankov-shte-ostane-kato-ministar/162954/2/0", "text": "„Слуховете говорят, че единият от тримата министри в оставка ще остане, като това най-вероятно ще бъде министърът на регионалното развитие Николай Нанков. Оставките на другите двама ще бъдат гласувани”, коментира Георги Гьоков от БСП пред бТВ. Още преди дни се появиха спекулации, че един от министрите ще бъде спасен, като и тогава се появиха информации, че това ще бъде Нанков. „В случая може би председателят на Народното събрание постъпи правилно като наложи наказание забележка на Корнелия Нинова, но спести такова на Вежди Рашидов”, коментира Гьоков политическите скандали от втория ден на новия парламентарен сезон. Тогава Нинова заяви от парламентарната трибуна, че ГЕРБ са убийци и са отговорни за катастрофата край Своге.     Според него управляващите се самосвалят от власт с действията, които предприемат в кризисни ситуации. Народният представител коментира:\"Колкото по-скоро се случат предсрочните избори, толкова по-добре за България\". Той припомни, че майките на деца с увреждания продължават да стоят пред Народното събрание и проблемите им не са решени. \"Как решихме проблемите на хората, потърпевши от фалита на ЗД \"Олимпик?\", попита депутатът. Георги Гьоков припомни, че БСП предложи държавата да изплати обезщетението, с което да поеме вината си и после да потърси правата си пред кипърското законодателство, но управляващото мнозинство не е приело предложението. \"Точно затова ние от БСП сме постоянно сред хората, във всеки ден от седмицата, във всеки момент, когато не сме в НС. Търсим диалог с хората и идеи за бъдещето развитие на страната ни, с които да бъде допълнен проектът \"Визия за България\". Ако ние като народни представители не потърсим решение на проблемите на хората, те ще го потърсят по друг начин\", заключи Георги Гьоков.", "date": "2018.09.07", "title": "Георги Гьоков:Слуховете говорят, че Николай Нанков ще остане като министър"}
{"url": "http://epicenter.bg/article/Ekspert--Otdavna-imashe-preduprezhdenie-kam--quot-Treysgrup-quot--che-nastilkata-tryabva-da-se-smeni/162956/2/0", "text": "\"Веднага щом асфалта дойде на терен ще се направят проби за качеството на рецептата. Разликата от стария асфалт ще бъде, че ще има друго съдържание по рецепта\", заяви инж. Михаил Рашков, директор на областното \"Пътно управление\" – София пред бТВ. \"Отдавна имаше предупреждение към \"Трейсгруп\", че настилката трябва да се смени\", каза още той   \"Ще се направи одит от страна на АПИ, който ще касае целия път от Ребърково до Околовръстен път\", разкри Рашков.  \"Пътят ще бъде изцяло затворен от 8 часа тази сутрин до събота, 08.09. Планираме до довечера да приключи всичко, но има заповед и за утрешния ден. Ще има обходни маршрути за преминаващите\", завърши инж. Михаил Рашков. ", "date": "2018.09.07", "title": "Експерт: Отдавна имаше предупреждение към \"Трейсгруп\", че настилката трябва да се смени"}
{"url": "http://epicenter.bg/article/Parvan-Simeonov--Naivno-e-da-se-misli-za-realen-politicheski-subekt-na-Raadev/162958/2/0", "text": "„Радев експлоатира публичния образ и неговият екип произвежда едни поетични текстове, които имат високи качества, но такава политика не се прави”, категорична е Коларова. , коментира Симеонов. Коларова коментира, че  , категорична е Коларова.   „  Онова, което ще се събира сега на 16-ти и гледа я към Трифонов, я към Манолова, я към Радев. Президентът каза: През мен ще мислите за промяна на модела. Наивно е да се мисли за реален политически субект, подчерта Първан Симеонов.  \r\n Работата на ГЕРБ е да влиза в полемика в Радев. Искат да го вплетат в партиен разговор, за да позиционират в центъра на политическия фрагмент Бойко Борисов.   \r\n   \r\n Той не пое курс към предсрочни избори, не си позволи да хвали и правителството. \r\n Оставките се превръщат като запазена марка на това управление-разправа с едни бушони. \r\n В това управление звучат два гласа-на Бойко Борисов и Цветан Цветанов.  Ако продължава така, ще има още напрежение. \r\n   \r\n \r\n \"Основният ресурс, който може да експлоатир е публичният му образ. Политика не се прави с големи поетични текстове\", допълни тя. \r\n \" , каза социологът Първан Симеонов.  \r\n Той се опитва да каже на хората, деликатно, че ще имат възможност през следващите години, през него, да мислят за промяна в политическия модел\", допълни още той. \r\n \"  Сриването на Търговския регистър и подобни са микропроблеми, а когато говори за системни проблеми, трябва да посочи реални такива. Страх го е, че ако проговори в речите си за големите политически протекции, ще стане въпрос и за катастрофата с баща му\", коментира Коларова. \r\n", "date": "2018.09.07", "title": "Първан Симеонов: Наивно е да се мисли за реален политически субект на Радев"}
{"url": "http://epicenter.bg/article/Vladimir-Chukov--Konsulstvoto-v-Yerusalim-e-opit-za-kompensatsiya-za-glasuvaneto-ni-v-OON-sreshtu-SASht/162967/2/0", "text": "Откриване на българското консулство в Йерусалим е опит за компенсация на това, че страната ни гласува против преместването на американското консулство от Тел Авив в Йерусалим на сесия на ООН. Това каза за Радио \"Фокус\" арабистът проф. Владимир Чуков.  „Това е част от желанието на САЩ да дадат нов тласък на близкоизточния конфликт. До 1989-90г. под близкоизточен конфликт разбирахме палестинско - израелския, а сега има толкова много конфликти, които се препокриват и така районът се оказва взривоопасна зона. Всъщност това е и желанието на американската администрация да направи нещо и да раздвижи процесите. Не е случайно, че от две години Вашингтон лансира така наречената сделка на века, с която изоставиха основните преговорни принципи, които бяха доминиращи до този момент“, каза проф. Владимир Чуков.  Той допълни, че сделката на века определена от американците не е представена окончателно, а излизат само определени компоненти.  ", "date": "2018.09.07", "title": "Владимир Чуков: Консулството в Йерусалим е опит за компенсация за гласуването ни в ООН срещу САЩ"}
{"url": "http://epicenter.bg/article/Zapochna-preasfaltiraneto-na-fatalniya-uchastak-ot-patya-Svoge---Sofiya-/162978/2/0", "text": "Започна преасфалтирането на участъка от път II-16 Своге - София, където се разигра трагедията със 17-те загинали в автобус. Това съобщиха от пресцентъра на Агенция \"Пътна инфраструктура\".  Ремонтните работи са в отсечката от водостока, преди пътния инцидент, до моста над река Лесковдолска. Подменя се износващият асфалтов пласт, тъй като направените анализи показват, че основният асфалтов пласт - биндер, е изпълнен съгласно изискванията и вложените в него материали отговарят на утвърдените технически норми.  Материалите и рецептурата, които сега се използват в полагания асфалт, са одобрени от Института по пътища и мостове. Коефициентът на полируемост е по-висока от одобрените от инженера на проекта при основния ремонт на участъка. След като днес бъде положен асфалтът, утре отсечката ще бъде маркирана с шумяща маркировка с цел повишаване безопасността на движение.  Движението в участъка от второкласния път e спряно, а обходните маршрути за леките автомобили са по път II-81 София - Монтана и след това път III-164 Своге - Искрец - Бучин проход. Път II-81 - проход „Петрохан“, на територията на Софийска област, също е в ремонт и в този участък шофьорите трябва да карат с по-ниска скорост и да спазват стриктно пътната сигнализация. Тежкотоварните камиони и автобусите, идващи от Видин по път Е-79 и пътуващи към Своге, за да не влизат в Искърското дефиле се отклоняват при Ребърково в посока Ботевград. Леките автомобили и локалният трафик, пътуващ от София към Своге, могат да преминават по път II-16 в двете посоки до отклонението за село Редина.  През следващата седмица ще бъде направен одит по пътната безопасност и преглед на цялостното състояние на близо 82-километров участък на второкласния път през Искърското дефиле от лицензирани външни одитори по пътна безопасност. Въз основа на техните заключения ще бъдат взети решения какви допълнителни ремонтни дейности трябва да бъдат предприети и мероприятия, свързани с повишаване безопасността на движение, включително и с поставянето на допълнителни ограничителни системи и пътни знаци.  Според Правилника за прилагане на Закона за пътищата - чл. 48, т. 1, „б“, в урбанизираните територии за населените места до 100 000 души, каквато е и община Своге, Агенция „Пътна инфраструктура“ отговаря за поддържането на платното за движение - т. е. от бордюр до бордюр. Отговорност на конкретната община са тротоарите, подземните съоръжения, велосипедните алеи, паркингите, пешеходните подлези, осветлението и крайпътното озеленяване извън платното за движение на републиканските пътища в границите на селата и селищните образувания.  Изнесените констатации за пътя Своге - София от организацията Институт по пътна безопасност не са направени от лицензирани одитори по пътна безопасност, а на отделни личности, обявяващи се за експерти.  ", "date": "2018.09.07", "title": "Започна преасфалтирането на фаталния участък от пътя Своге - София "}
{"url": "http://epicenter.bg/article/Darzhavniyat-glava-Rumen-Radev-shte-otkrie-akademichnata-godina-v-Shumenskiya-universitet-/162982/2/0", "text": "На   президентът Румен Радев ще посети Шумен.   Държавният глава ще проведе среща от   в сградата на общината с кмета на Шумен Любомир Христов и с общинското ръководство.    държавният глава ще проведе среща с ректора на Шуменския университет „Епископ Константин Преславски“ проф. д.и.н. Георги Колев, след което ще участва в церемонията по откриването на академичната година в Шуменския университет „Епископ Константин Преславски“.   В Шумен Румен Радев ще посети и Центъра за преодоляване на терористични атаки, Центъра за предотвратяване на кризи, бедствия и аварии, създаден със съдействието на Центъра за изследване, изграждане и усъвършенстване на способностите на НАТО за управление на кризи и реагиране при бедствия в България, както и „Център Сименс“.  ", "date": "2018.09.07", "title": "Държавният глава Румен Радев ще открие академичната година в Шуменския университет "}
{"url": "http://epicenter.bg/article/Uvolneniyat-politsay-zaradi-intsidenta-s-bashtata-na-Radev--Deystvah-po-savest-/162955/3/0", "text": "Уволнен полицай и четири административни наказания след вътрешната проверка на МВР за катастрофата с бащата на президента в Харманли. Инцидентът стана на кръгово кръстовище, където автомобилът на Георги Радев се удари с триколка. Акт обаче получи само мъжът с триколката, а според МВР полицаят не е изпълнил служебните си задължения. Полицаят разказа неговата версия пред Нова ТВ. Митко Станков има зад гърба си 26 години в системата на МВР. До вчера, когато е дисциплинарно уволнен заради катастрофата с бащата на президента. Тя стана на 17 август на кръгово кръстовище в Харманли. Което трябваше по инструкции и по закон, си го свърших. Видно от мястото на ПТП-то това, което съм го дал, е така, заяви Митко Станков. От кадрите, разпространени от охранителните камери, се вижда, че мъжът с триколката се движи с предимство в кръговото кръстовище, когато се сблъсква с колата на Георги Радев. Според полицая водачът на триколката е сменил посоката на движение. Този водач на триколката ми каза така: \"Аз карах плътно вдясно, завих на ляво и после исках да тръгна към центъра, завих надясно и се ударих в предната част на автомобила. Затова съм дал вина на водача на триколката\", обясни Станков. След вътрешната проверка актът е отменен и са съставени нови. Освен уволнението на пътния полицай, административни наказания са наложени на още четирима служители на районното управление на полицията в Харманли. Повече подробности от МВР засега не съобщават. А Митко Станков твърди, че не е познавал никой от участниците в катастрофата преди нея и е действал по съвест. Не виждам какво съм прикрил като е бащата на еди-кой-си. Ако беше друг гражданин водачът на мерцедеса, щеше да е същото, заявява Станков. И двамата участници в инцидента твърдят, че са невинни. След катастрофата дори си станали близки. Ще останем приятели с него, просто това да ви кажа, не искам нищо повече, заявява Стефчо Тодоров, водач на електрическата триколка. И станахме и приятели с него, заявява и Георги Радев. А уволненият полицай ще обжалва освобождаването си. Съвестта ми е чиста, заявява Станков.", "date": "2018.09.07", "title": "Уволненият полицай заради инцидента с бащата на Радев: Действах по съвест!"}
{"url": "http://epicenter.bg/article/-quot-LUKOYL-Neftohim-Burgas-quot--praznuva-55-godini-ot-proizvodstvoto-na-parviya-balgarski-benzin-/162992/4/0", "text": "Днес в Бургас в рамките на тържествените мероприятия по повод 55-та годишнина от основаването на българската нефтопреработвателна промишленост, бяха представени резултатите от дейността на ПАО „ЛУКОЙЛ“ в областта на устойчивото развитие.   В събитието взеха участие Общественият съвет за партньорство на „ЛУКОЙЛ Нефтохим Бургас“ АД, представители на „ЛУКОЙЛ България“ ЕООД, на държавната и местната администрация, бургаската академична и културна общественост, депутати и журналисти.   Участниците в срещата се запознаха с Програмите на Групата „ЛУКОЙЛ“ и някои интересни проекти, насочени към социално-икономическо развитие на регионите, в които работи Компанията. Това съобщиха от пресцентъра на компанията.   Сред гостите на събитието бяха генералният консул на РФ във Варна Владимир Климанов, областният управител на Бургас Вълчо Чолаков, председателите на парламентарните комисии по икономика Петър Кънев и по околна среда Ивелина Василева, депутатът Иво Христов и др. Изграждането на нефтохимическия комбинат край Бургас през 60-те години на ХХ век изиграва решаваща роля за икономическия облик на страната през следващите десетилетия. В развитието на завода винаги са търсени иновативни технологични и управленски решения, благодарение на които България става значим участник в европейската нефтопреработка.  Днес „ЛУКОЙЛ Нефтохим Бургас“ е модерно нефтопреработвателно предприятие, внедрило най-добрите достъпни технологии в отрасъла, осигуряващо висока ефективност на производството, покриващо най-високите стандарти за промишлена безопасност, екология и корпоративна социална отговорност. Дружеството реализира благотворителни и дарителски инициативи, като инвестира в изграждането на социална инфраструктура в общините Бургас и Камено и подкрепя проекти с голяма обществена значимост.  „ЛУКОЙЛ България“ ЕООД стъпва на същите здрави традиции и ценности и провежда социално отговорна политика в сферите на екологията, промишлената безопасност и охрана на труда, персонала, работната среда, социалното партньорство. Дружеството подкрепя българския спорт, култура и образование.    ПАО „ЛУКОЙЛ“ публикува отчети в областта на устойчивото развитие от 2005 година и е сред първите руски компании, присъединили се към Глобалния договор на ООН, насърчаващ бизнеса в световен мащаб да възприема социално отговорни, устойчиви политики и да докладва за тяхното изпълнение. Съответствието на Отчета за устойчиво развитие на „ПАО „ЛУКОЙЛ“ на изискванията на Ръководството в рамките на Глобалната инициатива по отчетност (GRI) и достоверността на представените сведения се потвърждават от един от водещите независими одитори - KPMG.  ", "date": "2018.09.07", "title": "\"ЛУКОЙЛ Нефтохим Бургас\" празнува 55 години от производството на първия български бензин "}
{"url": "http://epicenter.bg/article/Aleksandar-Kashamov--Parlamentat-gotvi-udar-sreshtu-demokratsiyata-/162969/11/33", "text": "Горчива символика има в това, че на датата, когато чрез терористични атаки върху хиляди мирни граждани през 2001 г. бе нанесен най-тежкият удар срещу правото на живот и достиженията на съвременната демокрация в историята на съвремието, българските законодатели се готвят да вземат решение, което ще се отрази трайно негативно на правовата държава у нас. Става въпрос за прокарването на промените в Административно-процесуалния кодекс (АПК) въпреки наложеното президентско вето. Тези промени са изцяло в ущърб на гражданите и бизнеса и са в полза единствено за олигархията.  Във вторник, 11 септември, водещата правна комисия си е поставила за задача да преодолее ветото без дебат, видно от това, че въпросът представлва една от петте точки от дневния ред. За съжаление, този подход не е прецедент.  За да се разбере значимостта на промените в АПК е достатъчно да се припомни, че всяка година десетки хиляди граждани, фирми и организации на граждани се обръщат към административните съдилища, за да търсят справедливост по спорове, свързани с цяла палитра въпроси за законността на държавното и общинското управление, като: неправилно определяне на данък, определяне на пенсии, право да строят, обществени поръчки, концесии, териториално устройство, кадастър, здравеопазване, образование, избори, полицейско задържане, обезщетение за вреди от държавата и общините, достъп до обществена информация, защита на личните данни, защита от дискриминация, защита от незаконно уволнение на служители, достъпна градска среда, право на здравословна и чиста околна среда, права на деца и много други.  Стотици хиляди граждани, уязвими групи и представители на бизнеса са потърсили икономическа, социална, правна и в крайна сметка – човешка справедливост от съдилищата в системата на административното правосъдие за последните 20 години, откакто то съществува у нас.   Независимо от несъвършенствата и проблемите, които съдебната система, като част от системата на държавно управление има, в голяма част от случаите тези хора и организации постигаха достойни решения, които са и единствена спирачка пред административния произвол, ароганттността на власт имащия, местния феодализъм, полицейщината, авторитарното управление, кражбите от народа и корупцията на властта.   Така административното правосъдие се изгради като основен инструмент за демокрация, равни възможности, развитие на гражданското общество и пазарната икономика, честно разпределение на доходите и увеличение на благосъстоянието.  Още през 2017 г. представители на гражданския сектор в България като Програма достъп до информация (ПДИ), посветила 22 години в борбата с административния произвол и корупцията чрез подкрепа на прозрачността на управлението, и други неправителствени организации, както и бизнесът, представляван от организации като Стопанската камара, се обявиха против промените в Административнопроцесуалния кодекс, свързани с драстично повишаване на таксите за касационно обжалване, въвеждане на закрити съдебни заседания без участие на страните, премахване на втората съдебна инстанция по много дела и др.   Срещу някои от тези промени се обяви и пленумът на Върховния административен съд (ВАС), без чиято роля през изминалите 20 години много незаконни афери и безобразия на изпълнителната власт и местните феодали нямаше да бъдат спрени. Основна последица от измененията е ограничаването на достъпа до съд и качеството на правосъдието в случаите на оспорване законността на актовете и действията на администрацията.  През юли 2018 г. по искане на ПДИ, подкрепено от 50 граждански организации държавният глава наложи вето на промените в АПК. По-рано през годината Конституционният съд даде червен картон за други, сходни по замисъл промени в АПК, чрез които политическото инженерство направи опит за противоречащо на Конституцията създаване на нов съд, паралелен на ВАС  .  От внасянето на законопроекта в началото на юни 2017 г. до момента липсва анализ на реалното състояние на административното правораздаване и проблемите в него, както и обоснован отговор на въпроса какво изобщо наложи промените в АПК.  Ако не всички, то поне повечето гафове и корупционни скандали на управлението през 2017-2018 г. бледнеят пред прокарването на промените в АПК. Те са шамар за гражданите, дребния и средния бизнес, върховенството на закона и малкото защита на правата, която за три десетилетия нашето общество успя да постигне.  Призоваваме както народните представители, така и лидерите на политическите партии, които носят отговорността за сегашното управление, да спазят ангажиментите, с които са избрани, сред които не фигурираше лишаването на хората от достъп до правосъдие.  ", "date": "2018.09.07", "title": "Александър Кашъмов: Парламентът готви удар срещу демокрацията "}
{"url": "http://epicenter.bg/article/Tsvetana-Maneva-zashtitava-dzhendar-obshtnostta-v-nov-klip-na-Azis--Snimki--Video-/162998/6/0", "text": "Новото видео на краля на попфолка Азис разтърси културните среди у нас. Причината е, че една от главните роли е поверена на иконата на БГ киното, народната актриса и любимка на поколения българи, Цветана Манева.  В проекта, озаглавен \"Познаваш ли ме?\", се преплитат на пръв поглед несъвместимите светове на попфолка и театъра в името на послание в подкрепа на различните.  Народната актриса, считана за морален стожер на обществото и защитник на отколешни ценности, е приела да участва във видеото именно заради социалните му послания.   - хомосексуалисти, анорексички, хора с физически недъзи. Клипът показва  , като са включени и мотиви по нашумелия напоследък спор за третия пол и джендързма.  Кадрите са иновативни за фолк гилдията. Заснемането им е естетически издържано в неутрални черно-бели краски.      В края на клипа 74-годишната Манева заема централната роля, за да изрече обобщаващото послание на видеото. Разтърсващият монолог е подкрепен със суровия тон на актрисата:     Поп фолк певецът признава пред бТВ, че е останал приятно изненадан от съгласието на актрисата, тъй като изпитва огромен респект към нея:  Новото амплоа на звездата на театъра обаче разтърси мрежата.   в името на благородната кауза.   Премиерата на „Позна ли ме“ се състоя по-рано днес, а за по-малко от ден, песента събра над 47 000 гледания в YouTube. Само за първия час видеото бе гледано от 6000 меломани. Азис разказа как се обадил по телефона на Манева и я помолил да й разкаже за проекта, в който пропагандира положително отношение към различните хора. Актрисата се съгласила да се снима, защото според Азис има огромно сърце. В „Преди обед“ той не пропусна да разкритикува скъпарските клипове на чалгарките със скъпи коли и яхти и много голи красавици. Според него те са пошлотия, която принизява зрителите. В типичния си стил певецът призна още, че не се чувства добре от цвета на кожата си и продължава да страда, че е циганин. „Срамувам се от това, че съм с по-тъмен цвят на кожата. Продължавам да се чувствам неестествено. Когато ходя в чужбина, в Германия, например, хората там не гледат с добро око...Там не се чувствам ок, когато вляза в заведение, хората ме гледат странно. Смятат ме за арабин, пакистанец... В никакъв случай българин. Чувствам се неудобно от това“, казва още изпълнителят на „Хабиби“, за когото пускането на едно парче годишно вече се превърна в традиция. Той допълва, че допълнително вдъхновение за „Позна ли ме“ намира и в настоящия статут на попфолка. „Не виждах този музикален жанр да се развива в правилната посока. За мен това, което всички показват е толкова виждано и остаряло морално. Толкова е старомодно всичко, което се показва – коли, яхти, красиви голи жени, дронове. Толкова е обидно това за човека, който разбира от музика. Обидно е да принизяваш публиката до това ниво“, отсича още Азис. Припомняме, че последното му парче „Мотел“ бе посветено на изневярата. Направи дебюта си пред феновете на фолкидола през месец юни 2017 г., откогато е натрупало близо 61 милиона гледания в нета.   Цветана Манева беше гост в \"Шоуто на Азис\" през 2009 г.", "date": "2018.09.07", "title": "Цветана Манева в клип на Азис! Иконата на БГ киното защитава джендър общността (Снимки, Видео)"}
{"url": "http://epicenter.bg/article/Melaniya-nareche--quot-strahlivets-quot--avtor-na-anonimna-statiya-protiv-Donald-Tramp/162959/7/0", "text": "Първата дама на САЩ М анонимна статия  , че саботира страната, предадоха Франс прес и Асошиейтед прес, цитирани от Дарик. \r\n \r\n \r\n \r\n \"Към автора на тази статия:  \", се казва в изявление на Мелания Тръмп, която обикновено рядко се изказва публично по политически въпроси. \"Неидентифицираните източници станаха нещо твърде често срещано в днешното медийно отразяване\", изрази съжаление тя. Същата критика често отправя съпругът ѝ Доналд Тръмп. \"Ако някой е  зад думите си, а обвинените имат правото да се защитят\", заяви Мелания Тръмп.   Вестник \"Ню Йорк таймс\" публикува ан , в която се обяснява как нейният автор се опитва заедно с други хора да се бори отвътре , предадоха световните агенции. Тръмп веднага определи текста като \"страхлив\" и го нарече \"предателство\", а поведението на изданието определи като \"много нечестно\".", "date": "2018.09.07", "title": "Мелания нарече \"страхливец\" автора на анонимна статия против Доналд Тръмп"}
{"url": "http://epicenter.bg/article/Leo-Mesi-izprati-sina-si-na-uchilishte-/162962/8/16", "text": "Лионел Меси може да е сред най-гениалните спортисти на новото време, но и той трябва да върши ежедневни задължения. \r\n \r\n Аржентинецът се похвали в паузата за националните отбори как изпраща големия си син Тиаго на училище в компанията и на по-малкия Матео.   Тиаго, който е на шест и Матео, който е на три, са видимо щастливи в компанията на своя баща.   Нападателят на Барселона през тази година се радва и на третия си син Чиро, който излезе на бял свят на 10 март.   Меси не бе повикан за мачовете на аржентинския национален отбор срещу Гватемала и Колумбия.   Той засега ще се фокусира върху кариерата си в Барселона след разочароващото представяне на Световното първенство, където Аржентина отпадна на осминафинал. \r\n \r\n \r\n \r\n \r\n", "date": "2018.09.07", "title": "Лео Меси изпрати сина си на училище "}
{"url": "http://epicenter.bg/article/-Nyu-York-tayms--Skripal-bil-i-ispanski-shpionin-/162960/7/0", "text": "Бившият полковник от руското разузнаване и британски шпионин Сергей Скрипал през последните години е сътрудничил и на испанските тайни служби, пише вестник „Ню Йорк таймс“ като се позовава на анонимен източник от испанското разузнаване.  Скрипал е продължавал да пътува до Испания и да се среща с лица от службите.  Американското издание цитира неназован „бивш шеф на полицията“ на иберийската държава, според когото Срипал е могъл да предоставя информация за руската организирана престъпност.  Според “Ню Йорк таймс“ той е бил вербуван от британското разузнаване, докато е работил в Испания в средата на 90-те години.   ", "date": "2018.09.07", "title": "„Ню Йорк таймс“: Скрипал бил и испански шпионин "}
{"url": "http://epicenter.bg/article/Pochina-holivudskata-legenda-Bart-Reynolds/162961/10/100", "text": "Холивудската легенда и секссимвол от 70-те години на 20 век почина на 82 години, пише Дир.бг Рейнолдс е починал в болница във Флорида от инфаркт. През 2010 г. той се подложи на сърдечна операция и му бе поставен байпас.   Той достига върха на своята слава през 70-те и 80-те години на 20 век, но през 1997 г. получава първата си и единствена   за най-добър поддържащ актьор за ролята си във филма \"Буги нощи\". Фундалментални за кариерата му са филмите \"Избавление\", \"Смоуки и Бандита\", \"Рали Кенънбол\", \"Стриптийз\" и др.   е във филма на Куентин Тарантино \"Имало едно време в Холивуд\", който трябва да излезе през 2019 г.   През 1980 г. ролите му започват да намаляват, а заради несполучливи инвестиции в ресторанти и футболен отбор във Флорида затъва финансово. Завръща се през 1997 г. в \"Буги нощи\" в ролята на режисьор на порно филми.   Рейнолдс има  . Първият е с британската актриса Джуди Карни през 1963 г., с която се развежда две години по-късно. През 1988 г. се жени за Лони Андерсън, но бракът им приключва през 1993 г. Има и връзка с актрисата Сали Фийлд, която по-късно нарича \"любовта на моя живот\".   През 2014 г., заради  , е принуден да продаде скъпи спомени, сред които и наградата си \"Златен глобус\". \r\n \r\n \r\n \r\n Арнолд Шварценегер написа в Туитър, че Рейнолдс е бил един от неговите герои, който е показал, как човек може от спортист да се превърне във високоплатен актьор. Шварценегер изтъква, че Рейнолдс е имал страхотно чувство за хумор и винаги го е вдъхновявал.", "date": "2018.09.07", "title": "Почина холивудската легенда Бърт Рейнолдс"}
{"url": "http://epicenter.bg/article/People--Hertsoginya-Megan-e-nay-dobre-oblechenata-zhena-v-sveta-/162964/10/99", "text": "оглави класацията за най-добре облечените жени в света през 2018 година, изготвена от  (Пийпъл), предаде Ройтерс, цитиран от Дарик.   Тридесет и седем годишната бивша американска актриса, която стана  след сватбата си с  през месец май, изпревари куп холивудски знаменитости.   Сред тях личаха имената на  и  , адвокатката за човешки права  и риалити звездата  .   За пръв път тази популярна класация на списание People се оглавява от кралска особа. Това става благодарение на естествения шик и елегантност на съпругата на  , отбелязват редакторите на изданието.   Бившата калифорнийска актриса от телевизионната поредица \" \" рядко отсъстваше от първите страници на вестниците и списанията след годежа ѝ с  през ноември 2017 година.   Нейният стил комбинира тоалети от бутици и дизайнерски облекла по поръчка.  не се поколеба да наруши британския кралски протокол, като показа  и  .", "date": "2018.09.07", "title": "People: Херцогиня Меган е най-добре облечената жена в света "}
{"url": "http://epicenter.bg/article/Vokalistkata-na-The-Cranberries-se-udavila-piyana-vav-vanata/162968/10/100", "text": "Вокалитската на ирландската рок група \"Кранберис\" Долорес О'Риърдън се е удавила във ваната след алкохолно опиянение, установиха съдебните медици в Уестминстър.   Популярната изпълнителка беше открита мъртва на 15 януари тази година във вана в лондонския хотел \"Хилтън\" на улица \"Парк лейн\". Както отбелязват специалистите, по тялото на О'Риърдън не били намерени следи от насилие. По данни на Би Би Си певицата е страдала от биполярно афективно разстройство. 46-годишната ирландска певица бе в Лондон, за да запише кавър на хита \"Zombie\" на \"Кранберис\" заедно с лосанджелиската рок банда \"Бад улвс\", припомня Би Би Си, цитирана от Канал 3.", "date": "2018.09.07", "title": "Вокалистката на The Cranberries се удавила пияна във ваната"}
{"url": "http://epicenter.bg/article/Prints-Charlz-i-aktivistka-na--MeToo-byaha-otlicheni-na-godishnite-nagradi-na-spisanie-GQ/162977/10/99", "text": "Британският престолонаследник принц Чарлз и актрисата и активистка срещу сексуалните посегателства Роуз Макгауън са сред отличените на церемонията на годишните награди на списание GQ. Известни красавици показаха плът на червения килим, като най-много внимание привлякоха тоалетите на Роузи Хънтингтън-Уайтли и Кейт Бекинсейл. На събитието присъстваха още Донатела Версаче, Кайли Миноуг, Джеф Голдблум, Ронан Кийтинг, Крис Хемсуърт и др.   Принц Чарлз получи наградата на редакторите за цялостни постижения в областта на  . Изданието припомня, че Чарлз от близо 50 години се е посветил на благотворителност, в това число и на защитата на екологични каузи, на създаването на нови възможности за младите хора и на религиозната толератност. Чарлз е президент или покровител на над 400 благотворителни организации и инициативи.   Роуз Макгауън, която е една от движещите сили на движението \"Аз също\", получи наградата за  . 45-годишната звезда бе една от първите, които обвиниха холивудския продуцент Харви Уайнстийн в сексуални посегателства. \r\n \r\n \r\n \r\n Церемонията се проведе в лондонския музей за съвременно изкуство \"Тейт\". Наградите отдават заслуженото на влиятелни фигури от света на шоубизнеса, политиката, спорта.   Източник: Дир.бг", "date": "2018.09.07", "title": "Принц Чарлз и активистка на #MeToo бяха отличени на годишните награди на списание GQ"}
{"url": "http://epicenter.bg/article/Eto-gi-11-te-madri-pravila--po-koito-Uilyam-i-Keyt-vazpitavat-detsata-si/162981/10/99", "text": "Според  и  кралските деца спят на копринени възглавници, ядат от златни чинии и се забавляват цял ден. В истинския живот обаче това не е точно така. Ето как са възпитани най-известните принц и принцеса –  децата на Уилям и Кейт. По същите правила ще бъде възпитан и техният най-малък брат  . Правнуците на кралица Елизабет от съвсем малки знаят, че трябва да ценят работата на всеки човек – без значение дали това е майката, която подготвя вечерята или камериерката, която почиства къщата. Джордж и Шарлот са научени, че не трябва да пренебрегват храната на масата и сами да прибират разхвърлените си играчки и дрехи. Въпреки че е само на 5 години принц Джордж се грижи за по-малката си сестричка, а двамата заедно се грижат за най-малкия член на семейството – принц Луи. От съвсем малки те са запознати с историята на семейството си и често посещават гроба на баба си– принцеса Даяна. Кейт и Уилям също се опитват да прекарат възможно най-много време с децата си. Малчуганите винаги вечерят с възрастните въпреки съществуващите традиции.   Кейт и Уилям активно развиват емоционалната интелигентност на своите деца.    „Като гледам как общуват децата в училище, разбирам, че живеем в абсолютно различно време. Идват поколения, които не се страхуват да кажат нещата, които наистина ги тревожат“, споделя принц Уилям.   Четенето на книги е сред любимите неща на Джордж и Шарлот. Кейт често ги води да разглеждат изложби и музеи. Любимият им музей е Природонаучният музей в Лондон.     Уилям и Кейт са известни с любовта си към спорта. Кейт харесва много хокей на трева, а Уилям обича да играе футбол, баскетбол и поло. Принцът и принцесата на този етап не са запалени към спорта, но със сигурност един ден ще последват стъпките на родителите си, важен е примерът. Децата са наясно, че ако не се държат добре, няма да присъстват на публични събития. Съществуват строги правила за поведение дори и за кралските деца. Децата знаят, че могат да са палави, когато са у дома. Принц Джордж обича да скача вкъщи, да тича, да бута различни предмети, като всички малчугани на неговата възраст. Независимо от това колко лошо се държат децата, херцогът и херцогинята на Кеймбридж никога не прибягват до физически наказания. Те имат собствени методи, които действат в такива моменти. Ако Джордж е нервен и прави сцени, майка му е открила, че в такъв момент е хубаво да го разсее с нещо или ляга на пода и започва да го имитира, като и тя крещи. Това обикновено работи и децата се успокояват. Джордж и Шарлот прекарват много време, играейки си навън - карат колело, тичат и скачат в локвите. Използването на електронни устройства е забранено. Кейт и Уилям смятат, че тези играчки са подходящи за по-късна възраст, докато топката, скачането на въже и другите игри на открито са най-добрите помощници в развитието на фантазията и въображението. \r\n \r\n \r\n \r\n Гледането на телевизия е позволено, но само по определено време. Кейт и Уилям възпитават децата си, че парите трябва да се харчат разумно. Дори често можете да видите Джордж и Шарлот облечени в дрехи, които са били на техните родители. Когато трябва да се купи нещо ново, херцогинята предпочита масовите марки пред луксозните модели.   Източник: Дарик", "date": "2018.09.07", "title": "Ето ги 11-те мъдри правила, по които Уилям и Кейт възпитават децата си"}
{"url": "http://epicenter.bg/article/Megan-Markal-blesna-v-sinyo-na-blagotvoritelna-gala-vecher--Snimki-/162988/10/84", "text": "Херцозите на Съсекс, Меган и Хари, бяха официални гости на благотворителната гала вечер „100 дни до мира“ в Уестминстър.   За случая бившата актриса бе избрала прекрасна синя рокля без ръкави. Дрехата е на марката Jason Wu, а клъчът на Dior.   Акцентът обаче падеше върху обувките на Меган в азурносин нюанс. В задната си част те бяха инкростирана със скъпоценни камъни във капковидна форма. Високите токове са от Aquazurra.   Принц Хари и съпругата му показаха за пореден път силната си любов, пристигайки хванати за ръце.", "date": "2018.09.07", "title": "Меган Маркъл блесна в синьо на благотворителна гала вечер (Снимки)"}
{"url": "http://epicenter.bg/article/Silvestar-Staloun-praska-100-miliona-u-nas/162990/10/100", "text": "Над 100 милиона долара планира да похарчи в България Силвестър Сталоун. Актьорът избра отново страната ни за новия си филм, този път обаче тук ще се играе \"Рамбо 5: Последна кръв\", съобщава \"Телеграф\".  Легендарният актьор за последен път влиза в ролята на зелената барета, като този път ще бъде принуден да напусне спокойния живот в Аризона, където се лекува от посттравматичния стрес, за да помогне на стара приятелка, чиято внучка е изчезнала в Мексико.  Героят на Слай веднага поема случая, а гърбът му пази журналист, чиято сестра също е отвлечена. Двамата обединяват сили, за да се изправят срещу опасните мексиканци и картелите, които се издържат с трафик на хора и наркотици.  Локациите са три–България, като Слай ще гони лошите на Побитите камъни край Варна, Лондон и Канарските острови. Актьорът този път е и сценарист на филма, но продуцент ще бъде Ави Лернер.  Преди да дойде до България обаче, Слай изпълни ролята си на отговорен баща. Той отведе дъщерите си на сватба и дори запечата паметния за семейството момент със снимки в социалната мрежа.", "date": "2018.09.07", "title": "Силвестър Сталоун пръска 100 милиона у нас"}
{"url": "http://epicenter.bg/article/Znamenitosti-otdadoha-pochit-na-Bart-Reynolds/162994/10/99", "text": "Знаменитости като Арнолд Шварценегер, Сали Фийлд, Доли Партън и Лари Кинг отдадоха почит на актьора Бърт Рейнолдс, който почина на 82 години.    - каза актрисата Сали Фийлд, бивша приятелка на Бърт Рейнолдс. -    , написа Арнолд Шварценегер в Туитър.    - написа Доли Партън в социалните мрежи и публикува снимка от филма \"Най-хубавият малък публичен дом в Тексас\", в който тя и Бърт Рейнолдс участват.    - написа Марк Уолбърг в Туитър. \r\n \r\n \r\n \r\n  - написа Силвестър Сталоун в Инстаграм.    - сподели Лари Кинг в Туитър.    - бившата съпруга на акьтора Лоуни Андерсън и синът му Куинтън Андерсън Рейнолдс.   Бърт Рейнолдс беше един от най-популярните актьори в Холивуд и секссимвол през 70-те години на миналия век. Той е участвал в десетки филми. Най-известните му роли са в \"Избавление\", \"Свободна игра\", \"Смоуки и Бандита\", \"Буги нощи\".   Той достига върха на своята слава през 70-те и 80-те години на 20 век, но през 1997 г. получава първата си и единствена номинация за \"Оскар\" за най-добър поддържащ актьор за ролята си във филма \"Буги нощи\". Печели награда \"Еми\" за ролята в сериала \"Ивниг шейд\", както и награда \"Златен глобус\".   Актьорът обаче е сред любимците на антинаградите \"Златна малинка\", а личният му живот е постоянна драма. Той има бурен брак с актрисите Джуди Карн и Лоуни Андерсън. Много обсъждани са и връзките му с актрисата и телевизионна водеща Дина Шоър и актрисата Сали Фийлд, която ревнува много заради професионалния й успех. Той сам се шегува с противоречията в живота си.    - казва Бърт Рейнолдс пред Асошиейтед прес през 2001 г.   Рейнолдс признава спокойно провалите си и погрешните решения в кариерата си. Той говори спокойно и за многобройните си известни приятели. За най-голямата си грешка посочва голата снимка в \"Космополитън\", защото подкопава авторитета му точно когато критиката го хвали за играта в \"Избавление\". За свой ментор сочи Спенсър Трейси. Сред многобройните му познати са Джони Карсън, Клинт Истуд, Франк Синатра.   През 80-те години на миналия век кариерата на Бърт Рейнолдс за малко да свърши, когато се заговаря, че е заразен с ХИВ. Всъщност той чупи челюстта си, докато се снима в комедията \"Градска жега\" и почти не може да се храни. Затова отслабва с 25 кг и изглежда много болнав.    - разказва актьорът пред Асошиейтед прес през 1990 г.   По-късно той признава, че по това време  .   Рейнолдс възвръща добрата си форма и през 1988 г. се жени за Лоуни Андерсън. Бракът им обаче е провал. Раздялата им е шумна и той й плаща два милиона долара и й отстъпва скъпа вила.   Ролята в \"Буги нощи\" обаче  . След това се снима и в \"Свободна игра\" с Адам Сандлър. Той трябваше да е и сред звездите в новия филм на Куентин Тарантино \"Имало едно време в Холивуд\", припомня Асошиейтед прес.   Източник: Дир.бг", "date": "2018.09.07", "title": "Знаменитости отдадоха почит на Бърт Рейнолдс"}
{"url": "http://epicenter.bg/article/Megan/163004/10/100", "text": "Американската актриса Меган Маркъл още не е станала майка, а в мрежата вече активно се водят разговори за нещата, които ще остави на наследника си. Наскоро стана ясно, че съпругата на принц Хари смята да направи на бъдещата си дъщеря много важен и запомнящ се подарък.    Освен скъпите си бижута, херцогинята на Съсекс смята да завещае на рожбата си часовник Cartier. Той има огромно значение за актрисата. Тя се сдобива с него през 2015 г., по повод огромния успех на сериала \"Костюмари\", в който тя участва.    \"Винаги съм мечтала за часовник Cartier French Tank. Когато разбрах за подготовката на третия сезон на \"Костюмари\", почувствах, че това е много важно събитие и си купих часовника. От вътрешната му страна гравирах надписа \"М.М от М.М.\" и смятам да го подаря на дъщеря си\", споделя американката.    Подаръкът вече е избран. Остава само съпругата на принц Хари най-сетне да зарадва света с дългоочакваната новина, че чака първородния си наследник!   Източник: Блиц", "date": "2018.09.07", "title": "Меган смята да подари на бъдещата си рожба часовник Cartier, символ на успеха й като актриса"}
{"url": "http://epicenter.bg/article/Robi-Uilyams-iznenadvashto-stana-bashta-za-treti-pat/163010/10/100", "text": "Роби Уилямс и съпругата му Айда вече са щастливи родители на три деца. Музикантът посрещна в семейството си още едно момиченце, което кръстиха Колет Жозефин Уилямс.   Появата на бял свят на третото им дете се оказа изненада, защото е родено от сурогатна майка и до този момент никой не подозираше за предстоящото щастливо събитие в семейството им, съобщават от eva.bg.    написа в Инстаграм Айда.   , сподели още тя.   Двамата са щастливи родители и на петгодишната Теодора и тригодишния Чарлтън Валънтайн.", "date": "2018.09.07", "title": "Роби Уилямс изненадващо стана баща за трети път"}
{"url": "http://epicenter.bg/article/Premiera-na--quot-Bal-v-Savoya-quot--s-Mariya-Tsvetkova-Madzharova-i-Mario-Nikolov/163017/10/0", "text": "  Няма по-добър и сполучлив завършек на един фестивал на музикалното изкуство от премиерата на оперетата от Пал Абрахам \"БАЛ В САВОЯ\"  в Летния театър на Бургас. Феерия от гласове, костюми и сценография завладя екзалтираната публика с любими мелодии и арии.   Сред тях блестяха с уникалното си вокално и сценично изпълнение оперната прима на Държавна опера Бургас - МАРИЯ ЦВЕТКОВА-МАДЖАРОВА и гостуващият тенор МАРИО НИКОЛОВ, който също е автор на режисурата и сценичната версия.   Звездния афиш се допълва от Валентина Корчакова, в ролята на Дейзи, Йордан Христозов, в ролята на Мишел и Шмилена Султанова, в ролята на Танголита. Изключителен принос имаха и прекрасния хор и балет на Бургаската опера, с професионалното си и завладяващо изпълнение.   Симбиозата между мюзикъл и класическия оперетен жанр, по-скоро се доближава до критериите на един съвременен ансамблов музикален театър, а несъмненият успех на спектакъла, се отрази в реакцията и нестихващите аплодисменти на публиката в Летния театър.   Поздравления за целия талантлив и всеотдаен състав, а за невероятното изпълнение и артистичност на изпълнителите на главните роли, сопраното МАРИЯ ЦВЕТКОВА-МАДЖАРОВА и тенорът МАРИО НИКОЛОВ, тепърва ще се говори и чуе.  ", "date": "2018.09.07", "title": "Премиера на \"Бал в Савоя\" с Мария Цветкова-Маджарова и Марио Николов"}
{"url": "http://epicenter.bg/article/Brazilski-kandidat-prezident-beshe-namushkan-po-vreme-na-miting-/162963/7/0", "text": "Бразилският кандидат за президент Жаир Болсонаро беше намушкан с нож по време на предизборна проява, съобщават световните агенции, цитирани от бТВ.  Мъжът е ранен в корема и е приет в болница. Няма опасност за живота му, макар синът му Флавио да написа в Туитър, че баща му е бил откаран в болница „почти мъртъв”.  Полицията е задържала заподозрян за атаката.  Според социологическите проучвания Болсонаро води в надпреварата за президентския пост като кандидат на социал-либералната партия.  Всички основни политически сили в страната осъдиха атаката.   Жаир Месиас Болсонаро е роден на 21 март 1955 г. в Кампинас, Сао Пауло  Има пет деца (четирима сина и дъщеря) - Едуардо, Флавио, Карлос, Ренан и Лаура.  Женил се е три пъти:  - първо за Роджерия Болсонаро, от която има трима сина - Флавио, Карлос и Едуардо;  - вторият му брак е с Ана Кристина, от която има един син - Ренан;  - от 2013 г. е женен за Мишел де Паула Фирмо Рейналдо Болсонаро, от която има дъщеря Лаура.  Политикът е противоречива фигулра в страната си. Пенсиониран капитан от армията, той повече от три десетилетия е в Конгреса – първо като защитник на правата на военните, а след това като представител на крайно десните. Реториката му е определяна като расистка и хомофобска.  Политическата му програма включва сурови мерки за справяне с престъпността в Бразилия.  ", "date": "2018.09.07", "title": "Бразилски кандидат-президент беше намушкан по време на митинг (ВИДЕО)"}
{"url": "http://epicenter.bg/article/-quot-Deyli-ekspres-quot--Sledvashtite-izbori-za-EP-mogat-da-slozhat-kray-na-Evropeyskiya-sayuz-/162966/7/0", "text": "Следващите избори за Европейски парламент могат да сложат край на Европейския съюз, пише британският вестник „Дейли експрес“ - издание, което е известно с антиевропейските си позиции, предава БНР.  Подкрепата за центристката партия на френския президент Еманюел Макрон е спаднала, а нейната преднина пред националистите на Марин льо Пен преди изборите за Европейски парламент през май 2019 г. сега е само 3%, сочи проучване.  Предстоящите избори вече се очертават като ожесточена битка между центристки, проевропейски партии като партията на Макрон „Република, напред!“ и твърди лидери отдясно и крайнодясно като Национално обединение на Марин льо Пен, които обещаха да променят политическото статукво след десетилетие, помрачено от финансови и имиграционни кризи.  Анализът на националните проучвания, проведени от Ройтерс през юли, показа, че евроскептичните партии от дясната част на политическия спектър вероятно ще разширят парламентарната си подкрепа през май, като евентуално ще спечелят 15-20 процента от 705-те места в Европейския парламент.  Европейските избори са важни както като показател, така и като морален елемент за избирателите, защото могат да определят кой ще ръководи основните европейски институции, включително Европейската комисия, пише британското издание.  ", "date": "2018.09.07", "title": "\"Дейли експрес\": Следващите избори за ЕП могат да сложат край на Европейския съюз "}
{"url": "http://epicenter.bg/article/Anonimniyat-kritik-na-Tramp-ot-Beliya-dom-razbuni-duhovete-v-SASht/162970/7/0", "text": "Анонимният коментар на неназован  от  на  във вчерашния брой на \"Ню Йорк таймс\", в който се говори за вътрешна съпротива срещу некомпетентността и импулсивните изблици на стопанина на Белия дом, разбуни духовете в  .   Днешните медии там са пълни с мнения на мастити коментатори и на обикновени читатели както по същността на изнесеното от неизвестния автор, така и по допустимостта на подобен медиен подход, както от страна на вестника - едно от най-авторитетните издания в САЩ, така и от близки до властта хора, криещи се зад анонимност по толкова важен въпрос.   Не без ирония \"Вашингтон пост\" - един от силно критичните спрямо  вестници в  - пише как вчера един след друг най-висшите представители на президентската администрация (сред тях вицепрезидентът Майк Пенс, държавният секретар  и министърът на отбраната Джим Матис) трескаво са побързали да се разграничат от анонимката в \"Ню Йорк таймс\" и да заявят, че те не са нейните автори. Яростният отпор на администрацията акцентира върху желанието на автора на статията да не назове името си и върху решението на \"Ню Йорк таймс\" да я публикува без автор, но хората от екипа на Тръмп, отричайки авторство, практически не отричат съдържанието й, отбелязва \"Вашингтон пост\". Разкритията тази  (вестникът визира и излязлата книга на Боб Удуърд за задкулисието и страха, витаещ в Белия дом при Тръмп) за \"съпротивата\" сред висши правителствени служители, действащи като бариери срещу Тръмп, като го манипулират или игнорират нарежданията му, говори за наличие на \"администрация в сянка\". Всекидневникът припомня въпроса \"Кой взима решенията в  \", зададен на висок глас от репортер по адрес на президента преди няколко дни, и добавя, че  не е отговорил. Всичко това разкрива усилията на най-високо равнище в правителството да бъдат обуздавани импулсите на  и, в най-екстремните случаи, да не се изпълняват и дори да се саботират неговите заповеди. Следващите едно след друго разкрития показват онова, което отдавна вече е очевидно в президентството на Тръмп - че много служители на администрацията са разтревожени от прищевките на един държавен глава, когото те смятат за безпринципен търгаш, и се мъчат да обуздават импулсите и инстинктите му по редица въпроси, включително националната сигурност, търговията и имиграцията, пише \"Вашингтон пост\".   Трескавите отрицания на  сред висшия ешелон на властта през последните часове след публикацията звучат като декларации за вярност пред публика от един-единствен човек - обладания от грижа за медийния си имидж президент, очевидно доволен от техните верноподанически слова, докладвани му от помощниците, отбелязва вестникът. Телевизия Си Ен Ен - една от най-яростно критикуваните от  медии, излъчи изявление на сенаторката  , смятана за един от вероятните кандидати на демократите за президентските избори през 2020 година. Тя казва, че безпрецедентните разкрития на анонимен служител от президентския екип показват, че е време да се използват дадените от конституцията лостове за отстраняването на Тръмп от длъжност. \"Ако висши служители на администрацията смятат, че президентът на Съединените щати не може да се справя с работата си, то те трябва да задействат 25-ата поправка на Конституцията, която предвижда процедура, която те трябва да следват, и това е тяхно задължение\", което е време те да изпълнят, посочва сенаторката. Електронното издание Медиа-айт обръща внимание на снощния пост на  в  , в който той настоява журналистите на \"Ню Йорк таймс\" \"да разследват сами себе си\", за да изяснят кой е авторът на  в техния вестник, представящ се за служител в неговата администрация. Изданието стига до констатацията, че шокиращата публикация говори за наличието на \"съпротивително движение\" вътре в Белия дом, което работи, за да осуетява решенията на президента. Оказва се, пише сайтът, че журналистите от нюзрума на вестника не са били предварително информирани за публикацията в страницата за мнения и дори главният редактор  не е знаел за нея, а и репортерите, отразяващи Белия дом, нямат идея кой е авторът на анонимката. Електронният вестник \" \" пише за параноичната атмосфера в Белия дом, при която Тръмп гледа с подозрение на голяма част от правителствения екип, с който работи, включително и на някои от най-висшите си политически назначения и на някои лично подбрани хора от най-близкото му обкръжение. \r\n \r\n \r\n \r\n \"Има защо да е така подозрителен. В часовете след публикацията на \"Ню Йорк таймс\" , в която висш служител от администрацията на Тръмп казва, че е част от съпротивата вътре в (Белия дом), двама висши служители от администрацията се обадиха в \"Аксиос\" и казаха, че авторът сякаш е откраднал думите от устите им\", пише електронното издание. Но ето какво пише самият  часове след безпрецедентната си публикация, разтърсила страната. Вестникът отбелязва, че Тръмп никога не се е отнасял добре към критиката, но последната седмица се е оказала особено предизвикателна в това отношение. \"Първо дойде портретът на Тръмп в новата книга на Боб Удуърд - потресаваща картина, в която анонимни членове от собствената му администрация го характеризират като \"идиот\", \"професионален лъжец\", \"кмет на града на лудите\", безнадежден мъж-дете с поведение на пето-шестокласник\". Ден по-късно той получи втори удар - редакционна статия в нашия вестник, от анонимен висш служител на администрацията, в която се разказва как хора от екипа на Тръмп работят, за да защитят страната от \"най-лошите му изблици\". Самият  побърза да потвърди тези твърдения, демонстрирайки точно онзи вид ексцентрично, нестабилно и антидемократично поведение, което кара служители на администрацията да изложат публично тревогите си. Той се пени, че всички написано е лъжа и беснее по адрес на \"безгръбначните предатели\", като се заканва, че тези, които го очернят, трябва да бъдат изкоренени и предадени на правителството. Сочене с пръст, назоваване на имена, дивашки обвинения, викове \"предателство\" - това е една нелицеприятна картина, разкриваща не само емоционалната нестабилност на Тръмп и слабия самоконтрол на импулсите му, но също и това, че е неспособен да разбере природата на длъжността, която изпълнява, на правителството, което ръководи, и на демокрацията, на която се е заклел да служи, заключава \"Ню Йорк таймс\".   Източник: Дарик", "date": "2018.09.07", "title": "Анонимният критик на Тръмп от Белия дом разбуни духовете в САЩ"}
{"url": "http://epicenter.bg/article/Shefat-na-germanskoto-kontrarazuznavane-se-opana-na-Merkel-za--quot-atakite-quot--sreshtu-chuzhdentsi-v-Kemnits-/162972/7/0", "text": "Шефът на германското контраразузнаване Ханс-Георг Маасен каза, че липсва достоверна информация, която да предполага, че по време на протестите на крайната десница в източния град Кемниц е имало изстъпления срещу чужденци. Така той влезе в противоречие с твърденията на канцлерката Ангела Меркел, предаде ДПА, цитирана от БТА.  Според Масен \"няма доказателства, че видеоматериалите, циркулиращи в интернет, са автентични\". Той подчерта, че според внимателната оценка на правоохранителните органи \"има основания да се предполага, че става дума за целенасочена дезинформация с вероятна цел да се отвлече вниманието на обществеността от убийството в Кемниц\".  Веднага след уличното насилие в Кемниц, предизвикано от убийството на германски гражданин, както следствието твърди - от двама кандидати за убежище, Меркел каза, че от видеоматериалите \"ясно личи ненавистта и свързаното с нея преследване от тълпата на невинни хора\".  Тя не се съгласи с оценката на кондсервативния премиер на Саксония Михаел Кречмер, който заяви в местния ландтаг (регионалния парламент), че в града не е имало преследвания и погроми по време на шествията на десните, които според него са били неправилно представени в медиите.  Същото сега казва и шефът на контраразузнаването, отбелязва ДПА.  Дясната групировка \"Про Кемниц\" обяви, че смята да организира в града тази вечер нова демонстрация срещу \"насилието, причинявано от чужденците\".  ", "date": "2018.09.07", "title": "Шефът на германското контраразузнаване се опъна на Меркел за \"атаките\" срещу чужденци в Кемниц "}
{"url": "http://epicenter.bg/article/Aleksandar-Vuchich-nyama-da-se-sreshtne-s-Hashim-Tachi--dialogat-Belgrad-Prishtina-e-pod-vapros-/162999/7/51", "text": "Президентът на Сърбия Александър Вучич отказа в петък да разговаря с косовския си колега Хашим Тачи в Брюксел, а под въпрос въобще се поставят преговорите между Белград и Прищина, предава излъчващият на албански език скопски телевизионен канал „Алсат-М“, цитиран от Агенция \"Фокус\".  Това съобщи пред журналисти в Брюксел ръководителят на сръбската правителствена Служба за Косово и Метохия Марко Джурич след разговора на Вучич с Федерика Могерини. Както заяви Джурич, сръбският президент е предприел тази стъпка заради „всички измами, закани и лъжи“ на косовските албанци.  Според думите на ръководителя на Службата за Косово и Метохия, Белград желае да запази мира, но не може да приеме опитите да се отправят закани и да се забрани посещение на президента на Сърбия в Косово.  Джурич изтъкна, че неприемливи са и опитите да се прикрият разговорите и опитите на Хашим Тачи, Прешево, Медведжа и Буяновац да бъдат представени като част от територията на Косово.  Министър-председателят на Сърбия Ана Бърнабич в петък призова международната общност да не тества повече нито търпението, нито разбирането на Сърбия, а да разбере сериозността на ситуацията и да се отнася спрямо това, предава скопското електронно издание „Курир“.  В изявление пред обществеността, тя поясни, че е нужно голямо търпение, за да се разговаря с настоящите представители на албанския народ на Косово, които са „несериозни, неотговорни, непредвидливи и не уважават договорите“.  ", "date": "2018.09.07", "title": "Александър Вучич няма да се срещне с Хашим Тачи, диалогът Белград-Прищина е под въпрос "}
{"url": "http://epicenter.bg/article/Bivshiyat-vanshen-ministar-na-Velikobritaniya-Boris-Dzhonsan-se-razvezhda/163000/7/0", "text": "Борис Джонсън и съпругата му Марина се развеждат. В съвместно изявление двойката съобщи, че след няколко месеца раздяла са взели решение окончателно да сложат край на брака си.   Бившият външен министър на Великобритания и съпругата му за заедно от 25 години. Марина е адвокат по човешките права и съветник на Кралицата. През годините семейство двамата няколко пъти са се разделяли.   Твърди се, че причина за развода са серия от изневери на Джонсън, като таблоидите на Острова намекват и че не е изключено да има извънбрачно дете, което е изчерпало търпението на съпругата му.    Източник: БНТ", "date": "2018.09.07", "title": "Бившият външен министър на Великобритания Борис Джонсън се развежда"}
{"url": "http://epicenter.bg/article/Katar-shte-investira-10-miliarda-evro-v-germanskata-ikonomika/163001/7/0", "text": "Катар планира да инвестира 10 млрд. долара в икономиката на Германия. Това е заявил днес катарският емир Тамим бин Хамад ал Тани на германско-катарска икономическа конференция в Берлин, съобщи телевизия \"Ал Джазира\", цитирана от ТАСС и БНТ.   По информация на телевизията Германия ще получи тези инвестиции през идните пет години.   Катар вече има дял в редица водещи германски компании, включително \"Фолксваген\", \"Дойче банк\" и \"Сименс\" на обща стойност 20 млрд. долара.", "date": "2018.09.07", "title": "Катар ще инвестира 10 милиарда евро в германската икономика"}
{"url": "http://epicenter.bg/article/Putin--Pravitelstvoto-na-Siriya-ima-pravo-da-postavi-pod-svoy-kontrol-tsyalata-si-teritoriya-/163003/7/0", "text": "Правителството на Сирия има право да постави под свой контрол цялата си територия, заяви в петък руският президент Владимир Путин, цитиран от РИА Новости и Агенция \"Фокус\".  „Сирийското законно правителство има право и трябва в крайна сметка да постави под свой контрол цялата си национална територия“, заяви Путин преди началото на срещата на върха между Русия, Турция и Иран в Техеран.  Терористите в сирийската провинция Идлиб осъществяват и готвят провокации, в това число и с химически оръжия, заяви още Путин.  „Останалите екстремистки групировки (в Сирия) към момента са концентрирани в зоната за деескалация в провинция Идлиб. Терористите се опитват да провалят режима на прекратяване на огъня, дори повече, те осъществяват и подготвят различни видове провокации, в това число и такава с използването на химическо оръжие“, заяви Путин.  На свой ред президентът на Турция Реджеп Тайип Ердоган предупреди за опасността от „кръвопролития“ в сирийската провинция Идлиб, ако подготвяната офанзива на сирийското правителство се осъществи, предава AFP.  „Никога не бихме искали Идлиб да се превърне в море от кръв“, заяви Ердоган по време на срещата на върха в Техеран със своите колеги от Иран и Русия, Хасан Роухани и Владимир Путин.  „Всякаква атака, която бъде отправена към Идлиб, ще се превърне в катастрофа, масово клане и много голяма хуманитарна трагедия“, предупреждава турският президент.  В Идлиб трябва да бъде обявено примирие и да се преустановят нападенията над тази сирийска провинция, заяви още Ердоган, цитиран от РИА Новости.  По думите му, срещата на върха в Техеран е последната възможност за мирно разрешаване на проблема в Идлиб в рамките на астанския мирен процес  Операцията в Идлиб и процеса на сирийско урегулиране се превърнаха в централни теми на срещата на върха между Русия, Турция и Иран, която се провежда в петък в Техеран, подчертава руската агенция.  ", "date": "2018.09.07", "title": "Путин: Правителството на Сирия има право да постави под свой контрол цялата си територия "}
{"url": "http://epicenter.bg/article/Otkradnati-sa-dannite-na-poveche-ot-380-hilyadi-klienti-na--British-Earueys-/163008/7/0", "text": "Данните на повече от 380 хиляди клиенти на авиокомпанията „Бритиш Еъруейс” са откраднати, пише британският ежедневник „Индипедънт”, цитиран от бТВ.  Превозвачът потвърди, че между 21 август и 5 септември т.г. личните и финансовите данни на около 380 000 разплащателни карти, принадлежащи на клиентите, направили резервации „бяха компрометирани\".  Авиокомпанията добави, че е уведомила полицията, след като откраднатите данни, които не включват данни за пътуване или паспорти, са взети от сайта й и мобилното му приложение.  „Пробивът е спрян и сайтът ни работи нормално\", се казва в изявление на авиокомпанията. Говорител заяви пред „Индипендънт”, че нарушението е установено, когато „трета страна забеляза необичайна дейност и информира за това\".  „Бритиш Еъруейс” са предприели „спешно разследване” и призоваха засегнатите клиенти да се свържат с банките и да проверят кредитните си карти.  На авиокомпанията може да бъде наложена сериозна глоба от Службата на комисаря по информацията. Щетите по репутацията на компанията обаче могат да бъдат по-сериозни, пише „Индипендънт”.  ", "date": "2018.09.07", "title": "Откраднати са данните на повече от 380 хиляди клиенти на „Бритиш Еъруейс”"}
{"url": "http://epicenter.bg/article/Aleksandar-Vuchich-se-zavarna-v-Belgrad--naredi-prekasvaneto-na-komunikatsiite-s-Kosovo-/163011/7/51", "text": "Президентът на Сърбия Александър Вучич пристигна в Брюксел в петък сутринта, където проведе среща с върховния представител на ЕС по външната политика и политиката на сигурност Федерика Могерини. Според първоначалната програма е трябвало да се проведе тристранна среща и с президента на Косово Хашим Тачи, но сръбският държавен глава се отказва и вместо това пристига в Белград, предава сръбското радио B-92, цитирано от Агенция \"Фокус\".  По-рано Вучич е наредил на армията, а след това на полицията и на разузнавателната агенция да прекратят всички възможни комуникации с полицията на Косово и на КФОР.  Той също така е наредил прекъсването на всяка комуникация с албанските и международните представители, действащи на територията на косово.  Междувременно президентът трябва да вземе решение дали да посети Косово, смятано от Белград за провинция на Сърбия, като се съобщава, че неговите съветници са „разделени по въпроса“, от местните медии.  Посещението, обявено миналия уикенд, бе изведнъж поставено под въпрос, след като се появи информация, че властите в Прищина имат намерение да му попречат да посети Газивода.  ", "date": "2018.09.07", "title": "Александър Вучич се завърна в Белград, нареди прекъсването на комуникациите с Косово "}
{"url": "http://epicenter.bg/article/Putin--Rouhani-i-Erdogan--Konfliktat-v-Siriya-mozhe-da-zavarshi-samo-s-pregovori--voenno-reshenie-nyama-/163014/7/0", "text": "Военно решение на сирийската криза не съществува, тя може да бъде решена само по мирен път. Около тази позиция се обединиха президентите на Русия, Турция и Техеран в декларация, разпространена от кабинета на иранския президент след тристранната среща на върха в Техеран. На нея присъстваха президентите на трите страни - Хасан Роухани, Владимир Путин и Реджеп Ердоган, съобщава ТАСС.  \"Русия, Турция и Иран потвърждават своята убеденост в това, че не съществува военно решение за сирийския конфликт, който може да завърши само по пътя на преговори в рамките на политическия процес“, гласи текстът.   „Страните потвърждават намерението си да продължат сътрудничеството помежду си, за да може да елиминират „Ислямска държава“, „Джебхат ан Нусра“ и другите групи и лица, които са определени за терористи от Съвета за сигурност на ООН“, пише още в документа. Тримата президенти потвърдиха \"своята решимост да продължат активното сътрудничество с цел придвижване на политическия процес в съответствие с Конгреса на сирийския национален диалог в сочи и резолюция 2254 на Съвета за сигурност на ООН“.  При това държавните глави подчертават, че трябва да бъдат уважавани принципите на териториалната цялост на Сирия и на Устава на ООН. В документа се подчертава, че \"никакви действия не трябва да подкопават упоменатите принципи\".  Трите страни изказват \"решителността си да противостоят на всеки сепаратизъм, насочен към подриване целостта на Сирия\".  Освен това държавните глави подчертаха „необходимостта от създаване на условия за безопасно и доброволно завръщане на бежанците и вътрешно разселените лица по техните първоначални места на живот в Сирия“, както и за засилване на хуманитарната помощ за гражданското население.  \"За тази цел (президентите) подчертаха необходимостта от координиране между всички заинтересовани страни, включително Управлението на върховния секретар на ООН по бежанските въпроси и други специализирани международни институции.“  ", "date": "2018.09.07", "title": "Путин, Роухани и Ердоган: Конфликтът в Сирия може да завърши само с преговори, военно решение няма!"}
{"url": "http://epicenter.bg/article/Detska-gradina--2--quot-Zvanche-quot----50-godini-istinski-ray-za-detsata-/163012/6/0", "text": "В началото градината е предлагала и една нощуваща група за деца на родители, работещи нощни смени.   , провеждана под ръководството на научни дейци от Научноизследователски институт по образованието „Тодор Самодумов” за намиране на нови подходи и методи за развитието на дидактическата теория и практика.  Тогава широко застъпена е била „откритата практика”, в която учителите от детската градина популяризират постиженията от научноизследователската работа пред колеги от цялата страна.  . Установявят се активни контакти с Оксфордския университет и университета в Стокхолм. Педагогическата практика в София е наблюдавана от научния екип на университетите, екипът от преподаватели получава одобрения и високи оценки.   и постигнатите забележителни резултати са високо оценени от МОН - детското заведение е наградено с орден „Кирил и Методи” – I степен.   и почти всички официални гости от чужбина я посещават. Децата изнасят концерти пред световноизвестни държавници като: зам.-председателя на ООН; генералния секретар на ЮНЕСКО, премиера на Белгия, държавници и експерти от почти всички краища на света - от САЩ, Африка, Азия и Южна Америка.  .  по линия на Правителството във връзка с присъединяването на България в Европейския съюз.  . През същата година започва една от най-значителните промени – иновация във възпитателната работа с децата – въвеждането на „Дейности по интереси”, които се развиват и усъвършенстват във връзка с проявения интерес от страна на родители и новостите в законодателството.   пред изтъкнати световни специалсти в детското възпитание - проф. д-р Одри Къртис от Лондонски университет, президент на световната организация за защита на децата – ОМЕП - 2002 г.; директора на Централния институт за педагогически изследвания в Китай – 2003 г; Министерство на образованието на Турция – 1999 г; Международно училище на регентите в Тайланд – 2000 г.;посланика на Виетнам – 2007, 2008, ,2015, 2017 г.  Дейността на детската градина като водещо и популярно общинско детско заведение е отразена в множество публикации в различни педагогически и други списания и вестници.   През 2014 г . сградният фонд на Детска градина „Звънче“ е разширен с надстройка за две групи, зала за спорт и велоалея – първата в страната, в двора на детската градина.  Всяка възрастова група е разпределена в отделно помещение със занималня, спалня и гардеробна; офис за храна и машинно миене на съдовете и приборите за хранене.  За всяко дете има осигурено персонално пространство - лично легло, гардеробче, столче, място за учебни помагала и се съставя лично портфолио, което да представи детето в развитие.   са със съвременен интериор и с различно цветово изграждане, ново обзавеждане; нова леглова база с матраци, нови чаршафи и покривки за хранене, съдове от аркопал, миялни машини и др.; напълно ново и съвременно е технологично обзавеждане на кухнята и пералнята; обособени са помещения за съхраняване на сценични костюми и декори.   занимания по музика; зала за спорт, танци, гимнастика, балет; закрит плувен басейн – за обучение по плуване и открит басейн за закаляване; 2 кабинета за чуждоезиково обучение, кабинет по приложно изкуство, кабинет по безопасност на движението по пътищата, кабинет по философия за деца, логопедичен кабинет, кабинети за работа на детски педагог и ресурсен учител, здравен кабинет; кухненски блок и пералня.   с уреди и съоръжения според възрастта на децата; ударопоглъщаща настилка на площадките на яслената и първите групи; обща площадка с открита сцена за публични, културни и творчески изяви на децата, пейки за деца и родители; открит плувен басейн за развлекателни игри и закалителни летни процедури, футболно игрище, волейболно игрище, хандбално и баскетболно игрище, велоалея, екокъща, екологична среда с многообразна растителност от рядко срещани видове.  изцяло подменена ограда; подновяване на радиаторите за отопление, обновяване на осветлението; поставяне на сензори за пожароизвестяване; система за видеонаблюдение и охрана, визуална комуникация.  През 2017 г. изцяло е боядисано крило детската ясла – 4 групи, кабинет педагог, кабинет логопед, кабинет психолог и фоайета.  През лятото на 2018 г. е боядисано и освежено крило „Детска градина“ – 4 групи, фоайета, здравен кабинет.   и развитието на градината с автор Цеца Георгиева – директор на детската градина и колектив от преподавателите; създадена е библиотека за родители - осигурен е абонамент на специализирани списания за педагогически и управленски практики, за отглеждане и развитие на детската личност – Списание - \"Детска градина\", Списание - \"Предучилищно и училищно образование - управление, възпитание, обучение\", Списание - \"Моето дете\"; Вестник - \"Учителско дело\", издание на Синдиката на българските учители; Вестник \"Азбуки\", издание на МОН.    а в седем групи (за децата от 4 до 7-годишна възраст) са инсталирани и се  Така се осъществява на практика дигиталното обучение на децата от най-ранна възраст.  отговаряща на съвременните здравно-хигиенни, естетически и културно-образователни изисквания. Осигурява условия, подходящи за интелектуалното развитие на модерния човек у детето, социално- психологическо благополучие и подготовка на децата за училище.", "date": "2018.09.07", "title": "Детска градина \"Звънче\" - 50 години истински рай за децата "}
{"url": "http://epicenter.bg/article/Svetovni-zvezdi-sviriha-v-pamet-na-prof--Petko-Radev/163016/6/0", "text": "Репортаж на    Едно уникално класическо музикално събитие събра музиканти и гости от цял свят в красивата концертна зала на Областната управа в Бургас – грандиозният възпоменателен концерт, в памет на  .   „Той беше най-големият кларнетист на България, учител на поколения кларнетисти, новатор, първият музикант, който откри нов път на симбиоза между жанровете – между класическата и народната музика.“, припомни с обич и преклонение  , директор и основател на Лятната академия на изкуствата – Созопол.    е световно име в истинския смисъл на думата, както и личностите, които пристигнаха от различни краища на света и участваха в програмата:    - флейтист, който е дългогодишен приятел и колега, както и артистичен директор на лятната Академия на изкуствата. На концерта присъстваха, като гости, синът на професор Радев – Ради Радев и неговата внучка – Елена Радева.   „Мария Принц, проф. Георги Спасов и проф. Петко Радев са хората, без които лятна Академия на изкуствата нямаше да има 13 -то си издание тази година.“, сподели   във встъпителното си слово. Петко Радев е сред учредителите на  „Лятна международна Академия на изкуствата“ и преподавател по кларинет, в майсторските класове, които организира Академията.     „Никога няма да забравя срещата ми с него през лятото на 2008 година, когато Мария Принц ни запозна. Той ни посрещна като стари приятели. Запомнила съм първата ни среща с проф. Радев, както и всички останали с огромно вълнение, срещи с една легенда, за нас  музикантите.“, с вълнение разказа Петя Великова.   В програмата на вечерта прозвучаха творби за кларинет, флейта и пиано от известни композитори –  , в изпълнение на виртуозните  и , която живее, концертира и преподава във Виена,  , блестящо изпълненен от младия български кларнетист  , пет багатели на композитора  , представени от световноизвестния английски кларнетист  , солист на кларнетистите в Лондонския симфоничен оркестър от 1986 година и преподавател и солист в Academy of St. Martin in the Fields.   е концертирал по най-известните световни сцени, като Музикферайн  и Концертхаус във Виена, Театър Ла Скала в Милано, Театро Ла Фениче във Венеция и много други.   В концерта участва и флейтистът  , дългогодишен приятел и колега на Проф. Радев, който изпълни Валс No. 2 на Шостакович, в памет на приятеля и колегата си проф. Петко Радев, с когото много пъти са свирили валсът „Шегата“, и като мил спомен за неговата жизнерадост и чувство за хумор, а после в дует с виртуозният кларнетист  , изправиха на крака и просълзиха изисканата публика.   Несравнимата  , бивша студентка и възпитаничка на  със световна кариера, буквално нарисува с кларинета си Solodeconcours на  , едвам сдържайки огромното си вълнение.   Не на последно място, акомпаниментът на перфектнта българска пианистка, живееща във Виена   на рояла, допълни впечатлението за музициране на високо европейско и световно ниво.   Тази интернационална плеяда от уникални музиканти и преподаватели, правят много майсторски класове по света, но сега, от първи до седми септември, събрани от дългогодишното им приятелство и колегиалност между тях, както и с  , провеждат майсторски клас по кларинет в Бургас, в рамките на Лятната академия на изкуствата и по покана на настина неуморимата и всеотдайна Петя Великова, която споделя, че без  , който е и арт-директор на академията, тя нямаше да  съществува и да се осъществява в този вид и на високо професионално ниво.   „За   трябва да се говори, пише, почита и прави много, защото неговия принос е част от  световно културно наследство, духовната му диря е безценен  отворен учебник, а  животът му е история за филм, живот на  един велик и незабравим музикант и човек.“, завърши развълнувано Петя Великова пред изисканата публика от музиканти, жители и гости на града, много журналисти, приятели и гости от чужбина, пристигнали специално за възпоменателния концерт и възможността да се насладят на майсторското изпълнение на уникално събраните за случая световно известни музиканти.  ", "date": "2018.09.07", "title": "Световни звезди свириха в памет на проф. Петко Радев"}
{"url": "http://epicenter.bg/article/NEPOChTENOST-UBIVA-POETIChNIYa-PORIV-NA-DOBRI-ChINTULOV/162975/11/105", "text": "По сливенския калдъръм, един почти сляп човек потропва с тежката си тояжка, за да провери земята под себе си... Нещастията надвиснали над живота му са убили душата му на поет. Първо умира съпругата му от тиф, а после и синът им Петър, само на 22 години. Слепотата го съсипва също. Всички хора са го забравили. Само от време на време в помрачената му душа проблясват спомени за одеските години. За неговите песни, които са били надежда на поробените българи. За майка му, стрина Стояна, която му подава на прага шарена торба с дрехи.   Целува го по челото преди да тръгне по дългия път към Русия. Заръчва му да се пази. А после той никога повече няма да я види. За нея е написал „Стара майка се прощава със сина си”. В мислите му се завръща образа на чичо му Петър, който му пуска в джоба за из път 5 гроша, които е успял да скъта под възглавницата си.   И спомените на слепеца угасват полека. На 27 март 1886 г. животът му се стопява. Успява да разбере, че България е свободна. По улиците, по които до скоро се чува тропота на неговата тояжка се виждат учениците му от градските училища, на които някога е преподавал. Граждани с цветя в ръка отиват, за да се простят със стария учител и поет Добри Чинтулов.   Неговите песни се пеят в Габровското училище още преди Освобождението и са на висока почит. Песен на габровските въстаници от 1862 г. става „Вятър ечи, Балкан стене”. По време на Априлското въстание тя е „българската Марсилеза”.   Васил Априлов докато събира и съхранява музикалния фолклор на българите, мисли и за създаването на авторски песни. Насърчава стипендианта при Главното мъжко училище в Габрово Добри Чинтулов да напише песни по примера на славянофила Хомяков. Априлов му показва неговото стихотворение „Орел”.”С възторг аз продекламирах Хомяковия „Орел” и днес съм благодарен Априлову, защото, като се завърнах в Сливен, под влиянието на „Орел” написах  моя „Стани, стани юнак балкански””.   В спомените на Райчо Каролев пише, че най-обичаните Чинтулови песни в Габровското училище са „Българио, мила майко, ще ли още спиш?”, „Къде си, вярна ти любов народна?”, „Стани, стани, юнак балкански”, „Българи юнаци, ще ли още спим?” И добавя: ”Член 10 от Ученическия дисциплинарен правилник запретява пеенето на запретени песни, но когато учениците ги пееха, ние, учителите, бивахме глухи”.   Действително в Габровското училище е забранено пеенето на бунтовни песни. Навечерието на Освобождението е. И на Априлското въстание. Но освен, че те се изпълняват, се създават от учениците. Дори ги колекционират. Узнаят ли от по-големите момчета някоя нова песен, са готови да се откажат дори от обеда и вечерята, за да я препишат в тефтера си. Сред патриотичните текстове се намират и любовни писма.   ”Една такава моя песнопойка с повече от сто песни, зашита здраво и облепена с един пръст дебел туткал и останала случайно у един мой съученик, сред смущението, когато низамите ни изпъдиха от пансиона ... ми биде повърната от същия, когато случаят ни пак сдружи в пловдивската гимназия след Освобождението. И до днес я пазя като скъп souvenir от онова идеално време.”, пише Никола Начов, ученик в училището. Момчетата преписват песните до късно нощем на свещ, после ги декламират и пеят. Най-много предпочитат Чинтуловите.   Талантливият поет е роден през септември 1822 г. в Сливен в семейството на бедения абаджия и лозар Петър и неговата съпруга Стояна. Двамата с труд се грижели за прехраната на тримата си синове и дъщеря им. Фамилията „Чинтулови” буквално означава „пън“ или още „кютюк“. Оскъдни са данните за семейството. Но, когато голяма част от населението на Сливен губи вярата си да живее спокойно под турско робство и напуска града, Петър Чинтулов остава със семейството си край родното огнище. Щом нещата стават по-спокойни в Сливен, изпраща сина си Добри да учи в гръцко училище. След основното килийно учение постъпва в класно, при вещия грък Георги Цукала, известен като голям българомразец. Продължава да учи при даскал Сава Доброплодни, който по късно ще постави началото на българския театър с побългарената комедия „Михал Мишкоед“. Известно време получава познание и при Димитър Кешиша. От него научава църковно пение и черковния ред. Чинтулов пее в новоселската махленска черква.   Дали разказите на неговите изселени на север в Румъния и Русия съграждани и роднини, които минават през Сливен на път за поклонение в „Света гора”, дали чуждите приказки за руските училища, но Чинтулов цяла година обмисля как да замине. И без никакви приготовления, едва шестнадесет годишен, тръгва през 1839 г. първо за Търново. Там работи, спечелва някоя пара, но и се докосва за първи път до „История славянобългарска” на Паисий. През 1841 г. заминал за Одеса.   Три години по-късно се сдобива със стипендия за Херсонската духовна семинария. Това става благодарение на ходатайството на Васил Априлов чрез херсонския архиепископ Гаврил и новорусийския (одеския) генерал-губернатор граф Воронцов. Издействани са четири руски стипендии в Одеската семинария. Така Чинтулов става един от първите априловски стипендианти.   Талантливият поет живее в една стая с Илия Грудов от Габрово. В ръцете му попада от някъде една цигулка и скоро той се научава да свири на нея. В забави и веселби увлича всички, които го слушат. С тази цигулка не се разделя до гроба си. Грудов слуша в захлас приятеля си и го аплодира. Близък техен приятел става и отец Натанаил.   Срещу семинарията се намира приятното кафене Майер. В него има орган. Чинтулов обича да посещава кафенето, да пие чай, да слуша музиката и да мечтае. Но не може да си позволи всеки ден това удоволствие. Парите не достигали. Отец Натанаил предоставя чаения си прибор на Добри и Илия, за да не харчат пари. След време Чинтулов му казал: - Отче, вашият чай е хубав, но не ми се услажда, както у Майер, при оная хубава музика. -  Там ли искаш да си пиеш чая? -  Там, отче. Музиката на Майеровия орган изпълва душата ми. Раждат се стихове. - Стихове ли? Имаш ли някои написани? -  Нямам, но те са в душата ми, ще ги напиша... -  Слушай момче, ще ти давам по 15 сребърни копейкии за чай, но при условие че ми носиш от кафенето по една песен...Става ли? -  Разбира се, отче Натанаиле, ще имаш от мен по една песен. Още на следващият ден, Чинтулов написва „Стани, стани, юнак балкански” и я представя пред Илия Грудов и отец Натанаил. А той казва: - Отлично! Да си жив и здрав да напишеш много такива стихотворения за нашия поробен и измъчен народ.   После младият мъж запява известната и до днес българска песен. Той има нежна душа и под звуците на оркестър в някоя гостилница налучква ритъма на своите песни. Какви стихове пише Чинтулов в Одеса - никой до днес не знае. Но през пролетта на 1846 г. е имал в тефтерите си поне няколко стихотворения в патриотичен дух. За това съобщава Найден Геров. На Трапезица били четени „Добреви стихове”, свидетелства той.   Едва ли тези негови стихотворения са били малко на брой. Тогава нито ред не е напечатан на хартия. Те се пръскат в преписи из цяла България.   През пролетта на 1850 г. Чинтулов се връща в родното място и става учител. Неговият благодетел Диамандиев от Браила, при когото се отбива на път за Сливен, му препоръчва да се завърне именно в родния си град. Осигурява му годишна заплата от 2000 гроша.   Одеският възпитаник се заел с устройството на българско класно училище в Сливен. Той eзапомнен с реформите си, които прави в образованитето и с читалищната си дейност. Преподавал на български език катехизис, свещена история, славянска граматика, география, всеобща история, физика, геометрия и черковно пение. Положил много усилия за премахването на гръцкия език от черквите. Щом се хванал да чете апостола по славянско или да изпее „Господи помилуй” някои невежи жени го нападнали и упрекнали. Но Чинтулов заедо с група млади хора, успява да премахне гръцкия език.   В родния си град той е самотен, един от малкото образовани, с духовни ориентири, не може да се приспособи към нравите на своите съграждани.”Нямах общество, нямах с кого да разменя две думи, нямах с кого да деля мислите си; мъчно, скучно ми беше!”, казва той след Освобождението. Пие чай, ритуал непознат на сливенчани, чете и отново препрочита донесените книги от Русия. Нямало библиотеки, вестници, списания. После продължава: ”Дене ме развличаше училището, но ноще аз трябваше да се мъча душевно; а за да не стане това, съсредоточих се в себе си и седнах да работя за милата ми България, да пиша стихотворения и да се развличам с цигулката, която обикнах”. Пазел се от силни страсти. Продължавал да пише своите стихове, но и все още дава тайно да се преписват донесените от Русия.   Един от близките на Чинтулов е някой си поп Станчо. На него доверявал мислите си. Но свещеника се оказал недобронамерен, коварен и неискрен. Поп Станчо взел на заем 5 000 гроша от Чинтулов. След дълго чакане да му ги върне, поета си поискал заетата сума. Свещеникът го заплашил, че в конака ще го накара да не помисля вече за парите си.   „Замръзнах на мястото си, като си смислих турската тъмница и следствието от моето затваряне. Върнах се аз дома душевно наскърбен, забравих грошовете и прибързах да прибера и претребя всичко що имах в ръкописи, що можеше да ме компроментира. Разтворих чекмеджетата на масата, разтворих сандъка си, дето лежаха свити, свързани моите исторически записки, стихотворения, две повести и пр. – всичко това осъдих на смърт! Занесох ръкописите при огъня, разплаках се, като че ли ме погребаха жив, и ги струпах върху пламтящитеглавни. Хартията почна да пламти, аз стоях над нея; сълзи ручеха из очите ми, аз прокълнах съдбата си! Когато моите възвишени идеали, моите надежди и стремежи сам си аз горях в пламъка, произнесох думте:”Проклета да е ръката ми, ако хвана още веднъж перото да пиша за тоя подъл роб!\".   Така перото на Чинтулов притихва на писалищната маса. Човешката непочтеност убива порива му на поет. Оцеляват малко от стихотворенията му, преписвани по тефтери от любители на творчеството му.   Не стига това огорчение, но завистливите българи, създават интриги около намеренията му да стане зет на фабриканта Добри Желязков. Не стихват и коментарите около голямата му заплата давана от Диамандиев и от общината. В една лятна вечер отишъл да се разходи в местността „Орешак”, седнал под един орех и тъкмо се размислил, куршум минал над главата му и се забил в дървото. Някой е изпратен да го убие...   Щом изтича договора му, Чинтулов бърза да се премести в Ямбол, където отново е учител. Спечелва уважението на всички в града. Поканен е за главен учител в Стара Загора, Сливен и Ямбол. Той пак избира родния си град, но при условие, че не му се месят училищните настоятели в работата и му оказват съдействие при нужда. Изпращат го за представител на църковния събор в Цариград. Този събор учредява българска екзархия и избира първия български екзарх.   Найден Геров е вече руски вицеконсул в Пловдив. Чинтулов чрез него търси да си вземе заема от поп Станчо, който бил на служба в гръцката църква в Пловдив. Дали е взел парите си? Сигурно! Но по-важно е, че тази история унищожава цялото му творчество.   През 1855 г., чак до 70-те години, песните му се пеят с плам вече в цяла България. Но нещо се пречупва в душата му. Когато през 1872 г. негови приятели го канят в Сливен, за да стане член на революционния комитет, той отказва. Не вярва че българите могат със свои сили да се освободят. Казва, че народният дух е слаб, за да се повдигне. Трябва народът да се просвещава, трябва да му се вдъхва любов към отечеството. А ние сме „мудни“. Готов е да помогне материално и със съвети към младите, но да стане част от комитета, отказва решително.   Той оставя на народа ни около двайсет стихотворения, които и до днес са символ на българщината. Те носят силата на проглеждащия народен дух за свобода. Измежду най-известните са: „Стани, стани, юнак балкански”, „Къде си вярна ти любов народна”, „Вятър ечи, балкан стене”. Повечето стихове са се преписвали от ръка на ръка, често без името на автора им. Печатани са в песнопойки. Затова не се знае какъв е автентичният текст на самият Чинтулов. Същата е съдбата и на написаните от него учебници по реторика, литература, руски и френски език, математика, нотно пеене. Те остават във вид на преписи.   Стихотворенията му някога толкова силно са въздействали на българският дух, колкото и днес.   И сега, щом човек разлисти неговата малка стихосбирка, пред очите му се втурват най-милите и топли за всеки българин думи - свобода, майка, радост, любов, знамена, земя, огън, отечество.   А в късна вечер в старата сливенска махала „Дели балта”, около къщата на Чинтулов, се промъкват сенки, които се загубват в двора... От някъде едва-едва се чува цигулка... Песента на свободата леко излита от струните, за да ни напомни, че хората, които са недостойни да бъдат свободни, желаят всеки да бъде роб...  ", "date": "2018.09.07", "title": "Мирела Костадинова: Непочтеност убива поетичния порив на Добри Чинтулов"}
{"url": "http://epicenter.bg/article/Minyu-Staykov---Karnobatman-/162985/11/0", "text": "Жичкаджия, Апаша, Алкохолен бос, Цар на спирта, Алкохолен Барон… През годините така са наричали в различни публикации Миню Стайков, който пак е в светлината на прожекторите. Този път – на прокуратурата. В сряда шефът на “СИС Индустрийс” бе задържан заедно с още 9 души по подозрение за участие в нелегалната фабрика за цигари, разкрита още на 18 юли в Карнобат. А вчера получи тежки обвинения.  В Карнобат го знаят всички. Но не обичат много да говорят за него, защото почти няма семейство, което да не се препитава в неговите фирми – дестилерии, винарни, лозови масиви, мелничен комбинат…  Някои обаче си спомнят, че още преди 1989 година изкарвал нелоши пари, като заснемал на видео сватбени тържества. Това е още преди да започне работа като електротехник. Миню Стайков е роден през ноември 1961 г. в Карнобат и твърди, че детството му е минало по лозята, от които сега фирмата му държи 26 000 декара. Завършил е селскостопански техникум, но започва работа като електротехник. Учи и мениджмънт, а в края на 1989 г. регистрира първата си фирма “Топаз” по тогавашния Указ 56 за насърчаване на дребното предприемачество. Тогавашното момче днес управлява наистина алкохолна империя, която е първа или втора на българския пазар според различни оценки.  Миню Стайков прохожда в търговията с вносен алкохол. Първите му доставки са за курортите по морето, а после и за цялата страна. “СИС индустрийс” е създадена през 1992 г., като в нея тогава влиза като съдружник баща му Стайко, а в момента се управлява от съпругата му Рени Михайлова Стайкова. Самият той сега по данни от Търговския регистър участва в управлението на други 9 фирми, сред които не са “Винпром Карнобат” и “Топаз мел”, в които Стайков е само собственик на дялове.  През 1991 година Стайков се свързва с холандски бизнесмени, чиято фирма е с двестагодишна история в алкохолния бизнес. По лиценз пуска серията “Савой клуб”. Тази марка тогава е собственост на “УТО Недерланд”, втора по мощ в своята страна. Така залива пазара с водка, джин, уиски, ром, бренди. Чрез същата фирма у нас влиза бърбън – американско производство, който се бутилира под марката “Савой клуб”. Пак тогава на пазара излиза и друга серия на Стайков – “МаКой”, заимствана от английската “У. Б. В. Мидланд дистилърс”.  Постепенно компаниите на Стайков се налагат като едни от най-големите производители на твърд алкохол и на вина у нас. Според различни данни държи около 30 процента от този бизнес в България. Отваря луксозни офиси в столицата срещу японския хотел. Ходилите там разказват, че всичко в кабинета му било тапицирано със скъпа кожа от щрауси, има добра колекция от картини, някои от тях – шедьоври на изобразителното изкуство, обича да пътува по света, да пазарува от елитни модни къщи, да ходи на лов.  През януари 2004 година взрив в асансьор в съседната сграда на ул. “Дж. Баучер” в столицата убива собственика на “Интерпетролеум груп” Стоил Славов и още трима души. Тогава Миню Стайков споделя, че “За съжаление, никой от нас – граждани, бизнесмени или министри, не е застрахован от посегателствата на битовата, уличната или организираната престъпност”. Но подчертава, че няма основание да се смята, че взривът има отношение към него или към компанията му.  Името на “СИС Индустрийс” многократно е замесвано в скандали около незаконно производство на алкохол. Още по времето на кабинета “Костов” фирмата бе нарочена като участник в контрабанда на спирт. Тогава беше проведена прословутата операция “Градус”, но след едно дарение от Миню Стайков на фондацията на Елена Костова “Бъдеще за България”, нещата утихнаха. Стайков твърди, че е дарил 15 000 лева, но според други източници ставало дума за над 40 000 лева, както и стоки в натура – брашно и захар.  През 2005 г. пресцентърът на МВР съобщава за акция в офиси и помещения, ползвани от “М. С., по прякор Апаша”. Оттогава прозвището му се лепва като бандерол. Но и след тази акция на МВР няма последици за собствениците на компаниите.  Гости на бизнесмена в Карнобат през годините са били доста от политическите лидери на България. Симеон Сакскобургготски и Сергей Станишев са зарязвали заедно с него лозя за Трифон Зарезан. През 2004 г. му гостува президентът Георги Първанов. Който година по-рано удостоява Стайков с юбилеен медал “100 години “Илинденско-Преображенско въстание”, а бизнесменът го дарява със скъпа ловна карабина.  Според данни за 2017 г. “СИС индустийс” е имала оборот от 36 млн. лв. от вино и 44,5 млн. лв. от твърд алкохол. Голям е и годишният оборот от търговията с брашно на “Топаз мел” – 76,7 млн. лв. Мелничният комбинат на фирмата е с модерно оборудване и е един от най-големите на Балканите.    Миню Стайков е близък приятел на зам.-шефа на Общинския съвет в Бургас Бенчо Бенчев – един от най-големите зърнопроизводители в Карнобатско. Неотдавна Бенчев бе обвинен за укривателство на Димитър Желязков-Митьо Очите. През 2005 г. Стайков и Бенчев обявиха публично плановете си да строят летище в Карнобат, тъй като щели да си купуват по един самолет, но това не се случи.  Синът на бизнесмена Стайко е разведен с Александра – щерката на Ветко и Маринела Арабаджиеви. Има и дъщеря Яна.  Щетата, която е нанесла на държавния бюджет откритата край Карнобат нелегална фабрика за цигари, възлиза над 70 млн. лева. Към момента е задържано за 24 часа лицето Миню Стайков. “Мерки досега не бяха предприети, тъй като нуждите на разследването и на държавата предполагат да бъдат хванати “едрите риби” – организаторите и ръководителите на това нелегално производство”.    Ще оглася информация за незаконно подслушване, извършвано под ръководството на бившия вътрешен министър Цветан Цветанов. Ако тази информация се окаже вярна, ще се окаже, че е извършена безскрупулна злоупотреба с власт…  Иво Прокопиев, Гриша Ганчев, Миню Стайков, Красимир Гергов, Цветелина Бориславова са сред подслушваните бизнесмени. Това е безпрецедентен скандал и погазване на Конституцията и законите.    Уникалният вкус на Карнобат, събрал най-доброто от нашите лозя, стана истински посланик на българския дух, традиции и самобитност по време на Срещата на върха в София. Любимата ракия на Брюксел, както е по-известна “Кехлибар” сред ценителите заради златния си медал от Concours Mondial de Bruxelles, даде повод на Ангела Меркел, Еманюел Макрон, Себастиян Курц, Виктор Орбан, Жан-Клод Юнкер, Доналд Туск, Антонио Таяни, и на останалите лидери от 28-те страни членки на ЕС, да вдигнат историческа наздравица за европейското бъдеще на Западните Балкани.”   ", "date": "2018.09.07", "title": "Миню Стайков – Карнобатман "}
{"url": "http://epicenter.bg/article/Prof--Iskra-Baeva--Drug-prochit-za-Saedinenieto---Iztochna-Rumeliya-ili-Makedoniya/162987/11/0", "text": "Съединението на Княжество България с Източна Румелия и особено защитата му в Сръбско-българската война от есента на 1885 г. е едно от най-важните събития в новата българска история. Тогава българите не само извършват велико национално дело, но и с невероятно себеотрицание побеждават в първата война на модерната си държава. Затова с пълно основание отбелязваме 6 септември като празник. Но като повечето исторически събития и Съединението има тъмни страни, които обикновено пренебрегваме в празничната атмосфера. Поуките от историята обикновено са скрити в детайлите, затова ми се иска да обърна внимание точно върху това. Става дума за съдбовността на избора, който правят националреволюционерите, извършили Съединението.   Ще припомня. Берлинският конгрес разпокъсва освободена България, което предизвиква у много българи желанието да продължат борбата до пълно освобождение. Така създаденият на 29 август 1878 г. в Търново комитет „Единство” си поставя за цел „Единството на всичките българе и улучшението на тяхното днешно положение“. Следва изграждането на македонските комитети, чието име говори ясно за целите им. За никого няма съмнение, че най-важната задача е освобождението на Македония, върната на Османската империя.   Такива са емоционалните реакции на българите. Реалностите обаче са други. С течение на времето за националреволюционерите става все по-ясно, че освобождението на Македония трудно ще се реализира, както показва поражението на Кресненско-Разложкото въстание от 1878 – 1879 г. Изправени пред избора да продължат борбата за Македония, или да се насочат към обединението на двете български държави – Княжество България и Източна Румелия, националреволюционерите правят верния извод да приемат реалностите. Затова през 1885 г. Захари Стоянов създава БТЦРК в Пловдив. И макар в целите да е записано, първо, освобождението на македонските земи и второ, обединението на Източна Румелия с Княжество България, в средата на годината първата задача е изоставена като нереалистична.   Успехът на акцията от 6 септември 1885 г. рязко увеличава територията на България. От 63 752 тя нараства до 95 223 кв. км, което я прави най-голямата християнска държава на Балканите. От национална гледна точка това е голяма победа, но от гледна точка на баланса на силите на Балканите е голям проблем. Съседите на България започват да я гледат с опасения и шансът да продължи по същия начин обединението на българските земи на практика изчезва.   Изборът, пред който са изправени Захари Стоянов и неговите съратници през 1885 г., е съединение или Македония. Те избират първото, което означава отказ от второто. Всичко това остава скрито зад триумфа от успеха, особено в Сръбско-българската война, но се оказва съдбовно за по-нататъшното развитие на македонското националноосвободително движение. Доказва го Илинденско-Преображенското въстание от 1903 г. Българската държава му оказва скрита подкрепа, но заради общото международно неодобрение тя няма как да го направи открито и въстанието завършва с поражение. И не е само това – въстаниците са силно разочаровани от липсата на открита българска помощ. Това проличава от писмото на Главния щаб на Втори македоно-одрински революционен окръг до българското правителство от 9 септември 1903 г.:    Такива са реалностите. България не може да се намеси открито в защита на въстанието. И въстаниците най-после разбират, че Великите сили няма да им позволят да се присъединят към България, и се ориентират към други възможности – например автономията. От тук нататък България трябва да търси международно решение на проблема с Македония. И е най-близо до реализацията на общонационалната идея, с която започва държавния си път, в края на първата Балканска война. Но получената част от Македония изглежда несправедливо малка. Затова по логиката всичко или нищо България влиза в Междусъюзническата война, завършила с национална катастрофа.   Изводът, който искам да направя, е, че когато правим избор, трябва да мислим и за по-далечните му последици. И най-вече – да се съобразяваме с реалностите.    ", "date": "2018.09.07", "title": "Проф. Искра Баева: Друг прочит за Съединението - Източна Румелия или Македония"}
{"url": "http://epicenter.bg/article/Georgi-Markov--I-v-Bi-Bi-Si--i-v--quot-nezavisimiya-quot--Tayms-nyama-svoboda-na-slovoto-/163015/11/61", "text": "  От много отдавна вече не вярвам в „свобода на словото“, която на практика се свежда и в двата свята до свободата да крещиш на глас у дома си или пред неколцина приятели това, което те вълнува.   Това пише през 1977 г. от Лондон писателят Георги Марков до своя приятел Димитър Бочев.  Извинявай, че малко забавих отговора си на последното ти писмо, но просто нямах време да седна да ти пиша, пък и вече намразих всякакъв вид писмовна дейност, след като трябва да прекарвам вероятно две трети от времето ми, дадено от природата – върху пишеща машина. Благодаря ти много за желанието ти да бъдем заедно, което много би ме радвало, но не се обадих на Захариев, нито имам намерение да му се обаждам. Причината е, че докато не ме изгонят от Би Би Си, по-добре да стоя тук, защото смяната, както знаеш добре, ще бъде най-проста илюстрация на нашата поговорка („Пременил се Илия – пак в тия”).  Второ, струва ми се, че между мене и всички тия радиоорганизации съществува точно същият вид разминаване, което съществуваше между мене и българските партийни организации.  От много отдавна вече не вярвам в „свобода на словото“, която на практика се свежда и в двата свята до свободата да крещиш на глас у дома си или пред неколцина приятели това, което те вълнува. Но я се опитай да изкажеш мнение в „независимия” вестник ТАЙМС или в независимото Би Би Си? Имаш много здраве от пробитата шапка на демокрацията. Там, но както и в „Работническо дело“, трябва да се съобразиш с линията на вестника или радиото.  Принципите са абсолютно същите. Разликата е само във формите – едните са по-груби и недодялани, а другите по-гладки. Всичко това, което ти говоря, ти вече си го познал. И всичко това аз имам твърдото намерение да напиша в един или няколко романа. Защото нито хората от Радио София, нито хората, които стоят зад тукашните радиостанции, ги е грижа за България и българите. Просто хората си изкарват хляба, както биха могли да го изкарат с отглеждането на таралежи, например.  Единственото, което вълнува и едните, и другите, е сигурността, която работната площадка им дава, т. е. повишенията, пенсиите, разните други удобства, плюс суетата да се наричаш радиожурналист, което при всички случаи звучи по-добре отколкото „таралежовъд“. Така че всяко решение, което те взимат, всяко мнение, което те изразяват, няма нищо общо с истината, правдата, борбата за доброто и съвършенството на човека, любовта, красотата. Не! Никаква друга кауза, освен своята проста и ясна кауза – да си циментираш положението и да не си създаваш неприятности.  Все повече ме смайва впечатлението, че истинската болест на нашето време не е нито комунизмът, нито капитализмът, нито тероризмът, нито каквито и да са революционни и контрареволюционни евангелия, а главно (може би дори единствено) това мръсничко, подличко, егоистично добре маскирано, добре гарнирано чувство да си осигуриш твоето живуркане, като се присламчиш към някой октопод, който има нужда от тебе да му чистиш пипалата.  Все по-силно съм убеден, че светът съвсем не се дели на добри и лоши хора, на леви или десни, на вярващи или невярващи, а главното деление, което има значение за нас, е на хора, които могат, и на хора, които не могат. С други думи – на творци и на паразити. Има различни видове творчества, както има и различни видове паразити. Селянинът, който сее на нивата, е творец, жената, която ражда и отглежда деца, е творец точно толкова, колкото Айнщайн, Бетовен и Достоевски са творци. Този, който прави обувки, е творец, клоунът на сцената е творец, бръснарят на ъгъла е творец и т. н. Но оттук започва най-голямата драма на хората. Творците и особено талантливите от тях никога не се съюзяват. Първият белег на един талант или на един гений е неговото несъгласие с другите.  Много пъти съм казвал, талантът е независимост. И затова всички истински творци поради вътрешната си сигурност, поради устройството си винаги са в пълно разногласие по всички големи въпроси. В замяна на това паразитите или ако щеш, посредствениците се обединяват, подреждат се в стройни редици и създават могъщата армия на администрацията и бюрокрацията.  Тъй като те нямат творческата сигурност и смелост, тъй като по даденост са страхливи и несигурни, те намират подкрепа в своето общество, в своята администрация, която трагично им дава власт над творците. Администраторите най-много ненавиждат през живота си творците и творчеството, защото всяко нещо, създадено на този свят, им казва, че те не могат да създават, че те са просто паразити.  Никой не е изливал повече злоба и завист спрямо творческата част на света от тия осакатени нещастници, които са си присвоили правото да управляват другите. Те се боят от творците, защото творецът не се подчинява лесно, той не е добър служител, той не е примерен чиновник, който казва сладникаво усмихнат „да, сър!”. И затова на тебе ти е ясно например защо всяка дребна редакторска маймунка, колкото и бездарна да е, която почука на вашата врата (или на тукашната), има огромни предимства пред такива като мене.  Защото те не се интересуват какво всъщност предават за България, не се интересуват да вникнат дълбоко в нуждите на ония, които слушат оттатък, да отговорят най-пълно на техните очаквания… а просто да си изслужат времето за пенсия и след това да имат приятни старини в някое крайморско топло заливче.  Когато пристигнах тук, на Запад, бях много изненадан да открия, че почти всички хора, които срещнах, и тукашни, и емигранти, всъщност се бореха и мечтаеха да получат в живота нещо, което аз бях захвърлил в България – пари, гарантирано положение, слава. Почти всички, и англичани, и германци, смятаха, че аз съм бил луд и че е абсолютно морално да лежиш на гърба на цял народ и да си живееш като привилегирована гадина.  Този морал така ме порази, че тогава разбрах, че обществената съвест на Запад е или мръсна политическа игра на деня, или куп лайна, че тя не е искрен отклик на нищо, защото малцината честни и искрени донкихотовци, които милеят за човешкото достойнство, нямат достъп нито до радио, нито до телевизия, нито до вестници. Ако търговските интереси на Запад повеляват, те са в състояние да започнат да свирят съветския химн редом със собствените си национални диарии.  За мой и твой ужас, това е действителността. Това е все същият конфликт между партията и отделните творци. Ако комунизмът някога дойде на Запад, уверявам те, че техните диктатури ще бъдат далеч по-отвратителни от нашите – източните. Но ако не дойде, причината за това ще бъде, че техните обществени форми са по-съвършено неморални и по-солидни укрепления за посредствеността и бездарието, основите на несправедливостта са много по-дълбоки и парфюмът на демагогията (за да прикрие миризмата на лайната) – много по-силен.  Знам, че въпросът ти е естествено – А ЗАКЪДЕ СМЕ НИЕ? КАКВО ДА ПРАВИМ НИЕ?  Най-глупавото би било да се лъжем, че нещата не са такива, каквито са. Най-непростимото би било да се гръмнем. Отговорът е много прост – ние трябва да продължаваме да бъдем точно това, което сме били – луди. Защото това е формата на живот, която най-добре ни приляга, защото ние сме родени за нея и защото е най-висша привилегия на природата – ДА НЕ БЪДЕШ КАТО ТЯХ. И струва ми се, че цялата красота на живота, че ако щеш, целият му смисъл (нали красотата е смисъл), като че е заложен в лудостта на лудите. Всичко наистина голямо и красиво, което и природата, и хората са създали досега, е изблик на тази лудост, която според мен е самата същност на МОЖЕНЕТО.  Пиши, ако чувстваш, че можеш да пишеш, рисувай, ако мислиш, че можеш да рисуваш, кови, ори, пей, прави нещо, което усещаш, че можеш да правиш, и не се извинявай, че някой не ти е дал микрофона си, че не искат да те печатат. Когато творбите ти станат безспорни, конформистката същност на ония, другите, ще заработи в твоя полза, те ще те приемат като СВОЙ, ще те пуснат по радиото, по телевизията, навсякъде, паметник ще ти издигнат, за да докажат, че онова, което ти си направил, е ТЯХНО. Те винаги са си присвоявали всичко голямо от историята, всичко, което лудите са създали.  Затова можеш да си обясниш такива странни картинки, че музикално глухи охкат и ахкат по Бетовен, литературно слепи хора хвалят до небесата Достоевски и цели шайки от нищожества честват коленопреклонно Ботев (и дори наум не им минава да се опитат поне мъничко да бъдат като него).  Ето това е конфликтът! Най-големият, най-дълбокият, единствен сериозен конфликт.  И в този конфликт такива като мене нямат микрофоните, нямат вестниците, издателствата, киното. Всички те са от другата страна, където комунистически, капиталистически, националистически и господ знае какви още микрофони стоят редом и се борят, за да наложат под един или друг цвят властта на нищото.  Трагично, ние не можем без един компромис – този, който ти дава залъка. Но само при условие, че този компромис ще ти помогне да продължаваш да бъдеш това, което си.  Драги Митко,  Ето ти горе-долу картинката на нещата, така както аз я виждам. Тя не е безнадеждна. Тя е реална, което значи, че вътре, дълбоко в себе си, съдържа надежда.  След като ти изпонаписах всичко, което чувствах, позволи ми сега да спра, да пожелая на тебе и на Клавдия здраве и любов и предполагам, че скоро пак ще си пишем.   ", "date": "2018.09.07", "title": "Георги Марков: И в Би Би Си, и в \"независимия\" Таймс няма свобода на словото "}
{"url": "http://epicenter.bg/article/Balgariya-obmislya-vnos-na-priroden-gaz-ot-Izrael-i-Kipar-/163013/4/0", "text": "Регионът на източното Средиземноморие би могъл да е един от стратегическите източници на алтернативни доставки на природен газ за Европа. Около това се обединиха енергийните министри на България - Теменужка Петкова, на Гърция - Георгиос Статакис, на Сърбия – Александър Антич, на Държавата Израел – Ювал Щайниц и заместник-секретаря на Департамента по енергетика на САЩ – Марк Менезес. Това съобщиха от пресцентъра на министерството на енергетиката.  Срещата се проведе в рамките на енергийния форум на Югоизточна Европа в Солун. Обсъдено бе развитието на пазара на природен газ в региона на източното Средиземноморие и ролята на диверсификацията на източниците и маршрутите за доставка за гарантиране на енергийната сигурност.  \"Основен приоритет за България е гарантиране сигурността на енергийните доставки за страната, региона на Югоизточна Европа и Европейския съюз. Като един от възможните източници на природен газ разглеждаме новооткритите офшорни газови находища в Израел – Тамар и Левиатан, както и това в Кипър – Афродита\", каза министър Петкова.   \"Успешното съвместно сътрудничество между България, Гърция, Сърбия и Израел ще гарантира енергийната сигурност в региона. За да изпълним поставените си цели, трябва преди всичко да изградим липсващата инфраструктура\", допълни тя.  В рамките на визитата си в Солун министър Петкова се срещна и със зам.-секретаря на Департамента по енергетика на САЩ – Марк Менезес. Той изрази подкрепа по отношение на предприетите от българска страна действия за реализацията на интерконектора Гърция-България, както и за възможността страната ни да участва в проекта за изграждане на терминал за втечнен природен газ до Александруполис.   По думите на зам.-секретаря Менезес САЩ биха могли да осъществяват доставки на втечнен природен газ за България и региона на Югоизточна Европа именно през инфраструктурата на тези два проекта.  ", "date": "2018.09.07", "title": "България обмисля внос на природен газ от Израел и Кипър "}
{"url": "http://epicenter.bg/article/Zapochva-sadebniyat-protses-sreshtu-Desislava-Ivancheva-/162965/3/0", "text": "За днес е насрочено разпоредителното заседание по делото срещу отстранената от поста кмет на \"Младост\" Десислава Иванчева, бившата й заместничка Биляна Петрова и бившия районен кмет Петко Дюлгеров, предава БГНЕС.  Процесът стига до Специализирания наказателен съд /СНС/ по-малко от пет месеца след показните арести на Иванчева и Петрова по обвинение, че са поискали половин милион евро от строителния предприемач Александър Ваклин.  Делото ще се гледа от съдия Иво Хинов, който, след като изслуша становищата на прокуратурата и на адвокатите на тримата подсъдими за качеството на обвинителния акт, ще реши да започне ли то по същество или да бъде върнато на прокуратурата.  Държавното обвинение твърди, че Десислава Иванчева, с помощта на Биляна Петрова, и с посредничеството на Петко Дюлгеров, изнудвала бизнесмена Александър Ваклин, срещу пари да получи необходимото му разрешение, за да строи в „Младост“.  Обвинителният акт описва как е бил договарян размерът на целия подкуп и предаването на първата вноска, колко да е комисионната на Дюлгеров, как да стане получаването и предаването на белязаните 70 000 евро, как са били задържани тримата и какво е било намерено при обиските, които специално за Иванчева и Петрова продължиха с часове на едно от най-натоварените столични централни кръстовища.  Обвинителният акт твърди, че кметицата на „Младост“ приела толкова лично случая на Ваклин, че си водела бял тефтер със суми и инициали. По делото доминират записаните разговори между тримата подсъдими с изнудвания от тях бизнесмен. Според огласеното от Иванчева и Петрова, в СРС-тата имало инициали, съвпадащи с имена на действащи политици.  ", "date": "2018.09.07", "title": "Започва съдебният процес срещу Десислава Иванчева "}
{"url": "http://epicenter.bg/article/Spetsprokuraturata--MVR-i-DANS-s-palni-razkritiya-za-aktsiyata-sreshtu-Minyu-Staykov--bosat-ostava-v-aresta/162971/3/0", "text": " Европейска заповед за арест има за Стайко Стайков, за когото имаме данни, че е в чужбина. По отношение на оръжията, те са с разрешителни, но не се държат в помещенията, за които са издадени разрешителните и затова ще бъдат отнети\". Това съобщи наблюдаващият разследващ прокурор Ангел Кънев.    Специализираната прокуратура, МВР и ДАНС правят пълни разкрития за ареста на алкохолния бос Миню Стайков и аферата \"Карнобат\". Данните представят и. ф. ръководителят на спецпрокуратурата Даниела Начева, наблюдаващият разследващ прокурор Ангел Кънев, главният секретар на МВР Младен Маринов и зам.-шефът на ДАНС Николай Ненков.    членове на организираната престъпна група за държане на акцизни стоки без бандерол, пране на пари и данъчни престъпления, съобщи наблюдаващият прокурор Ангел Кънев.    Синът на Миню Стайков се издирва с европейска заповед за арест, а други двама са обявени за общодържавно издирване, тъй като няма данни те да са напускали страната.    Когато антимафиотите влезли в нея, тя била в работен режим, но десетте работници, които са чужденци, били преди това изкарани от фабриката. Там били открити шофьор на тир, натоварен с цигари, както и други отговарящи за тяхното пласиране.   \"На 5 лица сме повдигнали обвинения, на други три не сме успели, защото не са тук. Единият сме обявили за издирване в страна, а други двама в чужбина, тъй като имаме информация, че не са в страна\", заяви още и. ф. ръководителят на спецпрокуратурата Начева.   Припомняме, че Специализираната прокуратура повдигна обвинения на осем лица за участие в група за продажба на акцизни стоки без бандерол, данъчни престъпления и пране на пари. Сред тях е босът на \"Винпром Карнобат\" Миню Стайков. Наложена му е прокурорска мярка от 72 часа задържане в ареста. Обвинен е и синът на олигарха - Стайко, както и синът на кмета на Карнобат Иван Димитров.     Не се консумира ел. енергия, за да не се допусне подозрение. Самата фабрика има генератори за 4 млн. лв., много модерни.  Нашата цел беше да установим лицата на ръководно ниво и така задълбочихме разследването. При анализа на това откъде идват машините, се установи, че става дума за множество дружества, за което обяви г-жа Начева. Така изникнаха данни за данъчни престъпления и това ни накара да стигнем възможно най-високо в ръководството на тази престъпна група\", заяви Кънев.     \"Събрали сме конкретни документи, които ни насочват към високите нива в тази престъпна група.  Предстои ни много работа за установяване на точните суми по прането на пари. Но схемата е установена и остава да се опишат доказателствата\", обясни още Кънев   \"Разследването е мащабно и по няколко направления. То започна през юни 2018 г. с информация за фабрика за нелегално производство на тютюн и цигари. При операцията срещу тази фабрика на място открихме машини, работници и организиран работен цикъл за обезпечаване на цикъла. Решихме, че имаме два пътя - или да обвиним тези лица, или да продължим разследването, за да установим организаторите и лицата на високо ниво. В резултат на проведените действия и установените връзки между лицата се стигна до операцията, която проведохме с ДАНС и МВР. Тук е мястото да им благодаря за професионалната работа, както и на СДВР\", заяви Начева.   Тя разкри, че е установена верига от фирми, ръководена от едно от лицата, които са арестувани при разследването.  Разследвайки установихме, че за няколко от дружествата е имало дела, но не са били доведени до край. Разгледахме обаче доказателствата и установихме, че те са свързани с нашата дейност и могат да се обединят. Затова предложихме на главния прокурор да премахне постановленията за прекратяване на тези дела в Софийска градска прокуратура и сега тези дела са прикрепени към нашето\", заяви прокурорката.   Начева разкри, че в момента Агенция Митници извършва инвертаризация на складовите наличности, а после на дружествата ще бъдат установени ревизии.    Тези данъци не просто са спестявани на бюджета, а е върнато ДДС. На едното дружество е собственик един от обвинените, а на другото е отговорно лице\", обясни прокурорката.    \"Прави се и ревизия на самите физически лица, за да изясним трансфера на парите\", заяви още прокурорът.   \"  каза още разследващият и допълни, че съпругата на Стайков не е задържана, защото няма отношение към престъпленията.    Проверяваме откъде идва тютюна, което може да разшири разследването, защото той трябва да идва отнякъде. Марките на цигарите са били чужди, а не български и са пласирани в Европейския съюз. Отделните звена на организираната престъпна група не са имали контакт. Когато приключи производството, се извеждат работниците. След това идва звеното по пласмента, за да нямат досег и да се намали риска от издаване на схемата.   За направления спиртни напитки още правим проверка. Сега Агенция \"Митници\" установява точните количества и дали за тях са платени данъци\", заяви още Кънев.   Десетте работници, които са от бившите съветски републики, са вече установени.     В хода на разследването било установено, че над 20 свързани фирми осигуряват логистична подкрепа. По време на акцията преди 2 дни са били претърсени 38 адреса, като не е иззета цялата налична документация, защото прокурорите знаели какво точно търсят.   Самият счетоводител признал, че няма никаква представа от това, с което се занимава, тъй като е със средно образование, а преди това е бил пазач на един от складовете на Миню Стайков.    Междувременно разследващите установили, че в Софийска градска прокуратура преди години са водени 2 дела за данъчни престъпления, които са прекратени. Затова те поискали от главния прокурор Сотир Цацаров производствата да бъдат възстановени, за да ползват доказателства, събрани по тях.   Възложено е на данъчните да извършват проверки на хора и свързани с тях фирми. Също така ще се проверява и дали е платен акциз върху спирт, открит в складовете на \"Винпром\" в село Венец. Събрани са и доказателство за източен ДДС в размер на 1 милион лева.  ", "date": "2018.09.07", "title": "Миню Стайков остава в ареста, издирват сина му, шуреят му е също сред задържаните"}
{"url": "http://epicenter.bg/article/Shofyor--v-chiyto-kamion-tayno-vlezli-migranti--Tyah-gi-pusnaha--a-men-me-zadarzhaha--VIDEO--/162973/3/0", "text": "Бежанци се промъкват тайно в български камиони, за да достигнат желаната дестинация в Европа. В много от случаите те биват залавяни, но шофьорите също понасят наказания, предава Нова тв.  \"В момента, в който открият нелегалните мигранти в камиона ти, ти вече си престъпник. Задържан си, заключен си. На хърватската граница ти слагат и белезници. В Хърватска целият процес изглежда много недостоен\", каза за \"Здравей, България\" Димитър Рашков, член на Съюза на международните превозвачи и собственик на фирма за международен превоз.  В същото време той подчерта, че мигрантите се качват не само в българските камиони.  \"Моят случай беше на ферибота от Кале към Англия. В камиона бяха влезли четирима души - двама мъже и две жени. Едната беше бременна в 8-ия месец и идвала от Еритрея. Те били скрити в кашони\", разказа един от потърпевшите международни шофьори Иван Господинов.  \"Бяха повредили стоката, заради което после си имах разправии. Въпреки всичко тях си ги освободиха, а мен ме задържаха за половин ден. А след около месец при мен пристигна писмо с \"поздрави\" от Кралицата с една много добра сума. Моята глоба беше около 1000 паунда, а на фирмата - около 3 000 паунда\", поясни той.  Само през последните дни на границата между Сърбия и Хърватия са задържани 15 мигранти и са глобени петима шофьори.  ", "date": "2018.09.07", "title": "Шофьор, в чийто камион тайно влезли мигранти: Тях ги пуснаха, а мен ме задържаха (ВИДЕО) "}
{"url": "http://epicenter.bg/article/Arestuvaha-bivsh-zatvornik-za-otvlichaniya-i-brutalni-gavri-s-mladi-zheni-kray-Slanchev-bryag-/162974/3/0", "text": "43-годишният Николай Паскалев е арестуван при съвместна акция на прокуратурата и ОДМВР-Бургас. Срещу лежалия в затвора столичанин са повдигнати обвинения за брутални престъпления - отвличания, изнасилвания и грабежи на три млади жени в района на Слънчев бряг,    Това стана ясно на извънреден брифинг с участието на административния ръководител Любомир Петров, зам.-апелативния прокурор и говорител при Апелативна прокуратура Йовита Григорова, административния ръководител на Окръжна прокуратура Бургас Георги Чинев и директор на ОД на МВР старши комисар Калоян Калоянов.  \"Периодът на престъпленията обхваща цялото лято, възможно е да има и други деяния. Първите два случая ги е държал няколко часа в гориста местност. В Приселци е държал жена от след обяд до другия ден\", каза Любомир Петров.  Жертвите на Николай са жени на 22, 24 и 25 години, занимаващи се с проституция. Зверствата са извършени край комплекса Ханска шатра, където те продавали плътта си. Две от тях са отведени в гориста местност, където били изнасилени. Третата пък е връзвана със свински опашки и изнасилена в гората край село Приселци. На следващия ден е отведена с маска на главата в село Старо Оряхово.  \"Престъпленията са извършени с изключителен цинизъм, граничещ с нечовешкото. След деянията са снимани личните карти на жертвите. Те са били заплашвани, че ако проговорят, ще претърпят, меко казано, неприятни последици върху себе си\", заяви прокурор Чинев.  След зверствата една жертвите дори е карана да изчисти цялата къща, където се гаврили с нея. В момента се издирва съучастникът на Николай Паскалев.  \"Разплитането започна от предния случай. Направихме много добра организация и извършителят беше задържан на място. Отвратително деяние. Предупреждавал ги е да не сигнализират в полицията\", отбеляза старши комисар Калоянов  ", "date": "2018.09.07", "title": "Арестуваха бивш затворник за отвличания и брутални гаври с млади жени край Слънчев бряг "}
{"url": "http://epicenter.bg/article/Falstart-na-deloto-sreshtu-Ivancheva-/162976/3/0", "text": "Разпоредителното дело по случая „Иванчева“, което беше насрочено за днес, се отлага. Причината е, че обвиняемите по него не са се запознали с обвинителния акт в 7-дневен срок, което се полага по закон, предаде Канал 3.  Актът е получен на 31 август, като срокът започва да тече от 1 първи септември.  Същевременно от прокуратурата обясниха, че не са готови всички експертизи за здравословно състояние на бившия кмет на „Младост“ Десислава Иванчева.  На обвиняемите ще се даде допълнителна възможност, за да се запознаят с материалите по делото.   Новото заседание на съда ще бъде на 13 септември.  ", "date": "2018.09.07", "title": "Фалстарт на делото срещу Иванчева "}
{"url": "http://epicenter.bg/article/Plovdivski-dzhigit-napadna-zhena-i-bolniya-i--saprug-i-izbyaga--SNIMKI--/162979/3/0", "text": "Полицията в Пловдив проверява случай, при който шофьор на джип е набил двама съпрузи след серия от засичания на пътя, предава Канал 3.  Случаят е от 5 септември и според очевидци агресивният шофьор първо ударил жената, а след това и мъжа, който бил превозван в линейка с диагноза инсулт.  Инцидентът беше огласен в социалната мрежа Фейсбук с призив да бъде открит шофьора на джипа.  Синът на пострадалите мъж и жена разказва, че на 5 септември 2018 г. линейка е взела баща му, който бил транспортиран от Велинград до Пловдив след изкаран преди дни инсулт. Майката на момчето се качила на семейния автомобил и следвала медиците, които разпоредили двете коли да се движат бавно и внимателно.  В Пловдив на кръстовището на Захарна фабрика джип BMW се вредил между линейката и семейния автомобил. Съпругата на болния мъж опитала да се предреди пред джипа, което ядосало шофьора му. Той я засякъл, след което излязъл от автомобила и нанесъл на жената удар с юмрук.  Свидетел на случката става и болният мъж, който вижда всичко през прозореца на линейката. Въпреки слабото си физическо състояние, той успява да отвори вратата на линейката като се опитва да защити съпругата си. В резултат шофьорът на BMW-то напада и него.  От шока болният мъж припада, а биячът напуска мястото на инцидента.  \"Свързвам се с вас с надеждата, че някой буден гражданин ще се отзове и помогне да намерим въпросният господин от грозната случка която стигна до мен. Става въпрос за моя близка приятелка и нейните родители. Ако някой е видял, чул или знае нещо повече, което би било от полза, моля да се свърже с мен на лично съобщение. Благодаря!\", пише в социалната мрежа синът на пострадалите от наглия бияч.  ", "date": "2018.09.07", "title": "Пловдивски джигит нападна жена и болния ѝ съпруг и избяга (СНИМКИ) "}
{"url": "http://epicenter.bg/article/2000-tsigari-na-minuta-proizvezhdala-nelegalnata-fabrika-v-Karnobat-/162980/3/0", "text": "2000 цигари на минута произвеждала нелегалната фабрика в Карнобат  Разследването на Винпром Карнобат е мащабно и по няколко направления. Това съобщиха на брифинг от прокуратурата.  Месец юли 2018 година е започнало досъдебното прозиводство по информация за нелегална фабрика за нелегален тютюн и цигари.  Машините към момента на операцията са били в работещ режим, но работници там не е имало.  На място са намерени цигари на стойност около 3 милиона лева.  8 лица са обвинени на този етап от разследването - за данъчни престъпления и пране на пари, обявиха разследващите.  На петима от обвиняемите са предявени обвиненията. Другите са обявени за общодържавно издирване.  В хода на разследването е установено, че лицата, свързани с фабриката по един или друг начин са свързани с търговски дружества.  Установени са и парични потоци с неустановен произход.  Събрани са категорични доказателства са укриване на данъци в размер милион и 16 хиляди лева. Тези данъци са спестявани на бюджета от две дружества на едното от които официален собственик е единият от членовете на групата. Общо 20 са дружества, осъществяващи легална дейност и свързани помежду си, които участват в данъчни престъпления по случая „Карнобат“.  Фабриката е открита в района на град Карнобат, имотът е собственост на сина на кмета на града.  Организация и дейността на групата е силно конспиративна. Във фабриката са работили само лица от бивши съветски републики, които не са напускали фабриката, в която дори са имали фитнес. Българи не са били наемани.  Използвали са се изключително професионални машини на стойност над 4 милиона лева.  Те са произвеждали 2000 цигарки на минута.  Фабриката работи в почти непрекъснат режим на работа, каза от прокуратурата. Цигарите са продавани и в България и в чужбина. Цигарите са тютюневи. Назначена е експертиза, която да установи с какво качество е той.  Миньо Стайков и Стайков Стайков са обвиняеми по случая. Миньо Стайков е от лицата за които прокуратурата ще поиска задържане под стража.", "date": "2018.09.07", "title": "2000 цигари на минута произвеждала нелегалната фабрика в Карнобат "}
{"url": "http://epicenter.bg/article/Vizhte-luksozniya-palat-na-Minyu-Staykov-/162986/3/0", "text": "От МВР показаха ексклузивни кадри от операцията по разбиването на нелегалната фабрика за цигари в Карнобат, за която са обвинени Миню Стайков, синът му Стайко и още осем души. На видеото се вижда и луксозният палат, в който живеят Стайков и семейството му. Проведено е изключително мащабно разследване, свързано с установяването и задържането на организирана престъпна група, занимавала се с данъчни измами, пране на пари и нелегално производство на цигари. На този етап от разследването са обвинени 8 лица, като на петима от тях обвиненията са предявени, добавят от МВР.  Един от обвинените е обявен за издирване с Европейска заповад за арест, а други двама се издирват в страната. Установено е, че те са свързани с общо 20 търговски дружества, осъществявали легална дейност – в качеството си на управители или служители – на една верига от свързани фирми, която е контролирана от един от тях.  Установени са и парични потоци с неизяснен произход, като тези пари се влагат в легална икономика чрез различна връзка между фирмите.  Операцията стартира с процесуално–следствени действия на територията на Карнобат, където е открита нелегална фабрика за цигари – в работен режим, с изключително модерно оборудване.  Установено е, чеработниците са били чужденци и за тях са били създадени всички необходими условия с цел те да не напускат района на фабриката. За повече конспиративност, всеки от циклите е бил изцяло отделен.  В хода на разследването, в което активно участват служители на ГДБОП, ДАНС, Агенция „Митници“ и НАП, се стига и до установяването на организираната престъпна група.  ", "date": "2018.09.07", "title": "Вижте луксозния палат на Миню Стайков (СНИМКИ, ВИДЕО)"}
{"url": "http://epicenter.bg/article/MVR--Sluzhitelite-ne-sa-deklarirali-za-politicheski-natisk-pri-intsidenta-s-bashtata-na-prezidenta-/162991/3/0", "text": "Служители на МВР не са декларирали, че над тях е имало политически натиск при инцидента в Харманли с участието на бащата на президента. Това каза началникът на сектор \"Пътен контрол\" към ГД „Национална полиция“ гл. инспектор Росен Рапчев на редовен месечен брифинг в заседателната зала на МВР, предаде репортер на Агенция „Фокус“.  Според него най-голямото нарушение от служителите на МВР при инцидента на 17 август в Харманли с участието на бащата на президента Румен Радев - Георги Радев, е че те не са събрали очевидци, които са необходими свидетели, за да се разреши произшествието.  „Комисията установи, че са допуснати обстоятелства и нарушения при установяване на пътнотранспортното произшествие на 17 август в Харманли, в което участва и бащата на президента Румен Радев, Георги Радев“, каза той.  „Установено е, че служител на МВР не е осъществил служебните си задължения по законосъобразен начин, той си поема отговорността с дисциплинарно отстраняване\", обясни той. По думите му друго нарушение от служителите на МВР при инцидента в Харманли е, че служители не са обезопасили и не са регулирали движението, след пътния инцидент.  \"На мястото на инцидента е имало граждани, които са наблюдавали процеса, което е грубо нарушение. Най-големият проблем е, че при толкова свидетели, служителите на МВР не са набрали необходимите свидетели, за да се установи произшествието“, посочи Рапчев.  По думите му има измяна на първоначалните данни от инцидента, служителят, който е отстранен от длъжност, не е изискал сведения и не е прегледал видеозаписи, които е имал възможност да види. Според него няма информация за това, как е изтекло видеото в медийното пространство.  \"Всичко може да видите, че кръстовището е организирано правилно. Вижда се ясно пътят с предимство. Вижда се, че водачът е навлязъл в кръстовището, той със сигурност е с предимство пред другия водач. Триколесното превозно средство не е трябвало да се намира там, но това не значи, че другият водач не трябва да му даде предимството. Предмет на проверката е да установим дали полицейските служители са действали правилно\", заяви началникът на сектор \"Пътен контрол\" към ГД „Национална полиция“.  ", "date": "2018.09.07", "title": "МВР: Служителите не са декларирали за политически натиск при инцидента с бащата на президента "}
{"url": "http://epicenter.bg/article/Inspektor-Rabchev--Ima-podmyana-na-fakticheskata-situatsiya-pri-katastrofata-s-bashtata-na-Radev/162995/3/0", "text": "Така от МВР коментираха случая с бащата на президента Румен Радев. Георги Радев бе участник в катастрофа с триколка, която стана на кръгово в Харманли. Заради инцидента един служител на реда бе дисциплинарно уволнен. По случая вече е извършена проверка. В МВР е постъпил сигнал за неправомерни действия. Инцидентът се случи през август, а Комисията е приела сигнала за основателен.   „Не се потвърждава твърдението, че участниците не са проверени за алкохол“, заяви инспектор Росен Рабчев.   Комисията установила, че при обработката на данните същото длъжностното лице не е предприело всички необходими мерки по обезопасяване на местопроизшествието. Самото кръстовище е сигнализирано с пътни знаци. Движещите се в него са с предимство.   В 09:38 часа се реализира ПТП-то. Водачът на возилото навлиза в кръстовището и вече е с предимство пред влизащия. Две минути след това пристигат първите служители на МВР.   Започват да разговарят с потърпевшите, но не предприемат мерки да обезопасят самото местопроизшествие. След една минута пристигат колегите им от Пътна полиция. Но движението по пътя все още си върви. Пристига екип на Спешна медицинска помощ.   „Цялото движение е прекратено в този момент и отново нарушение на полицейските служители е, че не регулират кръстовището“, обясни още гл. инспектор Росен Рапчев.   Чак в 10:02 часа служителите предприемат действия за поставяне на конуси. След това всички полицаи излизат от мястото на кръстовището и автомобилите остават на него. Нито един полицай обаче не се навърта около тях.   В 10:49 часа полицейски екип се връща отново на мястото, при което предприемат мерки за снимане и допълнителни разпити на участниците.   В 10:53 часа на място пристига гражданин, който всички полицаи характеризират като бившия кмет на Харманли. Около 11 часа вече са събрани всички данни.   „Най-големият проблем е, че при толкова много свидетели полицейските служители не са оказали необходимата възможност да приведат такива“, обясни служителят на реда. По думите му не деклариран натиск върху служителите при обясненията им за случая. „Реално ние установихме, че той (бел. ред. уволненият полицай) не се е позовал на това да прегледа видеозаписите и да разпита свидетелите“, посочи още гл. инспектор Росен Рапчев.", "date": "2018.09.07", "title": "Инспектор Рабчев: Има подмяна на фактическата ситуация при катастрофата с бащата на Радев"}
{"url": "http://epicenter.bg/article/Vizhte-dvoretsa-a-39-la-Versay-na-Vetko-i-Marinela-Arabadzhievi--SNIMKI-/162996/3/0", "text": "Специализираната прокуратура, която миналия петък поде грандиозна акция срещу Маринела и Ветко Арабаджиеви, освен че преобърна с хастара наопаки хотелите им \"Маринела\" и \"Марица\", и офисите на империята им \"Виктория Груп\", не е зле да погостува и в имението им в столичния баровски квартал \"Бояна\".  Оказва се, там се крие не просто къща, а дворец, пред който дори \"Версай\" - резиденцията на Краля Слънце, бледнее. Едва ли из страната има друго място, дойстойно да съперничи по разкош на това, в което допреди дни олигарсите са си живеели по-добре и от френски монарси.  Типично за фамилията, която е известна с влечението си към кича, убежището на Арабаджиеви е нещо като съвременен музей на барока, но съчетан по възможно най-безвкусния начин с любимите брандове на своята господарка Маринела.  Тежка мека мебел от плюш и кожа с позлатена дърворезба, подове от мрамор, кристални полилеи, степописи, картини и гоблени, фрески по стените, масивни часовници преобладават в интериора на имота. Леглата са с множество възглавници, копринени завивки и драперии.  Екстериорът е от триметрови фонтани, огромен басейн с изкуствени водопади, бълбукащи джакузита, скулптури, арки, позлатени фигури на домашни любимци...  Накратко: домът на Арабаджиеви в стил барок наподобява кралски дворец! И както се изрази зам. главният прокурор Иван Гешев след акцията в хотелите на фамилията, при която отвсъкъде извирали пачки в евро, така и резиденцията им отвсякъде блести злато...  И сега черешката на тортата: до горните етажи на двореца се стига, освен по облицовани от пода до тавана в бял мрамор стълби, и чрез асансьор, върху чиито стени са \"нацвъкани\" стотици лога на любимия бранд на Маринела - Луи Вюитон! Тотален потрес!  Твърди се, че стойността на софийската резиденция на издирваните за пране на пари Арабаджиева надвишава внушителните 10 милиона лева. Столичният им дом е по-кичозен дори от вилата им в Сен Тропе.  ", "date": "2018.09.07", "title": "Ето дворецът а'ла Версай на Ветко и Маринела Арабаджиеви (СНИМКИ)"}
{"url": "http://epicenter.bg/article/MVR-se-oplete---vodach-ili-peshehodets-e-chovekat-s-trikolkata-ot-katastrofata-s-bashtata-na-prezidenta/163002/3/0", "text": "МВР тотално се оплете в обясненията си пешеходец или водач е човекът с акумулаторната инвалидна триколка в Харманли от инцидента на 17 август, при който бащата на президента го блъснал в кръговото кръстовище,  Шефът на сектор \"Пътен контрол\" ГД \"Национална полиция\", гл. инспектор Росен Рапчев разказа пред медиите в подробности и по минути какво точно се е случило и през цялото време наричаше лицето с триколката \"водач\", на когото Георги Радев е отнел предимство и е предизвикал ПТП. Именно заради това е отменен актът на дисциплинарно уволнения катаджия, който е бил съставен само на лицето с триколката.  При направената проверка на ОД МВР-Хасково има написани нови два акта - единият е за \"наказване на водача, който не е пропуснал движещия се в път с предимство водач\", по думите на Рапчев, и се отнася до Георги Радев, а вторият е за каращия триколката Стефан Тодоров.  В същото време според Закона за движение по пътищата, чл. 107, т. 3 е записано, че въпросният човек, който се движи с инвалидна триколка, се води пешеходец и като такъв трябва да пресича пътя само на пешеходна пътека или да се движи най-вдясно по платното за движение.  Попитан за мощността на акумулаторната триколка, Рапчев не отговори дали тя е била над 4 киловата, за да се води водач на МПС човекът, който я управлява, но индиректно потвърди, че това е било така: \"Точно поради тази причина му е съставен акт. Затова е наказан, защото е трябвало да се движи най-вдясно\", каза той.  Така Пътна полиция индиректно призна Стефан Тодоров, движил се с триколката, за пешеходец, който е нямал работа в кръговото движение и като такъв няма как автомобилът на таткото на президента да му е отнел предимството като водач, за което е обвиняван.  Ето и извадката от Закона за движение по пътищата, която тълкува като пешеходец пострадалия с триколката:  Дори и да е водач по смисъла на закона, управляващ бавнодвижещо се ППС, негово задължение е да се движи най-вдясно с триколката.  Обективно погледнато, актове заслужават и двамата участници в ПТП-то, тъй като пък бащата на Румен Радев не се е съобразил със ситуацията на пътя, а дори и пешеходецът с триколката да е нарушил правилата за движение, водачът зад волана е длъжен да го пази.  От МВР се опитаха да не политизират случая, но акцентираха върху вината на Радев, не и на другия участник в ПТП-то. Рапчев потвърди, че бившият кмет на Харманли от БСП неправомерно е бил на мястото на катастрофата, при положение, че външни лица при такъв инцидент не трябва да се допускат. И обясни и останалите пропуски на полицаите от Харманли, отишли на мястото на инцидента.  Сред грешките им, лъснали при направените проверки, била липсата на обозначение, че има ПТП на мястото в кръговото кръстовище и че не е било регулирано движението там, така че да разберат останалите участници на пътя, че се случва нещо. От МВР не отговориха дали е имало политически натиск в опит за чадър над бащата на президента, но полицаи не се били оплакали от подобно нещо.  По-рано стана ясно, че уволненият дисциплинарно полицай, написал акт само на човека с инвалидната триколка, ще заведе дело срещу МВР.  По думите на гл. инспектор Рапчев младшият автоконтрольор е уволнен дисциплинарно, защото е извършил неправилна квалификация на фактическата ситуация, не е събрал свидетели на произшествието и не е обозначил мястото на инцидента. От МВР все още не знаят кой е пуснал видеозаписа на катастрофата на медиите.   ", "date": "2018.09.07", "title": "МВР се оплете - водач или пешеходец е човекът с триколката от катастрофата с бащата на президента"}
{"url": "http://epicenter.bg/article/Lek-avtomobil-se-vryaza-vav-vitrina-na-targovski-obekt-v-Sofiya--dvama-sa-postradali-/163007/3/0", "text": "Сигнал за пътното произшествие е получено малко след 14.00 часа. По първоначални данни лек автомобил „Ситроен“ се е врязал във витрина на търговски обект на кръстовището на столичните булеварди „Монтевидео” и „Президент Линкълн”. Това съобщиха от пресцентъра на МВР.  Връщайки назад, той е ударил с колата си друг автомобил и бус и е спрял в стена.  Изясняват се причините и обстоятелствата за инцидента. По сведения на свидетели шофьорът е бил във видимо нетрезво състояние.   При инцидента са пострадали 5 души, от които 8-годишно момиче. Това каза за Агенция „Фокус“ говорителят на Центъра за спешна медицинска помощ (ЦСМП) – София Катя Сунгарска.  По думите ѝ в 14.42 часа в центъра за спешна медицинска помощ е получен сигнал за инцидента. „За 6 минути екипите на спешната медицинска помощ са били на мястото на инцидента. След 1 минута са пристигнали още две линейки“, посочи тя. Сунгарска каза, че пострадалите са общо 5 души: 45-годишна жена, която е с разкъсано-контузна рана на коляното, 8-годишно момиче, което е претърпяло нараняване в областта на главата и носа, 53-годишна жена с контузно разкъсване на ръката и 43-годишен мъж, който е с гръбначно нараняване.  Тази част от пострадалите са хоспитализирани в УМБАЛСМ \"Н.И.Пирогов\". Шофьорът на колата, който е причинил инцидента е 60-годишен мъж.  „Той е настанен във Военномедицинска Академия (ВМА) с контузна рани по главата. Водачът е бил алкохолно повлиян“, уточни Сунгарска.   ", "date": "2018.09.07", "title": "Лек автомобил се вряза във витрина на търговски обект в София, петима са пострадали (ВИДЕО)"}
{"url": "http://epicenter.bg/article/Vitseprezidentat-Iliyana-Yotova-e-patron-na-VIII-Kapanski-sabor-v-selo-Sadina/162983/2/0", "text": " в  вицепрезидентът Илияна Йотова ще открие Капански събор „Здрав корен – жив дух“, чието осмо издание ще се проведе под нейн патронаж.  ", "date": "2018.09.07", "title": "Вицепрезидентът Илияна Йотова е патрон на VIII Капански събор в село Садина"}
{"url": "http://epicenter.bg/article/Patriotite-ot-VMRO-organizirat-Vtori-komitski-sabor-v-Chervena-voda/162984/2/0", "text": "На 8 септември 2018 година (събота) в русенското село Червена вода ще започне Вторият комитски събор, организиран от ВМРО-БНД Русе, НЧ „Тома Кърджиев“ село Червена вода и НЧ „Гоце Делчев“ Русе.   Специални гости на събитието ще бъдат вицепремиерът и министър на отбраната Красимир Каракачанов, евродепутатът от Европейските консерватори и реформисти Ангел Джамбазки, областният управител на област Русе Галин Григоров, народните представители от ПГ „Обединени патриоти“ и зам.-председатели на ВМРО - БНД Искрен Веселинов и Милен Михов.   От 11:00 часа в църквата „Св. Архангел Михаил“ ще се състои освещаване на знамето на Червеноводската чета, като след края на службата присъстващите ще се отправят организирано в посока центъра на селото, където ще положат цветя и венци пред паметника на Тома Кърджиев и участниците в четата, а след това ще се насочат към мястото, където ще се проведе събора.   В 13:00 часа ще се проведе официалното откриване на Втория комитски събор. Официалните лица ще се обърнат към всички присъстващи и участници, а вицепремиерът и министър на отбраната Каракачанов ще награди спечелилите конкурса за надпяване, който ще се проведе малко по-рано.   Интересът към събитието е много голям. В него ще участват повече от 30 самодейни колектива, около 100 чети от цялата страна, множество индивидуални участници. Вечерта от 19.00 часа за всички гости ще пее Володя Стоянов.   Вторият комитски събор ще продължи и в неделният ден с много интересни изненади за участниците.", "date": "2018.09.07", "title": "Патриотите от ВМРО организират Втори комитски събор в Червена вода"}
{"url": "http://epicenter.bg/article/Premierat-Borisov-privika-speshno-vatreshniya-ministar-v-ostavka-Radev/162989/2/0", "text": "  Пред медиите го замести зам.-министър Милко Бернер.   Не мога да коментирам, защото аз самият нямам детайли, каза той в отговор на въпроса премиерът Борисов ли го е повикал. Бернер се похвали още, че само през август били събрани 3 млн. лв. от глоби за нарушения на пътя, похвалиха се от МВР.   Малък спад се забелязвал от януари до септември при произшествията на пътя спрямо 2017 г., отчете заместникът на Радев. При акция \"Скорост\" до средата на август са били заловени 28 603 нарушители на пътя. 60 тона канабис \"ожънало\" МВР през целия летен сезон дотук, похвали се още МВР. 12 лица са задържани, а само за денонощие били спипани 20 тона марихуана.", "date": "2018.09.07", "title": "Премиерът Борисов привика спешно вътрешния министър в оставка Радев"}
{"url": "http://epicenter.bg/article/Tsvetanov--PG-na-GERB-shte-podkrepi-vnesenite-v-parlamenta-ministerski-ostavki-/162993/2/0", "text": "След коалиционния съвет с „Обединени патриоти“ ще има повече яснота за министерските оставки. ПГ на ГЕРБ ще подкрепи внесените в парламента министерски оставки. Колко ще бъдат те и кои ще бъдат те ще бъде решено на коалиционния съвет. Това заяви пред журналисти в с. Драгиново председателят на ПГ на ГЕРБ и зам.-председател на партията Цветан Цветанов. „Правителството е стабилно. Имаме висок икономически растеж и 2,5 млрд. лв. повече приходи в републиканския бюджет. Ако се запази тенденцията за добра събираемост на приходите, очаквам бюджетът да достигне 120 млрд. лв., което ще даде възможност отново да увеличим минималното работно възнаграждение и да запълним други дефицитни сектори“, съобщи Цветанов. Председателят на ПГ на ГЕРБ благодари на кмета на Велинград д-р Костадин Коев и на неговата администрация за активната им работа, въз основа на която днес община Велинград е пример.   „Днес община Велинград е финансово стабилна, инфраструктурата се развива, а това е гаранция за привличането на още повече туристи“, сподели задоволството си Цветанов. Той благодари и на жителите на община Велинград за силната им гражданска позиция, която не позволи реализирането на потенциалното инвестиционно намерение за разработването на мина за волфрам в общината.   „Впоследствие бяха организирани много срещи, включително и с мое участие, като в крайна сметка успяхме да защитим интереса на велинградчани и бъдещето на туризма в региона“, подчерта председателят на ПГ на ГЕРБ.", "date": "2018.09.07", "title": "Цветанов: ПГ на ГЕРБ ще подкрепи внесените в парламента министерски оставки"}
{"url": "http://epicenter.bg/article/Mechka-natrashka-54-ovtse-kray-smolyansko-selo-/163005/2/98", "text": "54 овце в село Малево са открити мъртви след нападение от мечка, съобщиха от Регионална инспекция по околната среда и водите – Смолян, предаде Агенция \"Фокус\".  Групата за бързо реагиране към екоинспекцията е проверила сигнал за нападение на кафява мечка в стопански двор в село Малево, община Чепеларе. Вчера стадото от 155 овце е оставено да пренощува във външно заграждение към обора. Проверката е установила 54 мъртви животни.  Една овца е убита от мечката, две са ранени, а 53 са се задушили при опити да се приберат в обора. От намерените следи, експертите са категорични, че щетата е от кафява мечка. Ще бъде изготвено предложение за обезщетяване на собствениците.  Мечката-стръвница, след нападението на която тази сутрин бяха открити 54 мъртви овце, напада това стадо за трети път за последните 4-5 години. Това каза за Радио „Фокус“ – Смолян собственикът на овцете Ангел Дамянов.  Той поясни, че мечката е влязла в огражденията, в които овцете са били прибрани след паша вчера, убила е една овца, други две е разкъсала, а останалите в опита си да избягат са се опитали да влязат в обора и са се задушили. Дамянов допълни, че за щастие, той не е бил в обора през нощта, тъй като е от село Хвойна, а базата, в който отглежда овцете е в село Малево. Електропастирът, който е разположен около обора, е бил включен, за да предпазва животните, но мечката е успяла да го прескочи.  Дамянов припомни, че до вчера овцете в стадото са били 160, а от днес са намалели с 1/3. По думите му, от Регионалната инспекция по околната среда и водите – Смолян днес са били на място, извършили са оглед и на място са открили, че нападението наистина е извършено от мечка. Стопанинът добави, че оттам са дали уверение, че ще бъде обезщетен за смъртта на всички 54 овце.  Той припомни, че преди 4-5 години два пъти е идвала мечка и е нападала стадото му. Първият път е убила две овце, а вторият – три. След двата инцидента от екоинспекцията му дали и електропастира с цел защита от мечки.  Дамянов подчерта, че оборът, в който отглежда овцете е много близо до село Малево. За бъдеще, той е категоричен, че няма да оставя овцете в откритото ограждение, а ще ги прибира в обора.  „Важно е, че при нападението на мечката не са пострадали хора“, каза още собственикът на мъртвите овце.  ", "date": "2018.09.07", "title": "Мечка натръшка 54 овце край смолянско село "}
{"url": "http://epicenter.bg/article/Vandali-otnovo-porugaha-pametnik-na-antifashisti-v-Asenovgrad--SNIMKI-/163006/2/98", "text": "\"Когато вместо да се преклониш пред саможертвата на хора, чиито живот е бил отдаден на идеята за свобода и равенство предпочетеш да я залееш с червена боя и откровени фашистки надписи това говори, че не си си взел поука от миналото. Поредна година паметната плоча в Асеновград, отбелязваща мястото, в което са положени костите на 25-ма борци срещу фашизма, бе осквернена.\" Това съобщават от БСп на страницата си във Фейсбук.  Мястото е от изключително значение за местната общност и за наследниците на антифашистите, които ежегодно идват да се поклонят пред тяхната саможертва. Тази вандалската проява е недостойна и обругаваща делото на едни много по-достойни българи, от хората, извършили този акт, считат потомците.  Братската могила, както местните социалисти наричат паметника, преди няколко месеца бе основно реставрирана и със собствени средства бяха ремонтирани плочите с имената на антифашистите.  Председателят на БСП-Асеновград Енко Найденов подаде сигнал до районна прокуратура и МВР за вандалския акт.  ", "date": "2018.09.07", "title": "Вандали отново поругаха паметник на антифашисти в Асеновград (СНИМКИ)"}
