{"url": "http://epicenter.bg/article/Aleksandar-Nenkov--Referendumat-na-BSP-e-pokartitelen-i-litsemeren/146008/2/0", "text": "\"Президентът на може да подронва престижа на Народното събрание. Само човек, който не е бил в парламента и управляващата власт, може да каже, че държавата е атрофирала. Страната е в отлично състояние. Цяла Европа гледа на България с добро око. Не виждам какви са мотивите на президента\".   Това коментира пред Канал 3 депутатът от ГЕРБ Александър Ненков. ”Задължението на президента е да покаже, че е надпартиен. През последната година той говори в един глас с БСП”, смята народният представител.   ”Съмнявам се, че тези, които говорят за трети пол, са чели Истанбулската конвенция. Джендър означава социален пол. В конвенцията се казва, че ако има жена, която не се чувства жена, тя не трябва бъде дискриминирана,  обясни Нанков.   \"За тази седмица новината е, че БСП внесоха подписи за референдум. Това е покъртително и лицемерно\", заяви той.", "date": "2018.01.27", "title": "Александър Ненков: Референдумът на БСП е покъртителен и лицемерен"}
{"url": "http://epicenter.bg/article/Goranov-/145975/2/0", "text": "\r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n   \r\n \r\n \r\n \r\n \r\n", "date": "2018.01.27", "title": "Горанов се отметна: Ако не подкрепим Конвенцията, ще останем от другата страна на Босфора"}
{"url": "http://epicenter.bg/article/Dzhendarite-nahluha-v-uchilishtata-i-pitat-detsata--V-koya-toaletna-vlizash--suichar-li-iskash--ili-roklichka-/145977/2/0", "text": ". Въпросите, спуснати с благословията на МОН, са част от анкета, съобщава „Телеграф“.   Целта на препитването е да се установи дали в родните школа съществуват насилие и стереотипи, основани на базата на пола.   За насилието във въпросника не се говори много.   Организацията, която се полазва с пълното съдействие на МОН, се нарича Фондация „Джендър образование, изследвания и технологии“ и прави това проучване за пета година.   Досега обаче е успяла да организира анкетите си без проблем, досега сега те се превърнаха в горещ картоф покрай темата за приемането на Истанбулската конвенция, предполагат експерти на МОН.   За първи път по тази тема преди няколко дни протестира ВМРО в Стара Загора, където явно родители или активисти са открили, че питат децата им за доста странни неща, чийто предмет на изучаване не е училище.     Повечето от школските директори признават, че не са прегледали въпросите, защото са им били изпратени директно от МОН.   Директно са ги предали на своите подчинени за отговор, без да обърнат внимание за какво става дума.     „Дано не приемат третия пол, защото тогава ще ни се наложи да строим и джендър тоалетни“, коментира училищен директор по този повод.   Друг „сериозен“ въпрос в анкетата бил дали децата се чувстват дискриминирани от униформата в училище.   В много от школата хлапетата имат само еднакви тениски или суичари и по тази причина част от момичетата твърдят, че не се чувстват добре в момчешки дрешки, поясни Диян Стаматов, директор на 119-о СУ „Акад. Михаил Арнаудов.“       Едва два въпроса са свързани с това дали върху учениците директно е оказвано насилие на базата на пола, тоест дали е нанасян побой или психически тормоз въз основа на това дали си момче или момиче.     Школските шефове не са получавали обратна връзка от джендър сдружението за какво е послужила събраната от тях информация.   Въпреки че Регионалното управление на образованието в столицата смята, че няма проблем с тази тема, защото тя съществува от години, анкетната карта, която им е изпратена, както и писмото от джендърите, вече е засекретено и не може да бъде прочетено на сайта им.   Всъщност въпросната анкетна карта вече е изтрита във всички сайтове и социални мрежи, където е била споделяна.", "date": "2018.01.27", "title": "Джендърите нахлуха в училищата и питат децата: В коя тоалетна влизаш; суичър ли искаш, или рокличка?"}
{"url": "http://epicenter.bg/article/Lichnite-lekari-iskatt-5-10-leva-potrebitelka-taksa/145981/2/0", "text": "Потребителската такса за посещение при общопрактикуващ лекар да се увеличи на 5.10 лв. - тази идея се лансира сред съсловието, съобщава Дарик радио. Според джипита реализирането й би могло да отсее пациентите, които наистина се нуждаят от преглед при общопрактикуващ лекар, от тези, които отиват при джипито само, за да си поговорят с него. По принцип таксата би трябвало да бъде 1% от минималната заплата, но е замразена на 2.90 лв. „Два пъти се увеличи минималната работна заплата, а тази такса си остава същата и тя вече няма тази роля, която би трябвало да изиграе. Тя, освен съфинансираща роля за семейните лекари, има и задачата да ограничи безсмисленото потребление.   Защото един човек, който не плаща такава такса, може пътьом да мине да си поговори с джипито. В това време обаче има хора, които наистина страдат и са болни и чакат в чакалнята, и не можем да ги прегледаме, защото някой минавал оттук и искал да си поговори. Точно премахването на това безсмислено посещение при лекаря е задачата на тази такса. Защото, когато ти трябва да заплатиш такса в размер на 5.10 лв., ти няма да губиш времето на лекаря, а ще отидеш при него само, когато наистина имаш проблем. В Холандия, например, тази такса е 10 процента от стойността на прегледа”, коментира пред Дарик радио д-р Костадин Сотиров, председател на Сдружението на общопрактикуващите лекари в Пловдив. Личните лекари периодично настояват за увеличение на потребителските такси. Последно при дебатите за бюджет 2018 имаше призиви да се въведе потребителска такса и за децата до 18 г., като размерът й бъде същият като за пенсионерите - 1 лев, а остатъкът до 2.90 лв. да се поема от държавата чрез бюджета на социалното министерство. В момента няма такса за децата. Джипитата искаха и да се въведе такса за хронично болните пациенти, когато прегледът е свързан с друго заболяване.", "date": "2018.01.27", "title": "Личните лекари искат 5,10 лева потребителска такса"}
{"url": "http://epicenter.bg/article/Ninova--Neka-da-vazpitavame-detsata-da-tachat-obichaite-na-predtsite-si-i-da-gi-prenasya-godinite-/145980/2/0", "text": "Нека злото ви забрави. На всички българи - здраве и плодородна година. Честит празник \"Сурва\" на перничани\". С тези думи лидерът на БСП Корнелия Нинова се обърна към всички хора, дошли да отбележат традиционния празник в Перник. Това съобщиха от пресцентъра на НС на БСП.   \"Възхищавам ви се. За 27-ми път организирате кукерските тържества, които са част от нематериалното културно наследство на ЮНЕСКО. Вие цените и пазите традициите, които са запазили българщината през всички изпитания\", добави тя. Нинова изтъкна, че именно традициите ще ни съхранят като народ и занапред.   \"Щастлива съм да видя тук толкова млади хора и деца. Ето нещо, в което трябва да ги възпитаваме - да тачат обичаите на предците си и да ги пренасят напред в годините. Нека бъдат здрави и силни българи\", каза още Корнелия Нинова.", "date": "2018.01.27", "title": "Нинова: Нека да възпитаваме децата да тачат обичаите на предците си и да ги пренася годините."}
{"url": "http://epicenter.bg/article/Mustafa-Karadaya-prie-v-tsentralata-na-DPS-evrokomisar-Vera-Yurova/145982/2/0", "text": "В Централата на ДПС Председателят Мустафа Карадайъ проведе работна среща с Вера Юрова - еврокомисар отговарящ за правосъдието, правата на потребителите и равенството между половете. Основната тема на срещата бе Конвенцията на Съвета на Европа за превенция и борба с насилието над жени и домашното насилие, т. нар. Истанбулска конвенция.   „По съдържанието на Истанбулската конвенция няма какво да се говори в Централата на ДПС. Нашата позиция от самото начало е ясна.” каза в началото на разговора председателят на ДПС Мустафа Карадайъ.   Еврокомисарят Вера Юрова изрази недоумение защо Истанбулската конвенция създаде такъв проблем в България. За Истанбулската конвенция Юрова обясни, че представлява законодателен текст, с който трябва да бъде предотвратено насилието от страна на извършители, да бъдат защитени жертвите, както и да бъдат въведени превантивни стъпки срещу подобни явления. Конвенцията не цели накърняването на  традиционното семейство или традиционната роля на мъжа и жената. Еврокомисарят увери, че вярва, че ще ЕК ще успее да убеди българските представители, както това се е случвало и в други държави, където конвенцията също е породила дискусия. Еврокомисарят по правосъдието заяви, че е готова да помогне за разясняването на документа и следствията от него. „Ние сме готови да обясним нашия правен прочит, но трябва да има кой да ни чуе.” заключи Юрова.   Председателят на ДПС подчерта, че теми от ценностен характер, като Истанбулската конвенция са тест за нивото на толерантност и разбирането ни за европейските ценности. Така или иначе Конвенцията може да бъде гласувана, коментира Карадайъ, но това не би решило проблемът със създадената обществена психоза по темата.    От една страна най-голямата управляваща партия ГЕРБ, изпадайки в колизия с коалиционнте си партньори - националистите, са свикнали в подобни моменти да разчитат на Движението за права и свободи и то не с преговори. Защото ДПС от 28 години има последователна политика и няма да се отклони от ценностите си. Затова те се чувстват комфортно. „Ако ГЕРБ бяха провели разговор с нас, при ясна наша озиция, нямаше да се стигне дотук.” допълни Карадайъ.    Той подчерта, че формулата на днешното управлението в България е погрешна, националистите участват във властта, без да има нужда от тях и затова се стигна до такъв тип остри обществени дебати в България, като този за Истанбулската конвенция. С националисти в правителството, ГЕРБ дебатираха Конвенцията и претърпяха неуспех, а след това се опитаха да избегнат и публичния дебат.  Манталитетът на ГЕРБ не е да обясняват своята позиция, те не влизат в диалог и политически дебат. Те разчитат на аргументите на силата, а не на силата на агументите.  Но този път се оказаха неподготвени. Националистите се наместиха в това незаето пространство и манипулираха и употребиха темата, бе категоричен лидерът на ДПС Мустафа Карадайъ.   На срещата в Централата на ДПС присъстваха още зам.-председателят на ПГ на ДПС Хамид Хамид, евродепутатът Илхан Кючюк и членът на ЦОБ Станислав Анастасов.    ", "date": "2018.01.27", "title": "Мустафа Карадайъ прие в  централата на ДПС еврокомисар Вера Юрова"}
{"url": "http://epicenter.bg/article/Turskiyat-ministar-na-turizma-poseti-shtanda-na-Mineralni-bani-v-Istanbul/145983/2/0", "text": "Турският министър на туризма и културата Нуман Куртулмуш посети щанда на община Минерални бани на Международното туристическо изложение EMITT 2018 в Истанбул.   Той прояви интерес към националния курорт и каза, че ще намери време да го посети лично. Българският консул в Истанбул Ангел Ангелов и консула по търговския контрол Тошко Томов посетиха щанда на България на Международното туристическо изложение в Истанбул, където е представена и община Минерални бани и пожелаха ползотворна работа на всички участници. Те отделиха специално внимание и на община Минерални бани, като една много добре развиваща се туристическа дестинация.   Генералният консул подари на общината луксозна книга за историята на Желязната църква „Свети Стефан” в Истанбул. Представителите на Минерални бани върнаха жеста, като подариха на Генералния консул красиви сувенири и рекламни материали за общината.   Като цяло, по време на изложението се забелязва голям интерес отстрана на посетителите към щанда на националния курорт Минерални бани, информираха представителите на общината на туристическия форум в Истанбул.  ", "date": "2018.01.27", "title": "Турският министър на туризма посети щанда на Минерални бани в Истанбул"}
{"url": "http://epicenter.bg/article/Mareshki-iska-razpuskane-na-parlamenta-i-prezidentstvoto/145985/2/0", "text": "„Няма шанс да подкрепим искането на БСП за референдум по Истанбулската конвенция. Това е поредното цинично предложение, което идва от тяхна страна”, обяви пред Нова тв лидерът на партия \"Воля\" Весели Марешки. „Моето лично мнение е, че няма как да не подкрепя текстове, които се отнасят до защита правата на жените и децата и правото им на достоен живот”, допълни той. „Искаме президентството и парламентът да се разпуснат, защото там няма реални хора, а високоплатени артисти, на които някой им пише речите. Те ги наизустяват и ги произнасят. Правим отчет на една година на президентската институция. Аз харесвам човека Румен Радев, а не президента Румен Радев, която само хули депутатите”, каза още Веселин Марешки.  По отношение на вота на недоверие той заяви, че няма как \"Воля\" да участва в \"един такъв безсмислен цирк\", когато липсва алтернатива. „В залата се видя един беззъб вот, който накрая се превърна и в циничен, защото един от депутатите на БСП каза, че разчитат на Патриотите да ги подкрепят”, поясни още лидерът на \"Воля\".", "date": "2018.01.27", "title": "Марешки иска разпускане на парламента и президентството"}
{"url": "http://epicenter.bg/article/Iliyana-Yotova--Prezidentat-sam-vzema-resheniyata--trudno-se-poddava-na-vliyaniya/145986/2/48", "text": "„Приемам изцяло предложението на БСП да има референдум за Истанбулската конвенция. Нека да има референдум, това означава да се разясни този документ на хората”. Това обяви в интервю за БТВ вицепрезидентът Илияна Йотова.   Според нея кабинетът е гласувал конвенцията прибързано – преди да подготви пакет от закони, които да я придружават.   През изминалата седмица Йотова и президентът Румен Радев дадоха брифниг по повод година от встъпването им в длъжност.   По думите на Йотова властта не е променила Радев. „Президентът сам взима решенията. Чува различни мнения, но последната дума е негова”, уточни тя.   В отговор на въпрос приема ли тезата на председателя на Народното събрание Цвета Караянчева, че ниският рейтинг на институцията се дължи и на нападките на Румен Радев вицепрезидентът каза: „Румен Радев не е обидил парламента като институция, това беше загриженост и тревога”, посочи Илияна Йотова.   Тя защити правото на БСП да внесе вот на недоверие и коментира, че лош вкус по-скоро е внушението, че „трябва да заметем всичко под килима, за да се представим пред Европа”. Йотова коментира и казуса с убиеца на баща ѝ, който поискал да бъде помилван.   „Опитах се да прочета документите, но в първите страници прочетох някои неща, и затова помолих президента да се занимае с тоя случай по изключение. Всъщност прочетох последните думи на баща ми, които никога не съм виждала преди това. С ясното съзнание, че живота му завършва неговото послание е към мен и сестра ми”, разказа Илияна Йотова.   Бащата на Йотова – Малин Тодоров е нападнат с нож във влака София – Драгоман преди 15 години, почина от раните в „Пирогов”.", "date": "2018.01.27", "title": "Илияна Йотова: Подкрепям изцяло решението на БСП за референдум за Истанбулската конвенция (видео)"}
{"url": "http://epicenter.bg/article/Shofyor-i-dete-zaginaha-sled-nepravilno-izprevarvane-kray-Targovishte/146001/3/0", "text": "2-годишно дете и 39-годишен мъж са починали след катастрофа на пътя Бяла-Попово-Дралф.   Около 11,45 часа в оперативната дежурна част на Районно управление на МВР-Попово е получен сигнал за пътно-транспортно произшествие на път II-51 (Бяла-Попово-Дралфа), на около 1 км преди с. Светлен, община Попово. Това съобщиха от ОДМВР-Търговище.   Правоспособният водач Ш. А., на 39 год., от Търговище, управлявайки собствения си лек автомобил \"Форд Фокус“ с търговищка регистрация в посока с. Светлен, на хоризонтална правa, вследствие на управление с несъобразена скорост и извършвайки неправилна маневра \"изпреварване“ на лек автомобил \"Рено Клио“ с търговищка регистрация, управляван от 68-годишния И. К. от същия град, е изгубил контрол над управлението на автомобила си, който е излязъл извън пътното платно и се е блъснал в еластична предпазна ограда – мантинела.   В резултат е причинена смъртта на 2-годишно дете, возило се на задна седалка на лекия автомобил \"Форд Фокус“ в предпазна система за возене на деца. Водачът и возила се в същия автомобил 35-годишна от Търговище жена са откарани в МБАЛ-Търговище за установяване на степента на телесните им увреждания, получени вследствие на инцидента. По-късно водачът на лекия автомобил “Форд Фокус“ също е починал.    На водача на другия автомобил - \"Рено Клио“, е взета проба за евентуално наличие на алкохол в издишания от него въздух по надлежния ред – с техническо средство алкотест \"Дрегер“, която е отрицателна. Образувано е досъдебно производство. Докато се извършваше оглед на местопроизшествието, движението в участъка бе временно преустановено и на водачите се предлагаше обходен маршрут. Преминаването през този участък вече е възстановено.", "date": "2018.01.27", "title": "Шофьор и дете загинаха след неправилно изпреварване край Търговище"}
{"url": "http://epicenter.bg/article/Temenuzhka-Petkova--Za-men-e-golyama-zagadka-za-kakvi-tseni-na-toka-govori-biznesat/145984/4/0", "text": "„За мен е голяма загадка за какви цени на енергията говори бизнесът”, каза министърът на енергетиката Теменужка Петкова пред БТВ. Преди седмица бизнесът алармира, че се очаква шоково поскъпване на храните заради по-високите цени на тока за бизнеса.   „За съжаление в рамките на срещите, които направихме с бизнеса, не можа да стане ясно кои са тези търговци, които предлагат такива високи цени. Електро-енергията, която дружествата продават, е на цени от 76,09 лв.”, допълни Петкова.   Тя допълни, че е призовала бизнесът да подаде сигнал до компетентните органи, които да проверят въпросните цени. „За моя изненада, Асоциацията на българския бизнес подаде сигнал за две държавни дружества”, коментира Петкова.   „Освен, че с колегите ми бяхме наречени мафиоти, бизнесът каза, че в сектора не се извършват реформи. Аз не съм съгласна и за това има факти”, каза още тя.   По думите ѝ оценката на Мудис са БЕХ се е повишила с два пункта, а към настоящия момент държавната енергетика разполага с 1,435 млрд. лв. „Когато някой говори, трябва преди това да види какви са фактите”, категорична е Петкова.   „Дебатът за това необходим ли е проектът Белене тепърва предстои”, коментира още министърът. Според нея интересът от страна на китайските инвеститори е много сериозен. „Аз смятам, че с промените, които се извършват и към настоящия момент в енергийния сектор, визията и директивите на ЕС, трябва да бъдем много балансирани и добре да помислим, за да защитим своята енергийна сигурност”, каза Петкова.", "date": "2018.01.27", "title": "Теменужка Петкова: За мен е голяма загадка за какви цени на тока говори бизнесът"}
{"url": "http://epicenter.bg/article/Eto-koy-podkrepya-Istanbulskata-konventsiya/145979/11/0", "text": "Събирането на подкрепа за позицията продължава, в понеделник тя ще бъде изпратена до българския парламент.       Конвенцията задава правната рамка за - устойчив ангажимент на публичните институции с подкрепата и защитата „на правото на всеки човек и особено на жените да живеят без насилие в публичната и частната сфера“; \r\n \r\n - за провеждането на политики за подкрепа на жертвите и превенция на насилие, основано на пол; - за провеждане на обучение в ненасилническо поведение в междуличностните отношения; - за преодоляване на стереотипни разбирания за половите роли, които блокират социални шансове на индивидите.   Ние като университетски преподаватели и преподавателки настояваме решението за Конвенцията да не бъде основано върху страхове и неразбиране, а върху рационални аргументи. Именно за да помогнем на обществото ни в изясняването на базовите понятия и смисъл на Конвенцията, като основа за провеждане на конструктивна и разумна дискусия, заявяваме следното:     Тази дефиниция за социално изградените роли на пола не отрича, нито заплашва съществуването на биологичните полове. .   Конвенцията настоява за промяна на тези норми, които нарушават равнопоставеността на половете и допускат злоупотреба с правата на жените.   Бихме искали да подчертаем, че понятието „социална роля на пола“ (gender) е част от българското законодателство от 2016 г., използвано в Допълнителните разпоредби на Закона за равнопоставеност на жените и мъжете. Накратко, с Конвенцията не се въвежда ново за законодателството ни понятие, следователно няма как да очакваме нито правен хаос, нито промяна на Конституцията. Конвенцията създава единствено правна рамка за по-ефективна защита на съществуващи вече права с редица законодателни мерки и конкретни политики.   Неоснователни са и внушенията, че   задължава ратифициралите я държави да въведат „трети пол“ и да узаконят брака между еднополови двойки. Понятие “трети пол” в Конвенцията не съществува, нито може да бъде изведено от нея. Чл. 4 т. 3, който се посочва като признаващ “трети пол”, няма връзка с подобно понятие.   С него се въвежда задължение за недискриминация при прилагане разпоредбите на Конвенцията на база редица признаци, включително сексуална ориентация и полова идентичност. Този текст отново не внася нищо ново в нашето законодателство - Законът за защита от дискриминация не позволява подобна дискриминация. От недопускането на дискриминация срещу хора с нетрадиционна полова идентичност или сексуална ориентация, обаче, не следва ангажимент за правно признаване на „трети пол“, нито за узаконяване на еднополови бракове. Това са теми, които не са предмет на тази Конвенция.   Разтревожилото обществото ни „полово образование“ предполага обучение в разбирането за социалните роли на пола като утвърждаващи равнопоставеността, взаимното уважение, правото на лична неприкосновеност и възпитание в ненасилственото разрешаване на конфликти в междуличностните отношения между жените и мъжете.   Такъв тип образование би имало за цел да преодолее онези стереотипни роли, които унижават достойнството и принизяват равната ценност на жените, и като такива са сред основните системни източници на насилието над жени.   Ние, като университетски преподаватели и преподавателки, няма как да не подкрепим ратифицирането на тази конвенция, защото тя е насочена към преодоляването на структурното неравенство, основано на пола.   Ние, изхождайки от разбирането си за обществен дълг, настояваме българското общество да приема правни рамки, които разширяват социалните шансове на индивидите и овластяват потиснати социални групи, а Конвенцията цели именно това.   Ние, като ангажирани граждани, настояваме да изграждаме заедно общество, основано на взаимно разбиране и толерантност, на солидарност с по-слабите, на уважение към равните права на всички хора, независимо от техния пол, възраст, етническа принадлежност и социално положение.   Бихме искали да подчертаем, че отлагането на ратификацията би ни направило отговорни за всяка жертва на насилие, основано на пола, защото сме го позволили с бездействието си.     С уважение: \r\n \r\n 2. Александър Кънев, професор, доктор на философските науки 3. Александър Кьосев, професор, доктор 4. Александър Шурбанов, професор, доктор 5. Амелия Личева, професор, доктор 6. Ангел Игов, главен асистент, доктор 7. Андрей Бунджалов, доцент, доктор 8. Анета Димитрова, доцент, доктор 9. Анна Бешкова, доцент, доктор 10. Анна Кръстева, професор, доктор 11. Антоан Божинов, доктор 12. Ася Накова, доктор 13. Атанас Славов, главен асистент, доктор 14. Атанас Стаматов, професор, доктор на философските науки 15. Бойко Пенчев, доцент, доктор 16. Боряна Мусева, доцент, доктор 17. Боян Знеполски, професор, доктор 18. Валентина Георгиева, доцент, доктор 19. Веселина Вълканова, професор, доктор 20. Велислава Петрова, главен асистент, доктор 21. Владимир Раденков, главен асистент, доктор 22. Галина Гончарова, главен асистент, доктор 23. Георги Каприев, професор, доктор на философските науки 24. Гергана Герова, доцент, доктор 25. Гергана Динева, главен асистент, доктор 26. Гергина Кръстева, главен асистент, доктор 27. Даниела Колева, доцент, доктор 28. Даниел Смилов, доцент, доктор 29. Десислава Лилова, доцент, доктор 30. Диана Върголомова, главен асистент, доктор 31. Димитър Атанасов, главен асистент, доктор 32. Димитър Божков, главен асистент, доктор 33. Димитър Вацов, професор, доктор 34. Димитър Димитров, главен асистент 35. Димитър Стоименов, хоноруван асистент 36. Дияна Николова, главен асистент, доктор 37. Добрин Тодоров, професор, доктор на философските науки. 38. Добринка Парушева, доцент, доктор 39. Евгений Дайнов, професор, доктор 40. Екатерина Търпоманова, доцент, доктор 41. Елена Стойкова, главен асистент, доктор 42. Елена Тарашева, доцент, доктор 43. Емануела Свиларова, асистент, доктор 44. Емилия Славова, главен асистент, доктор 45. Жана Попова, доцент, доктор 46. Жюстин Томс, хоноруван асистент 47. Ивайло Дичев, професор, доктор на социологическите науки 48. Идилия Бачкова, професор, доктор 49. Илдико Отова, главен асистент, доктор 50. Илиана Мирчева, професор, доктор 51. Искрен Иванов, главен асистент, доктор 52. Калин Янакиев, професор, доктор на философските науки 53. Катя Михайлова, доцент, доктор 54. Кольо Коев, професор, доктор на социологическите науки 55. Красимир Стоянов, професор, доктор 56. Красимира Даскалова, професор, доктор 57. Красен Станчев, доцент, доктор 58. Леа Вайсова, асистент 59. Лилия Димова, доцент, доктор 60. Лиляна Деянова, професор, доктор 61. Мария Нейкова, професор, доктор 62. Мария Огойска, главен асистент, доктор 63. Мария Соскова, доцент, доктор 64. Мартин Осиковски, главен асистент, доктор 65. Миглена Николчина, професор, доктор 66. Мила Минева, главен асистент, доктор 67. Милена Кацарска, асистент 68. Милена Стефанова, доцент, доктор 69. Милена Якимова, доцент, доктор на социологическите науки 70. Михаил Неделчев, професор, доктор 71. Момчил Баджаков, доцент, доктор 72. Момчил Христов, главен асистент, доктор 73. Недялка Видева, професор, доктор 74. Нели Огнянова, професор, доктор на политическите науки 75. Николай Аретов, професор, доктор 76. Николай Чкорев, доцент, доктор 77. Огнян Касабов, доцент, доктор 78. Орлин Спасов, доцент, доктор 79. Пепка Бояджиева, професор, доктор на социологическите науки 80. Петя Георгиева, доктор 81. Петя Илиева, главен асистент, доктор 82. Петя Кабакчиева, професор, доктор 83. Пламен Ралчев, доцент, доктор 84. Радка Влахова-Руйкова, професор, доктор 85. Райна Гаврилова, професор, доктор 86. Райчо Пожарлиев, професор, доктор 87. Росица Генчева, главен асистент, доктор 88. Ружа Смилова, главен асистент, доктор 89. Румен Петров, главен асистент, доктор 90. Румяна Коларова, доцент, доктор 91. Румяна Стоилова, професор, доктор на социологическите науки 92. Румяна Чолакова, асистент, доктор 93. Светла Маринова, доцент, доктор 94. Светлана Божилова, доцент, доктор 95. Силвия Петрова, главен асистент, доктор 96. Слава Янакиева, хоноруван асистент, доктор 97. Стилиян Йотов, професор, доктор на философските науки 98. Стоян Асенов, доцент, доктор 99. Татяна Буруджиева, доцент, доктор 100. Татяна Дронзина, професор, доктор на политическите науки 101. Теодора Карамелска, главен асистент, доктор 102. Теодора Цанкова, главен асистент, доктор 103. Тодор Тодоров, доцент, доктор  104. Христо Христев, главен асистент, доктор 105. Христо Тодоров, професор, доктор 106. Цветозар Томов, доцент, доктор 107. Цветомира Пашова, доцент, доктор", "date": "2018.01.27", "title": "Ето кой подкрепя Истанбулската конвенция: \"Социалният пол“ е зададен от обществени норми (списък)"}
{"url": "http://epicenter.bg/article/Boyan-Chukov--Balgariya-ima-korumpiran-ofshoren-kompradorski-elit/145990/11/0", "text": "Някои разсъждения около скандалната и предизвикала много медиен шум Истанбулска конвенция. Живеем във времето на постмодернизма. Самият постмодернизъм е една интересна „закачка, смешка или шега“. Всяко едно негово определение е само едно от многото възможни. Брутално казано, представа за нещо, което реално го няма. Има само варианти на неговото описание. Логично следва изводът, че политическият постмодернизъм е представа за това, че от истински идеи, искрени идеали и реални факти може като от детско гланцово блокче да се нарежат и налепят множество разноцветни лъжи. Да се направят карти за „игра“ с обществото.   С тях редица псевдоелитни „играчи“ да се надхитрят помежду си и да мамят обикновенните хора. Да обясняват, че лъжата в крайна сметка не е по-лоша от реалността. Защото реалността не е възможно да се опише с друго...освен с лъжи.   После. Политическият постмодернизъм е най-ефикасния „инструмент на либералите“, които поставят на първо място своите собствени лични, користни интереси, а не интересите на своите народи и държави. С помощта на постмодернизма се пишат интелектуални критики. Създават се наукообразни академични писания. Либералите не се спират до тук. Те създават изкуствено конструирани игрови варианти на различни идеологии. От такива, които обслужват либерал-империализма до либерал-патриотизма. Къде е големия проблем на либералите? С времето всеки един елит започва да се самоизолира от неконтролируемо попълнение отвън. Надежно капсулиран се превръща в „постмодернистки“. По-ясно казано, елитът в страна като България се превръща в голямата си част в... корумпиран офшорен компрадорски елит. Този процес обаче след време води до показаната картинка във вътрешнополитически план. Забележка: Постмодернизъм е течение, концепция, философия, начин на мислене и писане, което се противопоставя на предхождащия го модернизъм. Постмодернизъм буквално означава „след и контра модернизъм“. Постмодернизмът е тясно свързан с психоанализата, феминизма, деконструкцията, постструктурализма, постколониализма, неопрагматизма и изследванията на пола и рода (gender studies). Господ и Аллах, които \"идват\" от епохата на предмодернизма и модернизма ужасно пречат на постмодернизма. Затова той ги ненавижда и оплюва постоянно.  ", "date": "2018.01.27", "title": "Боян Чуков: България има корумпиран офшорен компрадорски елит"}
{"url": "http://epicenter.bg/article/V-Parizh-se-gotvyat-za-navodnenie--nivoto-na-Sena-se-pokachva-drastichno/145974/7/0", "text": "Метеорологичната служба на Франция обяви „оранжев код“ за опасност за наводнения в 15 департамента на страната, където нивото на реките е достигнало опасни показатели заради проливните дъждове, предава Euronews.   Очаква се в Париж река Сена да продължи да се покачва до събота.   „Лувърът“ е затворил своите изложби в подземните нива на музея като предпазна мярка. „Кризисен екип следи ситуацията“, съобщава управата на обекта. Шест железопътни станции, разположени до реката, включително „Сен Мишел“ и тази в Латинския квартал, са затворили врати, цитираха от агенция Фокус. Жителите на Париж и туристите са посъветвани да странят от бреговете на Сена, за да не бъдат отнесени.", "date": "2018.01.27", "title": "В Париж се готвят за наводнение, нивото на Сена се покачва драстично"}
{"url": "http://epicenter.bg/article/Grigor-Dimitrov--Imam-problemi-s-ramoto--chakam-rezultatite-ot-pregledite/145988/8/0", "text": "\"Каквото и да кажа за играта си в Австралия, ще звучи като извинение. Със сигурност в много от мачовете можех да играя по-добре, не бях във форма”, каза на пресконференция в София първата ни ракета Григор Димитров след участието си на турнира в Мелбърн.   „Винаги изисквам повече от себе си. Понякога тялото просто не иска. Прибрах се от Австралия, направих прегледи, защото не се чувствах добре, особено в края на турнира в Мелбърн. Трябва да намеря начин да се възстановя, защото здравето е най-важното за мен”, каза Гришо.   „Очаквам резултатите от прегледите и се надявам всичко да е наред, за да продължа борбата. Рамото ми е доста преуморено, имах болки в последните три мача и затова не играх добре. Понякога не можеш да вървиш срещу тялото си. Не искам да давам празни обещания. Искам да дам време на тялото си”, заяви първата ни ракета.   „Не смятам, че играх добър тенис в Австралия, но въпреки това постигнах добър резултат. Искам да остана позитивен. Не всеки ден може да се събудиш и да играеш тенис на 100%”, призна Гришо.   „Увереността идва с мачовете, които печелиш, а не с ранглистата. Винаги искам да тренирам повече, защото когато достигнеш този връх, е още по-трудно да го задържиш”, смята първата ни ракета.", "date": "2018.01.27", "title": "Григор Димитров: Имам проблеми с рамото, чакам резултатите от прегледите"}
{"url": "http://epicenter.bg/article/Madona-pusna-gola-snimka-i-shokira-fenovete-si/146003/10/0", "text": "Кралицата на попа Мадона шокира феновете си. 59-годишната изпълнителка качи на страницата си в Инстаграм снимка, на която показва голата си гръд.   На кадъра Мадона прикрива гърдите си с чанта от новата колекция на Louis Vuitton със снимка на Мона Лиза.   Аксесоарът обаче е твърде малък, за да прикрие прелестите й, защото едната й гърда е лъснала на показ. За да я прикрие, поп иконата е сложила отгоре й черен кръст.  ", "date": "2018.01.27", "title": "Мадона пусна гола снимка и шокира феновете си"}
{"url": "http://epicenter.bg/article/Krasimir-Anev-stana-evropeyski-vitseshampion-po-biatlon/146006/8/0", "text": "Поредна страхотна новина за българския биатлон. След бронза от вчера на Красимир Анев в спринта, сега той се поздрави и със среброто в преследването на 12.5 км по време на Европейското първенство в италианския курорт Риднаун Вал-Ридана.   Той остана на 27.6 секунди от победителя Александър Логинов, но направи като цяло страхотно състезание и се окичи с отличието.   Това е осми медал за него на шампионати на Стария континент. Българският представител свали всичките 20 мишени и съвсем заслужено завърши на втората позиция.   Другият български участник в преследването Владимир Илиев се отказа в средата на надпреварата. Трети завърши друг руснак - Евгений Гараничев. Назад остана един от фаворитите в лицето на Симон Фуркад.", "date": "2018.01.27", "title": "Красимир Анев стана европейски вицешампион по биатлон"}
{"url": "http://epicenter.bg/article/Vishegradskata-chetvorka--Evropa-se-nuzhdae-ot-nov-proekt--a-ne-novi-Saedineni-evropeyski-shtati/145976/7/0", "text": ", предаде БТА.   Орбан изтъкна, че страните от Централна Европа имат все по-голям принос за икономиката на ЕС, която трябва да е по-конкурентоспособна. Според унгарския премиер сред четирите страни има единодушие, че е в техен интерес Европа да е силна, но при запазване на независимостта на отделните страни, а не да се създават \"Съединени европейски щати\". Европа се нуждае от нов проект. Не искаме империя, трябва ни съюз от свободни страни, заяви Орбан, цитиран от Ройтерс и ДПА. Словашкият премиер Роберт Фицо каза, че Вишеградската група не иска в страните й, които са с християнски корени, да се създават мюсюлмански общности.  Полският премиер Матеуш Моравецки заяви, че \"силната, интегрира Европа\" трябва да се гради върху група от суверенни национални държави, а не да представлява все по-централизирана федерация, както искат някои от западните страни.    На срещата в Будапеща бе приет документ, изразяващ общата позиция на четирите страни за необходимостта от разговори за бъдещето на ЕС след излизането на Великобритания от съюза. В документа се казва, че институциите на ЕС трябва да се отнасят еднакво към всички държави членки и да действат строго в рамките на компетенциите си. \"Трябва да се зачита правото на държавите членки да извършват вътрешнополитически реформи\", се казва също в общото становище.   По въпроса за миграцията отново се подчертава, че \"фокусът трябва да е насочен към отговорна и изпълнима защита на външните граници на ЕС, за да се избегне налагането на задължителни квоти, които са неефикасни и които вече създадоха разделение в Европа\".", "date": "2018.01.27", "title": "Вишеградската четворка: Европа се нуждае от нов проект, а не нови Съединени европейски щати"}
{"url": "http://epicenter.bg/article/Henri-Kisindzhar--Svetovniyat-red-se-razpada/145978/7/0", "text": "Световният ред се разпада смята, легендарният бивш държавен секретар на САЩ Хенри Кисинджър. Според него САЩ трябва да се подготвят за глобална дестабилизация, пише изданието на армията на САЩ ”Stars and Stripes”.   \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n", "date": "2018.01.27", "title": "Кисинджър: Световният ред се разпада! Има потенциал за катастрофални сблъсъци между нациите"}
{"url": "http://epicenter.bg/article/Poslanichkata-na-SASht-v-OON-otricha-lyubovna-vrazka-s-Donald-Tramp/145989/7/96", "text": "Постоянният представител на САЩ в ООН Ники Хейли твърдо отрече слуховете, че има любовна връзка с американския президент Доналд Тръмп. \"Това е напълно невярно. То е много обидно и отвратително\", каза Хейли в интервю за \"Политико\", цитирано от ДПА Тя заяви, че е била обект на подобни слухове преди, и смята, че те са дело на хора, които не харесват успешните жени. Слуховете се разпространиха, след като авторът на скандална книга за Белия дом и кандидат-президентската кампания на Тръмп през 2016 г. Майкъл Улф намекна в американско телевизионно предаване, че президентът има любовна връзка. Улф обаче каза, че нямал достатъчно доказателства, за да включи всички подробности в книгата си \"Огън и ярост: в Белия дом на Тръмп\", която се превърна в бестселър след излизането си от печат този месец.   \"Президентът прекарваше значително количество лично време с Хейли в \"Еър форс уан\" и се смяташе, че я гласи за национално политическо бъдеще\", написа Улф в книгата си. Той заяви, че информацията е достатъчна за това проницателните читатели да разберат, че именно Хейли е замесена в любовната връзка, за която се твърди.   Хейли каза, че Улф представя фактите погрешно. Тя е била в президентския самолет \"Еър форс уан\" веднъж и тогава там са присъствали няколко човека. Тя заяви, че никога не е разговаряла насаме с Тръмп за своето политическо бъдеще, както твърди Улф.", "date": "2018.01.27", "title": "Посланичката на САЩ в ООН отрича любовна връзка с Доналд Тръмп"}
{"url": "http://epicenter.bg/article/Moshtna-eksploziya-ubi-63-dushi-v-Kabul/146002/7/0", "text": "Мощна експлозия разтърси центъра на Кабул, където са разположени повечето правителствени сгради и чужди посолства, предадоха световните агенции.   Най-малко 63 души са убити, а 151 – ранени, съобщиха от здравното министерство на страната. Няма пострадали българи, съобщиха от МвнР пред БТВ. Служителите в българската дипломатическа мисия в Афганистан са невредими, информират от ведомството.   Бомбата е била скрита в линейка и се е взривила в близост до полицейски пункт. Талибански говорител пое отговорност за днешния атентат, съобщавайки, че мишена бил полицейски конвой в района.   Събота е официален работен ден в Афганистан и по това време на деня улиците са изпълнени с хора. Атаката в Кабул става само седмица след като беше нападнат хотел „Интерконтинентал”. Тогава повече от 20 души бяха убити и талибаните поеха отговорност.", "date": "2018.01.27", "title": "Мощна експлозия уби 63 души в Кабул"}
{"url": "http://epicenter.bg/article/Milosh-Zeman-specheli-prezidentskite-izbori-v-Chehiya/146007/7/0", "text": "Настоящият президент на Чехия Милош Земан печели президентските избори, предаде Ройтерс, цитирана от БТА. На състоялия се вчера и днес балотаж той получава 52,16 на сто от гласовете срещу 47,83 на сто за неговия съперник професор Иржи Драхош, бивш шеф на Чешката академия на науките.   Преброени са гласовете от 94,95% от избирателните райони. Крайният резултат не може да бъде променен от непостъпилите все още резултати от някои райони.   Избирателната активност на втория тур, състоял се вчера и тази сутрин, надхвърля 65% и е смятана за много висока.   Първоначалните цифри за преднината на 73-годишния Земан бяха още по-високи – над 57 на сто, защото първи постъпваха резултатите от селските райони, където той има по-силни позиции, отбелязва Ройтерс.   Наблюдателите очакваха 68-годишният Драхош, проевропейски кандидат и бивш шеф на Чешката академия на науките, да повиши резултата си в по-късните часове, макар и не достатъчно, за да победи сегашния държавен глава, известен с евроскептицизма и с проруските си позиции.", "date": "2018.01.27", "title": "Милош Земан спечели президентските избори в Чехия"}
{"url": "http://epicenter.bg/article/Redzhep-Erdogan--Koyto-se-izprechi-na-patya-ni--shte-bade-unishtozhen/146009/7/51", "text": "Турция е готова за тясно партньорство с приятелските държави и ще унищожи всеки, който застане на пътя ѝ, заяви президентът Реджеп Ердоган при откриването на подземна пътна връзка днес в Истанбул.   „Ние не правим разлика между терористите, независимо дали те са от организацията на Фетхуллах гюлен, „Ислямска държава“, ПКК или кюрдските отряди от сирийския клон на ПКК и ще ликвидираме всички възможни заплахи за националната сигурност“, подчерта в словото си турският лидер. Той определи групировките като съставени от „нечестивци, безверници, безкнижници и безбожници“.   Държавният глава призова властите на съюзниците на Анкара на Запад да не игнорират реалностите в региона. Ердоган отбеляза, че терористите в Сирия са ръководени от бойците на ПКК, базирани в района Кандил в Ирак и тази истина е призната в целия свят. „Само един от съюзниците на Турция не признава този факт и това е САЩ, но не трябва да се забравя, че проблеми не се решават и отстраняват със затворени очи пред реалностите“, подчерта Ердоган.   Според него постиженията на Турция радват нейните приятели, но плашат враговете ѝ и поради това се задействат планове, които да формират препятствия на пътя на страната. След церемонията по откриването на тунела президентът и партиен лидер се отправи към конгреса на младежкото крило на ПСР в Коджаели, където бе посрещнат с масови скандирания „Вожде, заведи ни в Африн!“.   „Аз вече посетих покрайнините на Африн и бях информиран от командващия, че засега няма потребност от подкрепления. Но наложи ли се това, заедно ще отидем там“, отговори Ердоган на екзалтираните младежи от партията си.", "date": "2018.01.27", "title": "Реджеп Ердоган: Който се изпречи на пътя ни, ще бъде унищожен"}
{"url": "http://epicenter.bg/article/Kevork-Kevorkyan--Namerete-po-barzo-shokolatiera/145999/11/33", "text": "Понеже продължават да се глезят/лигавят със словото на Туск, да си припомним едно негово твърдение, ето го: „Никой не ви е дал нищо даром“. Това е магистрална фраза, далеч надхвърляща нуждите на една церемония, лъснала от куртоазни приказки.  Никой не ни е дал нищо даром? Тъй ли? Та нали дори свободата да се говорят глупотевини я подхвърлиха даром. Да не се връщаме много назад във времето: преди 28 години комунистите инсценираха един преврат, който представиха за началото на „промяната“ и сетне изиграха всички номера на умрялата лисица. Онази вечер чух по телевизията една екзалтантка да се пеняви, че след 10 ноември 1989-а комунистите умирали от страх. От кого, интересно - от Христофор Събев или от Йоло Денев, за лапацалата от СДС да не говорим? Комунистите си извъртяха номерата, сетне спечелиха с лекота изборите, сетне си избраха президент, сетне за малко подхвърлиха властта на политически изтърсак като Фил Кенеди/Димитров – колкото да захранят алчността на хора като Костов и пр.   И по-нататък - какво отвоювахме сами?   По времето на Симеон Брокера ни вкараха в НАТО, по времето на Станишев - в Европейския Съюз, понеже това повеляваше Големия Пасианс. Впрочем, влязохме в НАТО след управлението на Костов, което ще остане в Историята като Ерата на Големия Грабеж.  Да не би това да има предвид Туск, та говори, че нищо не ни е дадено даром?   „Промяната“ се случи през телевизионния репортаж за свалянето на Живков - напълно даром, поне за днешните политикани, които щяха да си изкълчат ръцете да ръкопляскат на Туск. Разбира се, някои неща се случваха и тук, имаше вяли опити за условна съпротива, имаше и интелектуални хитрувания, отделни хора шаваха някак си - обаче и досега щяха да си разправят вицове под юрганите, ако Горбачов не беше продал Империята.  Със 100% намаление на цената.   И в това е проблемът: винаги ни подхвърлят нещо даром, пък сетне тарикатите яхват лъжата. Ами, сега - какво сме в състояние да постигнем сами, освен да протягаме паничката за поредната просия. Чакаме даровете си по единично.   Обединяваме се някак-временно-на думи-с думи, когато ни натрапват „третия пол“, примерно - не че толкова ни интересува и тази напаст, а по-скоро като рефлекс на традиционния ни сеирджилък.   Ако не бяхме поразени от сеирджилъка, В ДЕНЯ, КОГАТО ИСТАНБУЛСКАТА КОНВЕНЦИЯ ЩЕ СЕ ГЛАСУВА В ПАРЛАМЕНТА, БЪЛГАРИТЕ – ВКУПОМ – ТРЯБВА ДА СПРАТ ДЕЦАТА СИ ОТ УЧИЛИЩЕ. Но това никога няма да се случи, подобна идея не може да поникне в тукашната яловост. Нашите хора ще продължават да се дърлят за места в детските градини – да набутат децата си там, а после какво ще се случи с тях, как ще ги покваряват там – това никак не ги интересува.   По време на скорошните митинги в Солун за името на Македония, един грък каза: „Ние не искаме да делим Историята!“ Проста, ясна, прочувствена фраза, идва направо от народната душа.  Никога не чухме подобно нещо, когато вървяха/вървят македонските издевателства над нашата История, няма и да чуем, понеже народният глас не е интересен за телевизиите.  Той и по тази причина закърнява – разбира, че не е желан и се стаява. Пък и някой да каже нещо подобно, няма да го пуснат – сакън, да не обидим Заев, сега-засега.   В замяна на това, същия ден, след репортажа от Солун, пуснаха по телевизията един, който се оплакваше, че не може да си намери „шоколатиер“ /този пък вероятно е някой, който прави нещо от шоколад/. Трима души сменил - и все не били достатъчно читави.   Та щял да внася шоколатиер от Молдова!   Виж ти разцвет невиждан - толкова е ръгнала напред икономиката ни, нямало и безработица, че не можеш да си намериш дори един прост шоколатиер. Ей, търсете го по-бързо, та населението окончателно да се оправи и най-сетне да настъпи фантазният комунизъм, сега пък вашият.   Онзи грък каза, че не иска да си делят историята – а ние тук си дялкаме истината, както ни падне. Това го правим съвсем даром. Разправиите около Конвенцията са интересни повече заради упорството на Падишаха/Бойко, засега изразявано главно през валкириите му Екатерина Захариева и Цецка Цачева – Цачева като гарант на провала. Това упорство на Бойко може допълнително да го у-самоти - и то тогава, когато е в най-активната си форма.   Напоследък той е репресиран от патологичното ласкателство на някои медии – то е толкова крайно, та дори изглежда като някакъв заговор срещу него, като срутване чрез ласкаене. Бойко е представян като „въздуха и водата за всяко живо същество“ – такъв ли беше онзи лаф за дружбата със Съветския съюз, която също ни връчиха даром?   Ами Юнкер?   Той каза, че България почти се е преборила с корупцията – докато в Парламента депутатите, които нищо не са получили даром, се дърлеха около вота на недоверие, искан заради същата тази корупция.   Шизофренна работа, Народът съвсем ще го побъркат. Пак Юнкер казал, че „България е неговото вдъхновение“ – колкото да се сетим, че открай време нашите първенци, най-вече Живков и Бойко, са царе в омайването на опекуните си. Юнкер специално направо се държи като шоколатиер – така ни захаросва с комплименти. Изобщо, някои хора се държат с Историята като рогоносци, които се хвалят колко големи любовчии са.   Вече спряха да говорят за ревизията на приватизацията, сега извадиха новата дъвка – урока за комунизма за учениците от десети клас. И какви антикомунисти изпълзяха веднага. Гледах две дами в „История БГ“ – темата беше за комунистическите концлагери – те бяха толкова отблъскващо-разпалени, че сякаш не си даваха сметка, че днешните млади хора изобщо не отразяват подобни екстатични ломотения.   Те остават безразлични и дори леко развеселени, жалкото обаче е, че така и страданието на хиляди лагерници се опошлява. Заради това и страницата на „История БГ“ във Фейсбук остана равнодушна – два дни по-късно само 140 души бяха харесали въпросното предаване. Една от дамите каза, че Цар Борис не бил живял в този разкош, в който живял Живков – и само подсети зрителите да започнат да броят имотите, които сега Симеон си иска. Проумяването на историята, дори само това - да не говорим за състрадаването на жертвите - не може да бъде предизвикано с невежа агресивност. Екстатичните пропагандатори днес нямат никакъв шанс. Темата на „История БГ“ беше за комунистическите концлагери – но накрая остана тягостното внушение за нежеланието на уж-десните да въздадат справедливост, дори тогава, когато имаха цялата власт /кабинетът на Костов/.  Но те я използваха, за да променят законите и безпрепятствено да направят крадливата си приватизация - какви лагери и лагерници, кой ще се занимава с тях. В крайна сметка, тук все рамката е важна. Кенет Кларк имаше едно есе за рамката и картината: как понякога окото бива обсебено повече от рамката - помпозно-красива, и забравя самата картина, каквато и убогост да представя тя, колкото и майсторски да го е направила. Сега големият въпрос е кой ще дъвче/предъвче темата за комунизма, за да я предложи сетне на децата - както в африканските джунгли сдъвкват пред чужденеца-гост храната и сетне му я поднасят.  Прелестна отврат.  ", "date": "2018.01.27", "title": "Кеворк Кеворкян: Намерете по-бързо шоколатиера"}
{"url": "http://epicenter.bg/article/Nyakolko-vaprosa-kam-dzhendar-eksperta-Genoveva-Tisheva/146000/11/0", "text": "    От сайта на фондацията се вижда, че тя е създадена през 1998г. По това време, а то и днес, в българския лексикон думата „джендър“ не е съществувала.             Та следващият ми въпрос към г-жа Тишева е:     И последен трети въпрос:         В писмото си до Епицентър, г-жа Тишева пише: „Все пак дано имате разум, не знам вече, че ако става въпрос за много пари се действа безогледно“. Изобщо и не става ясно за какви много пари става дума. Но пък ако погледнем сайта на БЦДИ, в раздела „Спонсори“ фигурират цели 18 международни организации, между които фондацията на Сорос и две-три български организации, че даже и Министерството на финансите. Не лошо в смисъл на парично обезпечение на Българския център за джендър изследвания, в който между другото координатор проекти и програма “Социална справедливост и Сътрудничество за развитие\" фигурира г-жа Таня Тишева.", "date": "2018.01.27", "title": "Няколко въпроса към джендър експерта Геновева Тишева"}
{"url": "http://epicenter.bg/article/Upravitelyat-na-BNB--Vazmozhno-e-da-ima-slivane-na-banki/145993/4/0", "text": "Възможно е да има сливане на банки през 2018-та година, съобщава БНР. Това прогнозира гуверньорът на БНБ Димитър Радев в първото издание на тримесечния бюлетин на Асоциацията на търговските банки. Радев подчертава, че в системата се натрупва кредитен риск. Когато кредитирането се увеличава, съществува опасност да се натрупат нови лоши заеми, предупреждава Димитър Радев в бюлетина, публикуван от банковата асоциация. Постигането на индивидуални цели, свързани с показатели за кредитен растеж или пазарен дял, не трябва да бъде за сметка на адекватното оценяване и управление на кредитния риск, категоричен е Радев.   Като цяло банките непрекъснато намаляват нивото на необслужваните си кредити. Банковият сектор е стабилен, заради което има и инвеститорски интерес към него. Това означава, че тази година може да видим обединения, а това е процес, който БНБ подкрепя, пише още гуверньорът, цитиран от Националното радио.", "date": "2018.01.27", "title": "Управителят на БНБ: Възможно е да има сливане на банки"}
{"url": "http://epicenter.bg/article/Pravitelstvoto-otpuska-1-5-kubika-bezplatna-voda-za-bednite/146004/4/0", "text": "В някои области на страната таванът на социална поносимост е достигнат и там няма да има повишение на цената на водата. Това увери министърът на регионалното развитие и благоустройството Николай Нанков пред Дарик радио, съобщиха от пресцентъра на МРРБ.   \"Съвместно със социалното министерство ще дефинираме понятието уязвими потребители и ще изработим механизъм за тяхното подпомагане. По изрично мое настояване гражданите в тази категория ще получават до 1,5 кубика безплатна вода на месец\", разкри регионалният министър.   Водоснабдителната и канализационна мрежа (ВиК) в България е четири пъти по-дълга от републиканската пътна мрежа - тя е над 90 хил. км под земята, които изискват огромен ресурс за поддръжка, отбеляза Нанков.    По думите му, с новия закон за ВиК ще се създаде и подземен кадастър за системите, което ще улесни ремонтните дейности и инвеститорите. В момента под 5% от ВиК мрежата у нас има кадастър.   Регионалният министър обясни, че след като се уреди въпросът със собствеността на язовир \"Бели Искър\", ще започнат действия за ремонт на съоръжението. \"Няма случай областен управител да е ремонтирал язовир. Тези за питейни нужди се ремонтират от МРРБ, както в момента рехабилитираме язовирите \"Христо Смирненски\" и \"Студена\". Така че ще ремонтираме и \"Бели Искър\", но след проектиране, за да се установи точното състояние и нуждата от ремонт, защото сегашната сума, която се лансира в общественото пространство от 80 млн. лв., е меко казано завишена\", коментира Нанков.   \"В случая с язовир \"Бели Искър\" всяването на необосновани страхове от областния управител сред хората е по-голям грях от непознаването му на закона\", подчерта министърът. \"2018 година трябва да е последната, в която лепим винетки по стъклата на автомобилите. От догодина те стават електронни и ще се проверяват автоматично по електронен път\", каза министър Нанков. С въвеждането на тол системата цените на винетките за леки автомобили няма да поскъпват.   Министърът отбеляза, че след въвеждане на тол системата се очакват приходи от над 1 млрд. лв. годишно, които могат да се изразходват само за ремонт и строителство на пътища. \"В момента събираме 350 млн. лв. от винетки, като едва 103 млн. лв. идват от товарни коли, а останалата сума се събира от леките автомобили. Почти няма страна в света, в която леките коли да плащат повече. Сега обръщаме тази логика, ще се възползваме и от геостратегическото положение на България, защото транзитният трафик ще заплаща повече\", обясни Николай Нанков.", "date": "2018.01.27", "title": "Правителството отпуска 1,5 кубика безплатна вода за бедните"}
{"url": "http://epicenter.bg/article/Stolichna-obshtina-globyava-klosharite---zamarsyavali-vazduha/145987/2/98", "text": "Общината в София ги прие в края на седмицата, а едно изследване на „Алфа рисърч” показа, че за 86% от запитаните проблем с въздуха има и той е сериозен. Според Световната здравна организация сме на второ място по смъртни случаи заради мръсния въздух.   „В този сезон най-сериозен замърсител е битовото отопление и това се вижда по върховите стойности. Такива имахме и по празниците, когато трафикът беше облекчен. През нощта доста често има високи стойности”, обясни пред Нова тв кметът на София Йорданка Фандъкова. Тя призова повече хора да слязат от автомобилите си, за да помогнем за това да дишаме по-чист въздух в столицата. „Надявам се, че хората имат съзнанието и отношението към това, че ако повече хора слезем от колите си в дните с превишение на концентрацията на фини прахови частици, може би ще допринесем лично за това градът ни да стане по-чист”, каза Фандъкова.   „Усилията ни не са само в една посока. Неслучайно заложихме в мерките въвеждането на така наречения зелен билет. Това всъщност е еднодневната карта на цената на 1 лев - за целия ден, за цялата градска мрежа. Същото се отнася и до възможността хората да паркират в крайните зони на входно-изходните артерии, в така наречените временни буферни паркинги. Това е един комплексен подход с няколко мерки”, обясни още кметът на София. Тя уточни, че се правят и засилени проверки да се прекъсне пътят на отпадъчните материали от контейнерите, от пунктовете за вторични суровини или автосервизите до домовете, тъй като това е един от големите проблеми на столицата. „Само за последния месец при проверени 35 пункта за вторични суровини има съставени 13 акта”, поясни Йорданка Фандъкова. Сред глобените са и клошари, призна тя.", "date": "2018.01.27", "title": "Столична община ще глобява клошарите – замърсявали въздуха"}
{"url": "http://epicenter.bg/article/Dimitar-Delchev--Istanbulskata-konventsiya-nalya-byas-v-balgarskoto-obshtestvo/145991/2/0", "text": "Председателят на партия „Движение България на гражданите“ Димитър Делчев коментира обществените дебати около ратификацията на Истанбулската конвенция и поведението на управляващата партия ГЕРБ.     „Истанбулската конвенция изпълни основната си цел - наля бяс в обществото. Раздели го на две половини, които никога няма да намерят съгласие. Защото спорът е не за текста, а за духа й. Едни ги обдухва, други не и винаги ще бъде така.   А помните ли кой пусна духа от бутилката? МС защо внесе Конвенцията за ратификация в НС, след като уж бяха разделени министрите? Същите после настройваха хората в двете посоки.   ГЕРБ и ПФ носят пълната отговорност за това, че подлудиха обществото, за да заметат протести, частни копои и шоково увеличение на тока за бизнеса. За това, че не предложиха решение, което да ратифицира адекватните мерки за борба с насилието върху жени и да гарантира защитата на християнските ни ценности, не заслужават да управляват! И не само...“", "date": "2018.01.27", "title": "Димитър Делчев: Истанбулската конвенция наля бяс в българското общество"}
{"url": "http://epicenter.bg/article/Tsveta-Karayancheva--Festivalat-v-Pernik-e-simvol-na-identichnostta-ni/145992/2/0", "text": "Фестивалът в Перник е символ на националната ни идентичност, носи неповторим заряд и ни дава самочувствието, че сме велик народ. Това заяви председателят на Народното събрание Цвета Караянчева при откриването на 27-ия Международен фестивал на маскарадните игри.  Тя определи Перник като днешна столица на България, защото тук си дават среща най-добрите кукери и сурвакари от всички етнографски области, дори от цяла Европа. Неслучайно това зрелищно събитие е част от представянето на страната ни по време на Европредседателството, защото то е неделима част от световната културна съкровищница, заяви Караянчева. По думите й фестивалът показва в звук и картина едно от ключовите послания на председателството и на общността като цяло, а именно, че Европа е единна и в многообразието.  Цвета Караянчева благодари на община Перник и Министерството на културата, че съхраняват и популяризират древния ритуал и правят българите съпричастни към магическата му сила. Да бъдем заедно около страстния танц края огъня, в който винаги побеждава доброто, призова кметът Вяра Церовска. Президентът на Федерацията на европейските карнавални градове /ФЕКГ/ Хенри Ван дер Кроон, който е и почетен гражданин на Перник заяви, че със своя фестивал перничани ежегодно доказват, че обединението прави силата.   Официалното откриване бе уважено и от националния омбудсман Мая Манолова, депутати, посланици,представители на побратимени на Перник градове и членове на ФЕКГ, много граждани.", "date": "2018.01.27", "title": "Цвета Караянчева: Фестивалът в Перник е символ на идентичността ни"}
{"url": "http://epicenter.bg/article/Milka-Hristova--Stolichna-obshtina-da-goni-naemateli--ako-zamarsyavat-vazduha/145995/2/98", "text": "Има начини за справяне с мръсния въздух в София, но те не са в мерките, които Столичният общински съвет прие на сесията в четвъртък. Това заяви заместник-председателят на СОС от БСП Милка Христова.   \"Основният недостатък на мерките, които СОС прие, е фактът, че те се опитват да решават последиците от проблема. Не дават възможност изобщо за избягване на този проблем, коментира заместник-председателят на СОС от БСП. - Столична община трябваше да търси подкрепа и от държавата, за да може и с много законодателни промени, да постигне ефект както по отношение на транспортния трафик, така и на битовото отопление. И по този начин изобщо да не допускаме замърсяване на въздуха. Аз искрено се надявам, че хората ще откликнат на призива на кмета на София и на СОС да не използват личните си автомобили. Но познавайки психологията на гражданите, този призив ще си остане само едно добро пожелание. Мисля, че работата по решаването на проблема със замърсения въздух тепърва предстои. Тези мерки са някакво начало, но те по никакъв начин няма да успокоят хората, живеещи в замърсените квартали\".   Милка Христова предложи да бъде направена промяна в Наредбата за отдаване под наем на общинските жилища. \"Тази идея дойде от самите граждани, които неколкократно посещаваха Столична община. Говоря за представители на Инициативни комитети от кварталите \"Люлин\" и \"Красна поляна\", каза тя. - Столична община има наематели. Тези наематели в голямата си част са във Виетнамските общежития в \"Красна поляна\", които според гражданите, са основни причинители на замърсяването на въздуха. Мисля, че в договорите за наем може да поставим ново условие. Например, че при използване на горива, които са в нарушение на наредбата за горене на отпадъци, гражданите, допуснали това, ще бъдат санкционирани до степен изваждане от жилищата им. А държавата може да помогне веднага, като започне да отпуска енергийните помощи само и единствено тогава, когато отоплението е централно или се извършва с електричество\".", "date": "2018.01.27", "title": "Милка Христова: Столична община да гони наематели, ако замърсяват въздуха"}
{"url": "http://epicenter.bg/article/-Nikolay-Nankov--Bih-predlozhil-da-se-zabrani-promyana-na-pola-v-grazhdanskite-registri/145996/2/0", "text": "Регионалният министър Николай Нанков отговори утвърдително на въпрос дали би предложил промени, които забраняват промяна на пола в гражданските регистри. \"Да, с твърдо убеждение бих подкрепил това, с изключение на случаите с хермафродити, които са наистина много редки\", заяви министърът пред радио „Дарик“. Повереното му ведомство отговаря за Закона за гражданската регистрация, в който липсва ясен регламент в посока на пола. Това позволява на редица организации да подпомагат хора, решили да сменят пола си, но без да са преминали през хирургически процедури и хормонални терапии. Николай Нанков посочи, че ще инициира дебати в тази посока. \"Всяка стъпка по темата предизвиква дискусии и разделение в обществото, но аз лично смятам, че подобна поправка би била напълно резонна и отчитам като пропуск, че не е направена\", коментира регионалният министър.", "date": "2018.01.27", "title": "Николай Нанков: Бих предложил да се забрани промяна на пола в гражданските регистри"}
{"url": "http://epicenter.bg/article/Georgi-Svilenski--Votat-na-nedoverie-pokaza--che-GERB-nishto-pravyat-sreshtu-koruptsiyata/145997/2/48", "text": "„През тези няколко дни, когато бяха внесени мотивите за вота на недоверие и се коментираше корупцията, освен външните наблюдатели и издания, в България гражданите и управляващите разбраха и признаха, че това е най-големият проблем. Вотът на недоверие показа, че  ГЕРБ нищо не правят срещу корупцията.”  Това заяви зам.-председателят на ПГ на „БСП за България” Георги Свиленски по Дарик радио.   По думите му управляващите не можаха да разберат, че вотът бе заради липсата на усилия за намаляване на корупцията. „Вместо да ни четат какво е било, трябваше да кажат – ние приехме тази ,тази и тази- втора, трета, четвърта мярка, а те излязоха и казаха, че са приели само един закон, който, за съжаление, не е за борба с корупцията, а е за борба с корумпирани, след излизане от управлението, висши държавни служители. И най-опасният извод, който аз правя е, че този вот и това правителство бе спасено с действия, наподобяващи корупция”, посочи Свиленски. Той припомни мнението на коалиционен партньор, който каза, че ще помисли как ще гласува, а на следващия ден премиерът осигури милиони за един язовир, който е в обсега на техен областен управител.   Георги Свиленски се възмути, че Бойко Борисов не дойде в парламента, още повече- датата за вота на недоверие бе ясна от преди месец. „Не виждам каква по-висша институция може да има за всеки един български министър от българския парламент”, посочи зам.-председателят на ПГ. Той попита, ако правителството бе паднало при вота, то Бойко Борисов като какъв щеше да отиде в Давос? „И затова президентът казва, че парламентът се е превърнал в нотариат, който само подпечатва билетите за пътуванията на премиера”, посочи Свиленски и подчета, че БСП иска да върне парламентаризма в България. „В тази държава всички ние трябва да знаем, че има парламент, че сме Парламентарна Република и редът трябва да се спазва”, категоричен бе той.   БСП ще поиска Анкетна комисия за системата  БАЦИС   За системата БАЦИС Георги Свиленски каза, че след разсекретяването на докладите, е станало ясно за каква манипулация става дума, а управляващите са се опитали да затворят тази тема точно преди вота на недоверие към правителството. „Докладите не са писани от БСП, а от ДАНС, които казват, че има манипулиране, че служители на митниците са манипулирали. Системата е направена така, че да не се знае нито кой е влизал в нея, защо е влизал, нито какво е правил. Затова и прокуратурата не може да образува производство. Затова ние поискахме анкетна комисия, за да се разбере кой е поръчал тази система, с какви параметри е поръчната, как е изпълнена”, обясни Свиленски.     \"Обществото е разделено за Истанбулската конвенция и затова е нужен референдум.\" Така коментира другата тема от седмицата Георги Свиленски. Той отбеляза, че БСП  подкрепя борбата с домашното насилие и предлага първо да се променят българските закони с мерки срещу насилието.    Свиленски коментира казаното от Борисов, че оттегля конвенцията, за да има дебат и до май месец да се приеме. „Той не се интересува от дебата, а го интересува да губи време и през май месец, по същия начин, силово, конвенцията да бъде приета, такава каквато е”, коментира Свиленски. Той прогнозира, че сега управляващите ще започнат да манипулират общественото мнение, ще събират подписи и групи от хора, които да казват как трябва да се ратифицира конвенцията. Депутатът каза също, че комисиите, разглеждащи конвенцията, са били свикани набързо, именно за да се приеме тя.", "date": "2018.01.27", "title": "Георги Свиленски: Вотът на недоверие показа, че ГЕРБ нищо правят срещу корупцията"}
{"url": "http://epicenter.bg/article/Severozapadna-Balgariya-na-protest-za-magistrala-Sofiya-Vidin-i-tunel-pod-Petrohan/145998/2/0", "text": "Граждански протест блокира международния път Е-79 на входа на Видин. Организаторите от гражданско обединение \"Единни за промяна\" настояват за изграждане на магистрала от София до Видин и тунел под прохода Петрохан. Те искат до седмица правителството да реши за начало на процедурите, в противен случай ще настояват да спре преминаването на тежкотоварни автомобили по “Дунав мост-2“.   Те искат до седмица правителството да реши за начало на процедурите, в противен случай ще настояват да спре преминаването на тежкотоварни автомобили по “Дунав мост-2“. Протестиращите оставиха автомобилите си на входа на Видин и шествие потегли към бензиностанция на международния път, където спряха, за да обявят исканията си, предаде БНР. Те искат конкретен ангажимент от страна на министър-председателя и правителството, подкрепени с решения на Министерския съвет, с точен график за започване изграждането на магистрален път до Видин и тунел под Петрохан и приключването на строителството им до 2021 година. Неотдавна от Националната гражданска инициатива „Тунел под Петрохан\" внесоха отворено писмо, придружено с подписка от 16 664 жители на Северозападна България в НС. В документа се изразява волята и искането на хората от Северозапада до 30 юни да стартира тръжна процедура по изграждане на тунел под прохода Петрохан и магистрална транспортна връзка София – Берковица – Монтана – Видин (Козлодуй) Оряхово или в същия срок да бъде обявена концесия за изграждането на тунела и магистралната връзка. Председателят на Управителния съвет на Агенция \"Пътна инфраструктура\" Дончо Атанасов заяви по-рано, че четирилентов път между София-Видин ще има. По думите му през тази година трябва да приключат процедурите и определени изпълнителите. Вече е възложено и предпроектно проучване за тунел през прохода Петрохан, който ще скъси пътуването от областите в Северозападна България към столицата.", "date": "2018.01.27", "title": "Северозападна България на протест за магистрала София-Видин и тунел под Петрохан"}
{"url": "http://epicenter.bg/article/Tsetska-Tsacheva-obeshtala-do-kraya-na-fevruari-da-ratifitsirame-Istanbulskata-konventsiya/146005/2/0", "text": " научи Епицентъър.бг. Юрова отговаря за правосъдието, правата на потребителите и равенството между половете. Тя бе у нас във връзка с колегиума на еврокомисари и министрите на правосъдие и вътрешен ред на тема: \"Външни работи, сигурност и отбрана, миграция и правосъдие\".    По време на неформалното обсъждане на Истанбулската конвенция Вера Юрова изразила притеснение, че документът явно създава проблем в България и че вероятно няма да бъде ратифициран скоро.             В парламента още не са внесени и промените в българските закони, които Конвенцията налага и което е трябвало да стане още през 2016 година, когато министър Захариева я е подписала от името на правителството \"Борисов-2\".", "date": "2018.01.27", "title": "Цецка Цачева обещала до края на февруари да ратифицираме Истанбулската конвенция"}
