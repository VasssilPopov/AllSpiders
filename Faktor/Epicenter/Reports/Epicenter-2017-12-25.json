{"url": "http://epicenter.bg/article/V--quot-Balgarskata-Koleda-quot--sa-dareni-29-miliona-leva/143779/2/0", "text": "Над 29 милиона лева са дарените средства в инициативата \"Българската Коледа\". Това обяви в началото на благотворителния концерт в Народния театър \"Иван Вазов\" водещият Юлиан Вергов. Точната сума е 29 984 449 лв. С тези пари нов шанс за живот и щастие са получили 3883 деца. Закупена е техника за 259 лечебни заведения, обяви още Юлиан Вергов. 15-ото издание на \"Българската Коледа\" премина под мотото \"В подкрепа на спасения детски живот\".   На благотворителния концерт са президентът Румен Радев, патрон на инициативата \"Българската Коледа\", и председателят на парламента Цвета Караянчева.  До тях в централната ложа бе българският патриарх Неофит. Сред официалните гости бе и президентът (2011 - 2017 г.) Росен Плевнелиев с приятелката си Десислава Банова.  ", "date": "2017.12.25", "title": "В \"Българската Коледа\" за 14 години са дарени 29 984 449 милиона лева"}
{"url": "http://epicenter.bg/article/Chestito-Rozhdestvo-Hristovo--Mir-i-Blagodenstviya-po-tsyalata-Zemya-/143619/2/0", "text": "Коледа е!  Честито Рождество Христово! Християнският свят отбелязва един от най-големите църковни празници - рождението на Божия син.   В коледната нощ сиянието на Божията звезда вещае доброта, хармония, здраве, добронамереност, с които да направи света по-добър и съвършен. Коледа е тук, а с нея и надеждите за повече усмивки, сбъднати мечти, мъдрост и смирение, които да направят живота ни прекрасен!   Според Евангелието чудото на Коледа станало в град Витлеем, провинция Юдея.   Пророк Данаил предсказал, че Христос ще се яви 490 години след възстановяването на Йерусалимския храм. С приближаването на указаното време всички надежди на юдеите се устремили към идващия Месия. Малко преди раждането, майка му Мария заедно с Йосиф отишла във Витлеем. Там те не могли да намерят място в страноприемница и били принудени да се подслонят в пещера извън града, където пастирите затваряли овцете. В нея Мария родила сина си, повила го в пелени и го положила в ясли, където били привързани осел и вол. С дишането си животните сгрявали Младенеца.   В мига на Рождеството в небето пламнала чудна светлина, явил се ангел, който съобщил на намиращите се наблизо пастири, че на света е дошъл Спасителят. Витлеемските пастири били първите хора, които се поклонили на Бога-Син. Младенецът Исус бил почетен и от трима източни царе, доведени във Витлеем от изгрялата над мястото на събитието звезда.   В народния календар Рождество Христово започва в полунощ с обичая Коледуване. В него участват само мъже - ергени, годеници и по-млади, скоро женени мъже, които се наричат коледари, коладници, коледаре, коледници. От полунощ до сутринта те обикалят домовете, пеят специални коледни песни с пожелания за здраве, щастие в семейството и богата реколта, а стопаните ги даряват с коледарски краваи, пари и различни храни.   Епицентър.бг. честити Рождество Христово на всички свои читатели, автори и сътрудници с пожелание за мирна и благодатна година! Нека магията на святата Коледна вечер влезе в дома ви и донесе здраве, мир и благодат!  ", "date": "2017.12.25", "title": "Честито Рождество Христово! Мир и Благоденствие по цялата Земя!"}
{"url": "http://epicenter.bg/article/Prezidentat-Rumen-Radev-shte-bade-patron-na--Balgarskata-Koleda-/143739/2/0", "text": "Днес президентът Румен Радев и неговата съпруга Десислава Радева ще присъстват на традиционния благотворителен спектакъл „Българската Коледа“. Това съобщиха от прессекретариата на държавния глава. Концертът ще се проведе от 20.00 часа в Народния театър „Иван Вазов“ и ще бъде излъчен пряко по Българската национална телевизия, Нова телевизия и Българското национално радио. Петнадесетото издание на „Българската Коледа“ 2017/2018 година е „В подкрепа на спасения детски живот“. Тази година спектакълът се реализира от екипa на „Dream Team Productions”. Oт сцената на Народния театър изявени български музиканти, танцьори, спортисти, актьори и журналисти ще подкрепят благородната кауза, посветена на изпадналите в беда деца.  Юлиан Вергов ще бъде водещ на спектакъла „Българската Коледа“, а в благотворителния концерт ще вземат участие известните български изпълнители Васил Найденов, Орлин Горанов и Еделина Кънева, група „БТР“ и група „Фондацията“, Михаела Филева, Графа, Криско, Миро, Поли Генова, Васил Петров, Орлин Павлов, Мариана Попова, Михаела Маринова, както и възпитаниците на Национално училище за танцово изкуство в София, детска вокална група „Бон-Бон“, Фолклорен танцов ансамбъл „Пламъче“, Софийска филхармония и хора към Национален фолклорен ансамбъл „Филип Кутев“.    Актрисата Мартина Вачкова, тенисистът Григор Димитров, лекоатлетката Ивет Лалова, сноубордистите Александра Жекова и Радослав Янков, алпинистът Боян Петров, волейболистите Радостин Стойчев и Владимир Николов, лекоатлетката Мирела Демирева, един от най-добрите български състезатели по тенис на маса - Денислав Коджабашев, художествената гимнастичка Невяна Владинова, актрисата Десислава Бакърджиева и спортният журналист Иво Иванов също ще са сред застъпниците, които ще призоват за съпричастност и подкрепа на децата в беда.    Участие в спектакъла ще вземат и журналисти от Българската национална телевизия, Нова телевизия и бТВ. По време на концерта ще бъдат разказани историите на деца, борещи се с тежкото си здравословно състояние, както и такива, които са успели да преодолеят подобни трудности.    Допълнителна информация за „Българската Коледа“, както и начините, по които може да бъде направено дарение, са посочени на интернет-страницата на благотворителната инициатива: www.bgkoleda.bg. ", "date": "2017.12.25", "title": "Президентът Румен Радев ще бъде патрон на „Българската Коледа“"}
{"url": "http://epicenter.bg/article/Toplo-vreme-za-Koleda--valezhi-za-Nova-godina/143740/2/0", "text": "  Празничните дни покрай Коледа ще бъдат приятно топли и предимно слънчеви, за Нова година времето ще бъде по-меко от миналата година, но ще има валежи около 30 декември, предаде репортер на БГНЕС.   На 24 декември навсякъде в страната максималните температури ще бъдат положителни – между 5 и 11 градуса, като около 5-6 градуса ще бъде в Западна и Североизточна България, а по-топло ще бъде в Централна и Източна България. Валежи не се очакват. Навръх Коледа – 25 декември, още ще се затопли, като дневните температури се очаква да достигнат на места до 15 градуса в Северна и Южна България, за София около 10 градуса. През деня ще бъде и слънчево над цялата страна, само в Западна България ще има разкъсана облачност. На втория ден от Коледа – 26 декември, отново ще бъде предимно слънчево и топло за края на декември, с минимални температури около 1 градус и максимални между 8 и 13 градуса. На 27 декември – Стефановден, съществена промяна на времето не се очаква. Ще бъде слънчево, без валежи, с дневни температури от 7 до 13 градуса, за София около 10 градуса. В двата работни дни – 28 и 29 декември, ще има разкъсана облачност, като температурите остават без съществена промяна, но ще започнат валежи от дъжд, които ще са по-съществени през втория ден и предимно в Централна и Източна България. Максималните температури ще бъдат между 8 и 12 градуса. На 30 декември ще бъде облачно, с валежи от дъжд и мокър сняг в Централна и Източна България, дневните температури ще се понижат и ще бъдат между 4 и 8 градуса. В Новогодишната нощ навсякъде валежите ще спрат, минималните температури ще бъдат между минус 2 и 1 градус над нулата. Времето ще бъде меко в сравнение с Новогодишната нощ на 2017 г., когато температурите бяха в порядъка на минус 15 градуса. На 1 януари 2018 г. ще бъде слънчево, без валежи, с дневни температури около 5-7 градуса над нулата. /БГНЕС  ", "date": "2017.12.25", "title": "Топло време за Коледа, валежи за Нова година"}
{"url": "http://epicenter.bg/article/Rozhdestvo-Hristovo---praznik-s-17-vekovna-istoriya/143431/2/0", "text": "  Коледа възниква най-късно като четвъртият голям празник за всички християни.   До този момент са се отбелязвали само Богоявление, Възкресение и Петдесетница . Но нуждата от специален ден, в който да се отбелязва рождението на Спасителя, нараства. Черковните праотци разлистват старозаветни ръкописи, за да уточнят точната дата на събитието. Въпреки натиска от страна на известния през 3 век богослов Ориген  и искането му да се отхвърли идеята за честването на празника, рождението на Иисус  Христос  се утвърждава като каноничен  обичай през 334 г. от папа Либерий .   Датата 25 декември е смятана за рожден ден на непобедим езически бог на Слънцето, наречен от неверниците Коледа. От тук произлиза и названието на днешния празник.   Християнското население е укорявано в честване на езическия празник. Но самият папа се обявява за нововъведения обичай, защитавайки правата вяра. От този момент Иисус  Христос е наричан „истинско слънце” и е припознаван като „човека, спасил света от мрака”.  Древните езически вярвания също оказват влияние върху обичайте за нововъведения празник.   Древните римляни смятали, че датата 25 декември е началото на астрономическата нова година. В дните между 17 и 20 и 21 и 24 жителите на Рим принасяли жертви, провеждали игри и своеобразни забавления, като си разменяли дарове за здраве и благополучие. Пожеланията отразявали надеждата за добра и плодородна година.   Днес, седемнадесет столетия по-късно, Рождество Христово  е най-светлият празник за милиони християнски семейство по цялото земно кълбо.   Традициите, родени през 4 в., са живи в сърцата на малки и големи, а коледният дух се умножава с всяка изминала година.  ", "date": "2017.12.25", "title": "Рождество Христово – празник с 17-вековна история"}
{"url": "http://epicenter.bg/article/Den-na-traur-v-Harmanli-sled-tezhkata-katastrofa/143744/2/0", "text": "  В Харманли всички коледни тържества са отменени и е обявен ден на траур.   В неделя през нощта трима млади мъже загинаха при удар на кола в бетонен гараж. Километражът на автомобила е спрял на 220 километра в час. Мъжете пътували в мощна кола по главния път Харманли - Свиленград. На изхода на града колата излиза от платното и след 50 метра се удря в бетонен гараж. Общината проверява дали гаражът е законен. Според собственика му постройката е по правилата и е на мястото от поне осем години, предаде Нова Телевизия.  ", "date": "2017.12.25", "title": "Ден на траур в Харманли след тежката катастрофа"}
{"url": "http://epicenter.bg/article/Antoaneta-Hristova--2018-g--shte-bade-godina-bez-satreseniya-/143745/2/0", "text": "  2018-а ще бъде година, в която няма да има сътресения, прогнозира в предаването „Тази сутрин” по БТВ политическият психолог Антоанета Христова. По думите ѝ обаче това много зависи от политиците.   „Ако няма добра вътрешнокоалиционна комуникация и ако дразнят Валери Симеонов, би могло да има такъв скандал, че наистина да се постави под въпрос стабилността”, уточни Христова.   Тя разтълкува поведението на вицепремиера Валери Симеонов от последните дни като знак на бунт от негова страна, че е бил пренебрегнат. Линията ДПС – Патриоти ще продължи и ще бъде все по-ожесточена, прогнозира още политическият психолог. „Колкото повече ДПС набира сили и реално би могла да използва власт, толкова повече ще се опитва да махне тези, които в момента играят ролята на балансьор. През 2018 г. това ще бъде нишката на голям конфликт”, смята Антоанета Христова.   „Допускам, че ДПС може да го извади и на европейско ниво, още по-ярко, в името на това да стигне до успех”, допълни тя.   Според нея в момента ДПС има необходимост да върне хората, които са излезли от партията.„Българският турчин е много лоялен човек. Когато веднъж си е тръгнал, не е така лесно да се върне. Затова този процес на връщане и възстановяване на ДПС ще отнеме много дълго време”, каза Антоанета Христова.   „Не допускам, че всичко ще бъде в розово през първите шест месеца на новата година заради европредседателството, но поне остротата на процесите ще бъде заглаждана”, обобщи тя.   Тя коментира също, че стремежът да се извадят проблемните дела на прехода е отваряне на кутията на Пандора. „Този, който ще се опита да го направи, или ще излезе герой, или тя просто няма да бъде отворена и нещата ще се забият толкова тежко, че по малките места и после в големия град хората ще поискат тежка промяна”, заяви политическият психолог.     \r\n \r\n \r\n \r\n    ", "date": "2017.12.25", "title": "Антоанета Христова: 2018 г. ще бъде година без сътресения!"}
{"url": "http://epicenter.bg/article/Zapochvat--quot-mrasnite-dni-quot--Zabraneni-sa-venchavkite--ne-se-pere-i-ne-se-izliza-sled-zalez/143448/2/0", "text": "Мръсни дни, Поганни дни или Некрестени дни се нарича дванайсетдневен период в българския народен календар, възприеман като опасно време, в което злите духове действат с повишена активност. Този период обикновено е в дните от Коледа до Йордановден. Според традиционните народни представи през Мръсните дни се явяват различните свръхестествени демонични същества –караконджули, вампири, таласъми, върколаци и т. н., които бродят по земята от залез слънце до пропяването на първи петли; на някои места се вярва, че през Мръсните дни на земята идват и душите на мъртвите. Схващането, че тези същества са особено опасни за човека, предопределя изпълняването на многобройни забрани и действия с предпазен характер, строго спазвани през целия период. Повсеместно се спазват забраните за излизане навън след залез слънце, миенето и прането, понеже водата още е „некръстена“; не се правят помени, сватби и годежи; спазва се сексуално въздържание, защото се вярва, че заченатото в тези дни дете ще бъде недъгаво или ще се превъплъти в зъл дух след смъртта си. За предпазване от демоничните сили, хората носят в дрехите си чесън и др. Периодът на Мръсните дни се смята за особено подходящ за извършването на магически действия и предсказания – тогава магьосниците и бродниците правят магии за обиране на чуждото плодородие, тогава се извършват различни гадания – предбрачни, за времето през настъпващата година, за здравето и др.  и др. в края на периода, се изпълнява обичаят Сивуйница за пропъждане на Мръсните дни.  периодът се нарича Некръстени дни и трае от Коледа до Богоявление. През това време не е препоръчително да се излиза навън нощно време, защото тогава броди караконджо; не се перат и не мият, защото дните са нечисти – в противен случай ще ги сполети болест.   Подобни са вярванията, свързани с Мръсните дни и  не се излиза вечер, не се пере, за да не те срещне таласъм или вампир, някъде – за да не се обрине устата.    се вярва, че през тези дни и нощи „земята е некръстена“ и затова по нея бродят всички зли свръхестествени същества. Вярва се още, че освен демоничните същества, през този период са особено опасни и вълците, които според вярването „бесуват“ - по това време – по този повод изпълняват редица обредни практики, характерни за Вълчите празници.", "date": "2017.12.25", "title": "Започват \"мръсните дни\": Забранени са венчавките, не се пере и не се излиза след залез"}
{"url": "http://epicenter.bg/article/Mustafa-Karadaya--Borisov-ne-razbra-rechta-na-Dogan--Vot-na-nedoverie-shte-ima-/143750/2/48", "text": "  Ахмед Доган е бил погрешно разбран от Бойко Борисов и Цветан Цветанов. Това заявил в Млечино на възпоменателен митинг за жертвите на възродителния процес председателят на ДПС Мустафа Карадайъ, цитиран от сайта \"24Родопи\". Посланието на Доган било, че само партия ДПС е готова да управлява страната, но само това не е достатъчно. Трябвало да се разбере, че БСП не е готова, а не, че ГЕРБ е незаменима, поясниха след митинга депутати от ДПС. Погрешно било тълкуванието, че Доган казал едва ли не, че само Бойко Борисов може да управлява, каза Карадайъ. Елитът на ДПС пристигна в ардинското село, за да отбележи с възпоменателен митинг-мевлид годишнина от първия мирен протест срещу смяната на имената.   \"Гответе се да управляваме държавата, но подготвени, а не като тези. Премиерът направи грешен прочит на анализа на почетния председател Ахмед Доган на Коледното тържество. Господин Доган каза, че не сме готови да управляваме по изискванията на днешното време, но ние си знаем и затова се подготвяме. А, един, който заема длъжността премиер днес, направи погрешен прочит на този анализ. Осем години държавата върви по инерция. Ние, не сме готови, но се подготвяме, Борисов дори не знае, че не е готов\", каза Карадайъ. Не сме казали и това, че няма да има вот, обясни още председателят на ДПС. \"Напротив има решение на Централния съвет на ДПС и докато има фашисти и националисти във властта, не вот, а ще има вотове. А господин Доган в своя анализ ясно подчерта, че има една граница, която не трябва да се прекрачва. Но никой не е казал, фашисти и националисти да останат в властта. Доган не е казал, че няма да има вот\", добави Карадайъ.    ", "date": "2017.12.25", "title": "Мустафа Карадайъ: Борисов не разбра речта на Доган! Вот на недоверие ще има!"}
{"url": "http://epicenter.bg/article/Osem-dushi-zaginaha-pri-katastrofi-v-navecherieto-na-Koleda/143754/3/0", "text": "  Осем души загинаха при катастрофи в навечерието на Коледа. Това съобщава МВР. За последните 24 часа са станали 13 тежки инцидента. 12 души са ранени. В София са станали 61 леки и две тежки катастрофи. Двама са пострадали.   Трима младежи загинаха в катастрофа в Харманли в навечерието на Бъдни вечер. Днес в града е обявен траур и коледните тържества са отменени.   Майка и двете й деца загинаха при тежка катастрофа на пътя Пловдив – Пещера, след като микробус фолксваген и лек автомобил \"БМВ\" се сблъскват челно.        ", "date": "2017.12.25", "title": "Осем души загинаха при катастрофи в навечерието на Коледа"}
{"url": "http://epicenter.bg/article/4-ma-zaginaha-pri-zverska-katastrofa-do-Borovan/143761/3/0", "text": "  Четирима души са загинали в тежка катастрофа на пътя за Борован, съобщи МВР. \r\n \r\n    ", "date": "2017.12.25", "title": "4-ма загинаха при зверска катастрофа до Борован"}
{"url": "http://epicenter.bg/article/Prof--Vladimir-Chukov--Nepredvidimiyat-Tramp-sruti-prognozite-za-2017-a/143746/11/0", "text": "  \r\n \r\n    ", "date": "2017.12.25", "title": "Проф. Владимир Чуков: Непредвидимият Тръмп срути прогнозите за 2017-а"}
{"url": "http://epicenter.bg/article/D-r-Kaloyan-Metodiev--/143773/11/0", "text": "През 2017 година България е затвърдила своето последно място на развитие в рамките на Европейския съюз. Това е година, която е нещо като „време между другото“ - в очакване да се случи нещо ново за нашата държава.   Това заяви за предаването \"12+4\" по програма \"Хоризонт\" на БНР политологът  Калоян Методиев, според когото твърденията, че страната е увеличила външнополитическата си тежест през изминалите 12 месеца, са неоснователни.   „Не може да си последен по развитие в рамките на Европейския съюз и да тръгнеш да оправяш съседните държави, и да говориш за външнополитически успехи, при положение че цели региони в България живеят по-лошо, отколкото преди 100 години, защото ти не можеш да гарантираш на тези хора елементарни неща до право на живот, сигурност и така нататък. Освен това през тази година се наду един балон, какъвто е европредседателството. За съжаление той не можа да излезе от рамката на едно ремонтно мероприятие и показване на една сграда, което е нон сенс с оглед на предизвикателствата пред България и на развитието, което имат другите страни, и на приоритетите на самото общество и в Европа, и в България. Този балон, който беше надут, се опасявам, че на 1-ви юли ще се спука и ще последва разочарование. Ако трябва да го вържем с външната политика, когато Западните Балкани, на които ние вменихме прекалено много надежди и очаквания, че нещо може да се случи, разберат, че скорошно разширяване просто няма как да има, ще последва едно разочарование, а дори може да последва озлобление към София, защото винаги се озлобяваш по отношение на най-слабия“, заяви в интервюто за БНР Калоян Методиев.   Според Методиев \"отрезвяване\" ще настъпи в средата на годината, когато европредседателството поеме Австрия, тъй като новото правителство там е изключително дясно-консервативно и е срещу разширяването по какъвто и да е начин.   „И това ще е оценка за нашето приятелство, което мен ме притеснява. Наистина, не трябваше да се надува толкова много този балон, толкова много да се насадят очаквания. Струва ми се, че се употреби във вътрешен план нещо външнополитическо, което ще има негативен резултат в крайна сметка“, твърди Методиев. Политологът изтъкна, че с темата за европредседателството се преекспонира, а то е \"една бюрократично процедура\".   „На „Борисов 3“ му трябваше нещо голямо, да покаже нещо, което да затвърди идеята за собственото му съществуване, цел пред това управление. Знаете, че другите неща вече в общи линии не вървят. Има едно изхабяване на неговия образ като политик, като пример. Той дори на социология не е първи в собствената си партия. Вече дори отива на трето място. Томислав Дончев го изпреварва. Дори е след Фандъкова. Трябваше му нещо голямо, някакъв нов образ. Външнополитическите дрехи на това председателство очевидно му се сториха подходящи. Но това е една бюрократична процедура. Европейският съюз, първо, има водещи държави, които взимат решенията: Германия, Франция, Холандия. След това си има председател на Европейската комисия, който е нещо като министър-председател, който управлява парите на ЕС и взема решенията. След това имате президент, в лицето на Туск. Имате и Европейски парламент. Председателството е една протоколна, бюрократичната процедура, на която ти да демонстрираш гостоприемство. От тебе не зависят големи решения или по-сериозни политики. Ти, ако си богата държава, ако имаш вътре собствена позиция, ако имаш тежест, ще имаш много по-голямо влияние, отколкото, ако си чакаш реда да ти се падне нещо за някакви си 6 месеца“, твърди д-р Методиев.   В една държава, която е на последно място по Европейския съюз, стабилност е мръсна дума, но БСП все още не е готова за управлението, коментира политологът и изтъкна две основни причини. „Нинова е добър лидер, безспорно, защото успя да ги вдигне на крака, да се изправи фронтално срещу Борисов, което никой не е правил през последните 10 години, но и липсват едни 15-20 човека, с които да излезе като екип и да каже: \"Това ще предложа на България\". Освен това вътре я подкопа самата партия. Знаете, че теми, които ГЕРБ вдигна в обществото, вътрешната опозиция в БСП много услужливо ги пое и дори и в момента ГЕРБ не се разправя толкова с позицията, колкото вътрешнопартийните опоненти. Докато не решиш кадровия проблем и проблема с тези \"стари кучета\", които може да не донесат нещо добро, да ти помогнат, но могат да направят много бели и подкопаване на доверието в теб, ти не можеш да имаш претенции да си алтернатива в държавата. Ето това е една от драмите на България в момента“, смята Калоян Методиев.  ", "date": "2017.12.25", "title": "Д-р Калоян Методиев: В държава, която е на последно място в ЕС, стабилност е мръсна дума"}
{"url": "http://epicenter.bg/article/Aleksey-Navalni-se-kandidatira-za-prezident-na-Rusiya-kato-nezavisim/143752/7/0", "text": "Стотици привърженици на руския опозиционен лидер Алексей Навални подкрепиха днес кандидатурата му като независим кандидат за президент и са готови да внесат номинацията му в ЦИК, предадоха АП и ТАСС, цитирани от БТА. Това стана на събрание в Москва в присъствието на представители на градската избирателна комисия.   \"Всичките 742-ама участници в събранието гласуваха \"за\", против бяха нула, въздържали се нула\", каза Иван Жданов, юрист на основаната от Навални Фондация за борба с корупцията. По думите му Навални и упълномощени от него лица ще внесат още днес в ЦИК документите за издигането му за кандидат. Самият опозиционер бе казал, че днес ще се състоят събрания на избиратели в 20 руски града, на които ще бъде подкрепена неговата кандидатура, съобщи ТАСС. Алексей Навални е най-опасният противник на президента Владимир Путин, но няма право да се кандидатира в избори заради влязла в сила присъда по криминално дело, смятано за политически мотивирано, допълва АП. Той би могъл да стане съперник на Путин на изборите през март догодина, ако за него бъде направено изключение или присъдата бъде отменена.   Кампанията на Навални въодушеви хората в най-отдалечените кътчета на Русия, но почти сигурният победител на изборите е Путин, който има 80 процента одобрение на национално равнище, отбелязва АП. Според руското изборно законодателство, за да бъде регистриран един независим кандидат (какъвто е Навални), той трябва да събере поне 300 хиляди подписа на избиратели. Срокът за внасяне в ЦИК на списъците с подписите е от 27 декември до 31 януари. Навални каза днес, че е убеден, че ще спечели, ако участва в изборите, и прикани привържениците си да бойкотират вота, ако властите откажат да ги регистрират.", "date": "2017.12.25", "title": "Алексей Навални се кандидатира за президент на Русия като независим"}
{"url": "http://epicenter.bg/article/Grigor-Dimitrov--Nyamam-tarpenie-za-noviya-sezon--VIDEO-/143769/8/0", "text": "  Григор Димитров няма търпени да започне новия сезон. Световният номер 3, който и тази седмица запазва позицията си в ранглистата, заяви, че целта му е да продължи да подобрява представянето си.   \"Това е важно време за мен и нямам търпение новият сезон да започне. Имам високи цели, очакванията към също са големи. Искам да играя все по-добре\", каза Димитров за официалния канал на АТР. Той се подготвя за първия си турнир за новата година - този в Бризбън, който започва на 1 януари. На него Димитров ще гони повторение на представянето си миналата година и титла.   Част от подготовката си пък българинът проведе в Монте Карло. \"Благословени сме да имаме такива условия тук, невероятно е, че когато излезеш на кортовете, вече виждаш трима-четирима топ играчи и това те мотивира още повече да работиш\", обясни Димитров.    ", "date": "2017.12.25", "title": "Григор Димитров: Нямам търпение за новия сезон (ВИДЕО)"}
{"url": "http://epicenter.bg/article/Kartichka-ot-1897g--e-neizmenna-chast-ot-praznichnata-traditsiya-v-SASht/143428/10/99", "text": "„Има ли дядо Коледа?“ е заглавието на уводна статия, появила се на 21 септември 1897 г. в издание на вестник „The Sun“. Статията, която получава отговор „Да, Вирджиния, има дядо Коледа“ става неделима част от коледните традиции в САЩ и Канада, изразявайки истинското коледно настроение.  През 1897 г. Вирджиния (1889 – 1971) – 8-годишната дъщеря на Филип О'Ханлън, пита баща си дали наистина има дядо Коледа. Тя започва да се съмнява в съществуването на брадатия старец, когато нейните приятели ѝ казват, че той не съществува.  Филип предлага на дъщеря си да пише на известния по онова време в Ню Йорк вестник „The Sun“, като ѝ казва, че „ако видиш нещо в „Сън“, значи е истина.“. Той вероятно се е опитвал да избегне пряк отговор, но Филип несъзнателно дава възможност на редактора на вестника Франсис Чърч да повдигне простичкия въпрос и да отговори, разгръщайки сложните му философски страни.  Чърч е кореспондент по време на Американската гражданската война. Тогава той наблюдава голямото страдание, липсата на надежда и вяра в по-голямата част от обществото. Макар статията, която Чърч написва, да е напечатана на 7-мо място в страницата от вестника (дори под новина за ново изобретение – безверижно колело), посланието на текста стига до сърцата на всички, които го прочитат. 1 век по-късно статията остава най-печатаната статия в който и да е вестник на английски език.  През 1972 г. четирима приятели, след като виждат некролога на Вирджиния О'Ханлън в Ню Йорк Таймс, основават компания, наречена Елизабет Прес и публикуват детска книга със заглавието „Да, Вирджиния“, в която се съдържат самата статия, илюстрации и кратка история. Книгата е използвана за направата на телевизионно шоу, спечелило награда Еми. В международния Исторически канал на 21 февруари 2001 се съобщава, че Вирджиния дава оригиналното писмо на своята внучка, която го копира в тетрадка. След пожар се смята, че писмото е унищожено, но тридесет години след това го откриват в безупречен вид.  Някои хора поставят под въпрос истинността на авторството на писмото, смятайки че младо момиче като Вирджиния едва ли би нарекло децата на своята възраст „моите малки приятели“. Въпреки това писмото се смята за антика и е оценено на приблизително 50 хиляди долара.  Вирджиния О'Ханлън често получава поща за писмото си до „The Sun“. В нейно интервю, когато е по-възрастна, казва, че Франсис Чърч е дал правилна посока на живота ѝ.   Преводът не е повлиян или копиран от който и да е било друг източник със запазени права в пресата или интернет.    ___   Пълното име на Вирджиния е Лаура Вирджиния О'Ханлън Дъглас. Тя е от Манхатън, Ню Йорк. Омъжва се за Едуард Дъглас, но се развежда през 1930 г. Бракът ѝ с Дъглас е кратък и той я изоставя малко преди да се роди детето им Лаура.  Вирджиния получава степен бакалавър през 1910 г. и магистър през 1912 г. Става учителка в Ню Йорк през 1912 и се пенсионира през 1959г.   Вирджиния умира на 13 май 1971 г. в болница във Валентин.", "date": "2017.12.25", "title": "Картичка от 1897г. е неизменна част от празничната традиция в САЩ"}
{"url": "http://epicenter.bg/article/Retsepti-za-koledni-yastiya--po-razlichni-ot-traditsionnite-/142937/9/25", "text": "От няколко години и у нас е традиция приготвянето на пълнена пуйка за Коледа. Предлагаме ви обаче няколко по-екзотични рецепти за празника, включващи елементи от английската, британската и тосканската кухня.    Необходими продукти  • 1 бр. пуйка  • 2 ябълки  • 3 глави лук  • 60 г масло  • 200 г замразени боровинки  • 1 ч.л. сушен градински чай  • 3 с.л. мед  • 1 връзка корени за супа  • 1 л пилешки булъон  • 150 мл сок от боровинки или касис  • 4 с.л. сметана  • черен пипер  • сол Начин на приготвяне:  Пуйката се натрива със сол и черен пипер.  Ябълковите резенчета и една глава лук се задушават в масло. Добавят се половината от боровинките, градинският чай и медът.  Пуйката се пълни с тази смес и се зашива.  Корените за супа се нарязват и се запържват в масло заедно със ситно нарязания лук. Разстилат се в тава и отгоре се слага пуйката. Пече се 15 минути в предварително загрята фурна при 220 С, след това огънят се намалява до 180 С и ястието се пече 3 часа.  Сосът от печенето се прехвърля в тенджера заедно с корените и боровинките. Добавя се плодов сок и сместа се вари, докато течността се изпари, след което се разбърква със сметаната и се подправя.    Необходими продукти  • 100 г боб  • 100 г ориз  • 1 глава лук  • 1 бр. морков  • целина  • домати  • тиквички  • праз  • кашкавал  • сол, черен пипер  • олио  Начин на приготвяне  Лукът се запържва в мазнина заедно с целината, морковът и магданозът, доматите, тиквичките и празът. Задушават се. Бобът се сварява и разделя на две части, едната, от който се пасира и прибавя към останалите съставки.  Всичко се овкусява, залива с топла вода и оставя да ври още 2 часа. Прибавя се и оризът. Накрая се поръсва с настърган кашкавал.    Необходими продукти   2 листа бутер тесто (450-500 г)   3-4 бр. ябълки   100 г орехи   2 с.л. мед   1 ч.л. канела   пудра захар  Начин на приготвяне  Ябълките се обелват и заедно с орехите и канелата се смилат. Слагат се в тенджера и се добавя меда. Разстила се единият лист бутер тесто. Изсипва се сместа и се прегъват краищата. Вторият лист бутер тесто се нарязва на лентички, които се нареждат вертикално и хоризонтално върху сместа.  Пече се до порозовяване на 200-220 градуса. ", "date": "2017.12.25", "title": "Рецепти за коледни ястия, по-различни от традиционните "}
{"url": "http://epicenter.bg/article/Koledna-pita-/142935/9/80", "text": "Необходими продукти: 1 кг брашно 3 бр. яйца 750 г кисело мляко 1/4 ч.ч. олио 20 г мая 1 ч.л. сода бикарбонат сол захар 1 бр. жълтък   Начин на приготвяне: Маята се разтваря в малко хладка вода, сол и щипка захар. В брашното се прави кладенче, изсипва се втасалата мая и останалите продукти и се замесва тесто. Питата се оставя да втаса. Намазва се след това с 1 жълтък и се пече.  ", "date": "2017.12.25", "title": "Коледна пита "}
{"url": "http://epicenter.bg/article/Koledna-trapeza-po-sveta-/142936/9/25", "text": "Дядо Коледа има различни лица на всички континенти и почти във всички държави. В древността по нашите земи, това е бил празника на бога Божич, бог на раждащото се Слънце.  Друг любопитен факт е, че при управлението на Оливер Кромуел, празнуването на Коледа се е считало за престъпление. За щастие, днес това е един от най-обичаните празници, които всички очакваме с нетърпение и полагаме големи усилия, за да зарадваме близките си с приказен Коледен дух. А храната е едно от основните неща в Коледните дни. foodpanda, ви представя Коледните традиции и ястия по света.  1. Италия - Италианските семейства празнуват Коледа с празника на Седемте риби и ядат леща по време на празниците, за да се гарантира късмет и богатство за следващата година.  2. Ирландия - Традиционно за ирландските семейства е да празнуват на вън. Те правят пайове с кайма, като се смята, че това е любимата закуска на Дядо Коледа  3. Полша - Традиционното Коледно хранене в Полша се нарича Wigilia(произлиза от латинската дума ”да гледат”. Семействата смятат, че трапезата трябва да е пъстра и да радва окото на околните. Това, което се случва на трапезата, прогнозира каква ще бъде следващата година.  4. Норвегия - Хората, крият всички метли в къщата, за да не бъдат откраднати от вещици. Задължително се оставя купичка овесена каша в плевнята на гнома, който защитава фермата. На празника се консумира пушена риба и мляко с ориз.  5. Япония - Децата в Япония получават своите коледни подаръци на възглавницата си. Традиционното ястие е пържено пиле.  6. Великобритания - Там се подслаждат с коледен пудинг с паричка за късмет.  7. Испания - Традиционната коледна сладка рецепта датира от 16-ти век и се нарича „Турон”. Прави се от мед, яйчен белтък, захар и печени бадеми.  8. Америка - Може би всички знаете, че традиционния коледен обяд с пуйка идва от американските традиции. Първо пуйката е била поднасяна за Деня на благодарността, а след това и за Коледа.  9. Австрия - Австрийците приготвят щрудел с орехи и плодове като задължително черпят и бедните хора по улиците.  10. България - Българската коледна трапеза е богата. На нея присъстват капама, кисело зеле, баница с тиква и още много вкусотии, които спомагат Коледа да бъде още по-вълшебна", "date": "2017.12.25", "title": "Коледна трапеза по света "}
{"url": "http://epicenter.bg/article/Traditsionni-retsepti-za-kurabiyki-ot-tsyal-svyat-/142938/9/14", "text": "Коледните празници наближават с шеметна бързина, а с това – и моментът, в който ще запретнем ръкави, за да зарадваме близки и приятели с най-вкусните домашни сладки.   А какво е празничната трапеза, ако не е я окичим с неподражаемите и любими на всички ни коледни курабийки.   Подбрахме за вас оригиналните и традиционни рецепти за курабийки, меденки и джиндифилови човечета, с които различните страни по света се отличават и гордеят и на които бихте могли да се насладите, без да е необходимо да пътувате до някоя от тях.     Продукти за 45 сладки: 300 г захар 1 яйце 2 с.л. олио ¼ ч.л. сол 30 г какао 1 с.л. настъргана лимонова кора 1 с.л. смес подправки от канела, джинджифил, карамфил и кардамон 180 г заквасена сметана 1 ч.л. сода 500 г брашно   За глазурата: 175 г пудра захар 3 – 4 с.л. лимонов сок   Приготвяне: Разбийте захарта, яйцето и олиото с миксер на гъст крем. Добавете какаото, солта, лимоновата кора, подправките и разбъркайте отново. Към така получената смес прибавете сметаната и содата и продължете да бъркате.   Накрая на два пъти изсипете постепенно брашното и омесете меко тесто, след което го оставете да отдъхне за 15 мин. От готовото тесто накъсайте топчета с размера на орех, нарежете ги в тава, застлана с хартия за печене, и печетете 180 градуса около 15 мин.   Изпечените сладки оставете да се охладят на решетка. Междувременно пригответе глазурата, като разбъркате пудрата захар с лимоновия сок. Намажете с нея изстиналите сладки. За да се слеят качествено съставките, а ароматът и вкусът да станат още по-хубави и плътни, е препоръчително да оставите курабийките да престоят поне един ден преди консумация.     Продукти за 16 бр.: 90 г яйчен белтък 200 г пудра захар 30 г захар 110 г бадемово брашно 1 щипка сладкарски бои   Приготвяне: За направата на френските макарони се използват т.нар. \"остарели белтъци\", или отделени от жълтъците и оставени да престоят в хладилник, в затворен сух стъклен съд 3-4 дни, а 3-4 часа преди приготвянето са извадени, за да достигнат стайна температура. 90 г белтъци са обикновено от 3 яйца размер L.   Разбийте белтъците на сняг и постепенно прибавете кристалната захар, като разбърквате. Прибавете ги към смесените, предварително пресети пудра захар, бадемово брашно и боя, и бъркайте със силиконова шпатула, само по посока на часовниковата стрелка, като загребвате, обръщате и размазвате по стените на купата до получаване на лъскава смес.   Напълнете сместа в сладкарски пош и шприцовайте върху хартия за печене, на която сте очертали еднакви кръгчета с диаметър 3 см. Изтръскайте тавата, за да получат така наречената им \"поличка\". Оставете да съхнат между 20 и 40 минути (че понякога и 50), достатъчно да не полепнат по пръста ви при пипане.   Печете точно 15 минути в предварително загрята на 150 С фурна. Слепете с ганаш, крем, конфитюр или друго по желание.     Продукти за 30 бр.: 1 ч.ч. захар 1 ч.ч. меко масло 4 ч.ч. брашно 1 ½ ч.ч. орехи 3 пакетчета ванилия   Приготвяне: Разбийте маслото със захарта и ореховите ядки. Добавете ванилията, брашното и отново разбъркайте. Омесете гладко тесто. От него оформете малки топчета, оваляйте ги в захрат, след което ги наредете в намаслена тава. Печете в предварително загрята на умерен огън фурна около 20-25 минути, докато се покрият с хрукав кафеника загар.     Продукти за 60 курабийки: 350 г масло 200 г фина кристална захар 1 ч.л. ванилена захар 100 мл лек зехтин 2 жълтъка, със стайна температура 60 мл коняк или бренди 1 ½ ч.л. вода 300 г бадеми, запечени и смлени на едро ½ ч.ч. настъргана портокалова кора 2 ч.л. бакпулвер 850 г брашно пудра захар за овалване   Приготвяне: В голяма купа смесете маслото, захарта и ванилената захар и разбийте с миксер до гладка и кремообразна смес. Към нея постепенно добавете зехтина, като продължавате да разбивате с миксера. След това добавете жълтъците един по един и разбийте добре. Изсипете алкохола и водата и отново разбийте.   Добавете бадемите и разбъркайте. Смесете брашното, настърганата портокалова кора и бакпулвера. Добавете към маслената смес с бадемите и разбъркайте до получаването на ронливо и лепкаво тесто. От него оформете топки с големина на орех и ги наредете върху хартия за печене.   Печете в предварително нагрята фурна на 180º C около 25 минути или докато се покрият с нежен загар на повърхността. Извадете ги от фурната, оставете ги в тавата 5 минути, а после внимателно ги оваляйте в пудра захар. Навлажнете ги с малко вода, за да залепне пудрата захар по-добре.   Подредете курабийките на поднос и ги оваляйте още веднъж обилно за поголяма плътност.     Продукти: 500 г брашно 100 г мед 200 г захар 3 с.л. прясно мляко 150 г меко масло, нарязано на парченца 1 яйце + 2 жълтъка 1 бакпулвер настъргана кора от ½ лимон 1 с.л. смес от смлян карамфил и канела 1 и 1/2 с.л. какао   Глазура: 200 г пудра захар прясно мляко 1 ч.л. прясно изцеден лимонов сок   Приготвяне: Меда, захарта и прясното мляко изсипете в тендежра. Загрейте на бавен огън, като разбърквате непекъсанто до хомогенизиране на сместа. Оставете настрана да изстинат. В купа сипете брашното, бакпулвера, подправките, какаото и настърганата лимонова кора.   Добавете маслото, яйцето, двата жълтъка и разбъркайте добре. Сипете и млечно-медената смес и омесете меко и нелепкаво тесто. Оставете го за 1-2 часа в хладилник, за да се стегне.   След това разточвате и изарежете от него бисквити в избраната от вас форма (човечета, елхички, еленчета и т.н.) и ги печете в застланата с кухненска хартия тава на 170 градуса, докато се покрият с нежен червеникав загар.   Оставете ги да изстина, след което ги украсете с глазурата. Тя се приготвя, като смесите лимоновия сок с пудрата захар. Добавяйте прясното мляко лжичка по лъжичка, като след всяка разбивайте с миксер, докато се получи гъста и лъскава консистенция.   Източник: woman.bg  ", "date": "2017.12.25", "title": "Tрадиционни рецепти за курабийки от цял свят "}
{"url": "http://epicenter.bg/article/Semeyna-vecherya--dve-liturgii-i-igri-s-detsata-vklyuchva-Koledata-na-Uilyam-i-Keyt/143430/10/100", "text": "Във всяко семейство има установени традиции относно отбелязването на коледните празници и кралската британска фамилия не прави изключение.   Миналата Коледа Уилям и Кейт - херцогът и херцогинята на Кеймбридж, не посрещнаха Коледа с кралицата, а със семейството Мидълтън. Те, заедно с децата си - Джордж и Шарлот, бяха в имението на Майкъл и Карол в Бъкълбъри, Бъркшир за празника. На семейното събиране присъстваха още и сестрата и брата на херцогинята – Пипа и Джеймс.   Кралицата пък отбележи Коледа както всеки път досега. А как точно... може да разберете в следващите редове.   Всяка година около 19-20 декември Елизабет II, принц Филип и всичките им близки роднини заминават за двореца Сандригам в графство Норфолк и обикновено остават там до ранния февруари. Тази година не прави изключение и кралицата и съпругът ѝ вече са там, а останалите постепенно пристигат в имението, което се разполага на 20, 000 акра.   Коледната сутрин кралското семейство разменя подаръците за празника след обяда на 24-и, който задължително завършва с традиционен коледен пудинг с бренди. После следва свободно време, през което всеки прави каквото поиска, като през последните години херцогът на Кеймбридж – Уилям, принц Хари и братовчедите им използват това време, за да си организират футболен мач. Следобед всички се събират за чай, а вечерта има официална вечеря.   На 25-и сутринта в семейството присъства на две коледни литургии. Първата е частна в катедралата Света Мария Магдалена, а втората е отворена и за обикновени миряни.   След литургиите всички се връщат в двореца Сандригам, за да се насладят на обяда, който включва пуйка. После точно в 3 часа всички сядат пред телевизора, за да гледат излъчването на речта на кралицата за Коледа, която е предварително записана.   Следва свободно време, прекарано в игри на пъзел, шах и гледане на коледни филми в балната зала.   Вечерта всички отново сядат около масата заедно, като по традиция на този ден Елизабет II сервира на тези, които я обслужват през годината. Както разказа преди време един от готвачите на Нейно Величество – точно преди вечеря тя налива чаша уиски на главния готвач и двамата вдигат тост. Той също така сподели и че кралицата обожава шоколада и поради това той задължително присъства в менюто ѝ на Коледа.   Източник: woman.bg  ", "date": "2017.12.25", "title": "Семейна вечеря, две литургии и игри с децата включва Коледата на Уилям и Кейт"}
{"url": "http://epicenter.bg/article/Poserko-nosi-lakomstvata-v-Karaluniya--a-yaponskiyat-Dyado-Koleda-ima-ochi-i-na-tila-/143433/10/99", "text": "Празникът на Рождеството традиционно се свързва с дядо Коледа, светеща елха и празничната литургия. Извън задължителните традиции всяка християнска страна прибавя собствен колорит в обичаите. Добавените елементи придават собствен колорит и правят Коледа една безкрайна поредица от странни традиции.   Децата не очакват подаръци на Коледа, както повелява нашият обичаи. Те идват две седмици по-късно - в нощта на 5 срещу 6 януари, когато трите Влъхви, дарили бебето Исус в люлката, посещават испанчетата. Мелхиор, Гаспар и Балтасар- тримата царе са и герои на приказно шествие, което се организира в цялата страна и прераства в пищен карнавал. В страната има и по-различни коледни песни от тези в другите католически страни. Те се наричат виянсикос.   Има няколко странни каталунски традиции, а една от тях е Кага Тио, което буквално означава \"акащо дръвче\". В последните две седмици преди Коледа, ухиленото създание, направено от издълбано дърво, се поставя на масата в трапезарията. Кага Тио трябва да бъде \"хранен\"всеки ден с плодове, ядки, бонбони, които се поставят в него. На Коледа то е \"бито\" с пръчки и му се нарежда да \"ака\" или просто да пусне лакомствата, с които е \"хранено\". Друга популярна коледна традиция в Каталуния е Каганерос – представлява фигурка на акащо човече и задължително присъства във всяка къща на Коледа.   В столицата на Венецуела през целия празничен период хората ходят на ранните утринни църковни служби с ... ролкови кънки. Дори улиците са затворени за движение заради традицията.   В немската страна празниците започват в първата неделя на декември. Тогава се запалва свещичка на коледния венец. Всяка следваща неделя до идването на Рождество се запалва по още една. През целия месец в германските домове се произвеждат огромни количества медени дребни сладки, с които се украсяват елхите и след това се похапва на Коледа.   В северната страна денят е кратък, затова през декември празниците започват с много светещи елементи. Сред тях има един господар- гномът. На шведски гномовете се наричат толт и според легендата те пазят през цялата година реколтата на фермерите, като се крият в тревата. Затова трябва да бъдат почитани по време на коледните празници. Водачът на толт е Юл Томтен- шведският дядо Коледа. Той носи подаръците на децата, има дълга бяла брада и е обут с дървено сабо.   В слънчевата страна всеки домакин поднася бит каймак със захар. Той е гарниран с настърган кокосов орех и канела. Ястието е сложно за приготвяне и отнема много време, но е задължителен елемент от празничната трапеза.   Коледа не е национален празник в Япония, но това не пречи на голям брой хора да го отбелязват. Дядо Коледа или Санта Кирошу имал очи на тила си, за да държи под око палавите деца. Японската коледна торта обикновено е пандишпанова с бита сметана и ягоди.   В Португалия семействата слагат допълнителни места на коледната трапеза в коледната утрин за починали роднини. Традицията се нарича \"консода\" и се смята, че ще донесе късмет на семейството. В Норвегия се смята, че Бъдни вечер съвпада с пристигането на зли духове и вещици. За да се предпазят, семействата крият всички метли, преди да си легнат.   Украинските коледни елхи традиционно се украсят с фалшив паяк и паяжина. Обичаят, за който се казва, че носи късмет, произлиза от народна приказка за една стара жена, която била толкова бедна, че не можела да украси коледната си елха. В Коледната сутрин тя се събудила и открила, че един паяк покрил елхата ѝ с блестяща паяжина.   Племената в Нова Гвинея пък си разменят бебе, което символизира Младенеца и го наричат Детето на мира. Племето-осиновител на новороденото е длъжно да полага всички необходими грижи за него. Ако то евентуално умре, то това се счита за разваляне на мирните отношения между хората, които са го дарили и онези, които са го отглеждали.   На Коледа жените в Чехия използват хитър трик, за да прогнозират какъв ще бъде любовният им живот през предстоящата година. Неомъжените девойки застават с гръб към входната врата и хвърлят обувка през рамо. С този ритуал необвързаните момичета правят прогноза на любовния си живот през предстоящата година. Ако обувката падне и пръстите сочат вратата, то жената ще сключи брак през следващите 12 месеца.   Две седмици преди Коледа децата в Сърбия се промъкват тихо до майките си и им връзват краката с виковете „Ден на майката, ден на майката! Какво ще ни дадеш, ние да те пуснем?“ И хоп, ето че децата най-неочаквано получават подаръци веднага. На следващата седмица се повтаря същото, но този път в капан се оказват татковците. Уви, за сръбските деца в коледния ден подаръци няма.", "date": "2017.12.25", "title": "Посерко носи лакомствата в Каралуния, а японският Дядо Коледа има очи и на тила "}
{"url": "http://epicenter.bg/article/Istoriyata-na-Kolyada---mitologichnoto-sashtestvo--vaplashtavashto-novogodishniya-tsikal/143432/10/99", "text": "Коляда в славянската митология е митологично същество, въплъщаващо новогодишния цикъл, свързва се със слънчевия кръговрат, минаващ през четири сезонни цикъла.   – малкото, слабо зимно слънце, родено и обновено на сутринта след зимното слънцестоене.  – укрепналото слънце, превърнало се в юноша на сутринта след пролетното равноденствие.  – могъщото слънце, появило се на сутринта след лятното слънцестоене.  – остаряващото и слабеещо, но помъдряло слънце, появило се на сутринта след есенното равноденствие.  В различните славянски народи се извършват обреди с игри и песни, където Коляда се споменава като същество от женски пол.  При поляците понякога се изобразява като сноп, донесен в дома на Рождество.  При хърватите се символизира от кукла, наречена колед. Споменава се в коледните песни, изпълнявани от обикалящите домовете коледари, които съдържат магически заклинания — за благополучие на дома и семейството.  Понякога обредните подаръци за коледарите в Русия, обикновено краваи, се наричат също \"коляда\". В по-стари времена на Коледа се е извършвало жертвоприношение на коне, кози, крави, мечки и други животни, въплъщаващи плодородието.  Въпреки, че древната славянска религия днес е изчезнала, има много останки, които напомнят за божеството и за празника Коледа. Всичките са на или около Рождество Христово:  Коледуване – обичай с езически корени, спазван в редица славянски държави.  Думите Коледа на български и Kalėdos на литовски днес се използват за християнския празник Рождество Христово  Колядка или Коляда е традиционна песен, изпълнявана в източнославянските държави Русия, Украйна и Беларус само на православните рождественски празници, тоест в периода между 7 и 14 януари.  „Крачун” на румънски и „Карачони” на унгарски са думите, използвани за Рождество Христово. И двете произхождат от Крачун/Корочун - едно от имената на езическия празник, въпреки че Румъния и Унгария не са славянски държави.", "date": "2017.12.25", "title": "Историята на Коляда - митологичното същество, въплъщаващо новогодишния цикъл"}
{"url": "http://epicenter.bg/article/Podredba-na-kolednata-trapeza-po-etiket/143434/10/104", "text": "Остава малко до Коледа и след като вече украсихме дома за празника и се погрижихме за подаръците, които да оставим под елхата за най-близките, е време да помислим и за декорацията и подредбата на празничната трапеза.   Първо трябва да поясним, че всяка домакиня сама решава как да подреди и украси масата, пише woman.hotnews.bg. Няма едно общовалидно правило, всичко зависи от личностния вкус и предпочитанията. Все пак има основни елементи от подредбата на трапезата, на които трябва да обърнете внимание, и това са покривката, съдовете, приборите и тематичната декорация.       Най-добрият вариант е покривка с едноцветна, желателно светла, централна част. Ярките и пъстри покривки не само отвличат вниманието от ястията, но и бързо уморяват очите заради наситеността и контраста на цветовете. Ако пък решите да заложите тъмна покривка, постарайте се да намерите за нея светли съдове. Така масата ще изглежда по-приятно и хармонично.   Покривката с правилен размер трябва да излиза извън плота на масата от всички страни с около 25-30 сантиметра. Ъглите трябва да се разположат така, че да прикриват краката на масата.   И най-важното – каквато и покривка да изберете, тя трябва да бъде безупречно чиста и добре изгладена. Ако се притеснявате да не я изцапате, можете да сложите под всяка чиния красива платнена кърпа или поставка за хранене в подходящ цвят.   След като сложите покривката, време е да подредите чиниите, чашите и приборите. Преди да ги наредите на масата е важно да ги почистите, така че по тях да няма петна и изсъхнали следи от вода. За стъклените чаши това е особено недопустимо – всичките трябва да бъдат идеално прозрачни.   При подредбата на масата е важно да запомните, че подложните чинии се поставят централно пред всеки стол на разстояние 2 сантиметра от ръба на масата.   Докато тече обядът/вечерята, чиниите трябва да се сменят своевременно в зависимост от сервираните ястия.   Ножът и супената лъжица винаги се слагат отдясно, а вилицата – отляво. Десертната лъжица се оставя зад чинията, като дръжката ѝ трябва да сочи надясно.   Важно уточнение е, че според правилата човек ползва приборите в реда, в който са поставени, започвайки от най-външните. Вилиците и лъжиците се поставят с изпъкналата част надолу, а ножовете с острието към чинията.   Различните чаши също са предвидени само за един тип напитка. Чашата за вино се слага отдясно, а чашата за вода – отляво. Най-често стоят на една линия, но ако има и други чаши, подреждането в линия не е уместно. Тогава се строяват в два реда.   За важни тържества се използват платнени (ленени или памучни) кърпи, които може или да сгънете по ефектен начин и да поставите в чиниите, или да ги сложите в избрана за целта халка за салфетки с коледен дизайн.   Разбира се, може да замените салфетките от плат с хартиени такива за еднократна употреба. В такъв случай ви съветваме или да поставите салфетките в чинията, или да ги подпъхнете под дясната ѝ страна.  ", "date": "2017.12.25", "title": "Подредба на коледната трапеза по етикет"}
{"url": "http://epicenter.bg/article/Nadgovaryane-v-Uels--chovekoyadna-kotka-v-Islandiya-i-film-na--Disni--v-Shvetsiya-sa-traditsiya-na-Koleda/143436/10/0", "text": "Коледа е интересно съчетание от множество зимни празници. И въпреки че официално на този ден християните честват Рождество Христово, в народните обичаи по света са се запазили множество екзотични езически елементи.    За да окуражават децата да помагат в къщната работа, родителите им казвали, че Коледната котка ще познае мързеливите деца по това, че нямат нови дрешки за Коледа, и ще ги изяде. Едно от известните стихчета за Коледа окуражава децата да помагат на бедните, за да може и те да имат нови дрешки, които да ги предпазят от Коледната котка.   Един обичай не е нужно да е стар, за да се превърне в традиция. На Бъдни вечер в Швеция семействата се събират около телевизора в 3 следобед, за да гледат „Доналд Дък и неговите приятели ви пожелават Весела Коледа” (Kalle Anka och hans vänner önskar God Jul) – шведската версия на „От всички нас за всички вас” – селекция от анимационни филмчета на Дисни, издадени за Коледа през 1958 г., повечето от които нямат нищо общо с празника.   Традицията датира от 1959 г., когато в   за да може филмчето на Дисни да се превърне в споделено преживяване. Оттам насетне, винаги когато националната телевизия реши да не излъчва Kalle Anka, зрителите са протестирали филмчето да бъде отново върнато в програмата.    Там семейството най-вероятно ще направи разходка до гробищата. Традицията повелява на този ден да се запали свещ в памет на починалите близки, но много семейства, които нямат роднини и предци, погребани там, отиват заради красивата гледка на хилядите запалени свещи. Много гробища имат специално място, където можеш да запалиш свещ за хората, погребани другаде.    така че властите осигуряват специални мерки за контролиране на трафика.    или буквално „акащо дръвче”. Защо се нарича така? От 8 декември нататък издълбаният дънер с нарисувано усмихнато лице се „храни” с лакомства и се завива с одеало, за да не настине.   На Коледа дървеното човече се слага в камината, удря се с пръчки и му се нарежда да „ака”, т.е. да пуска всички скадкиши, ядки, плодове и бонбони, с които е препълнено. Има и традиционна песен, която семейството пее, докато налага дънера, окуражавайки го да пуска още лакомства.    още преди празнуването на Коледа да бъде въведено. В най-чистата си форма (която все още се спазва в някои части на Великобритания в навечерието на Нова Година) традицията конят и неговите придружители пристигат на вратата на къщата или кръчмата, където компанията изпява няколко встъпителни стихчета. Следва надговаряне (известно като pwnco), в което хората зад вратата и хората отвън разменят предизвикателства и обиди в рими.   В края на словения двубой, който продължава доколкото креативността на двете страни издържи, компанията на кобилата влиза с песен. Ритуалната сива кобила най-често се състои от череп на кон, закачен на пръчка, и чаршафи, които да покриват човека, който го движи. Понякога има и приспособление, което да задвижва челюстите на коня.      Празникът поставя специално ударение върху романтичната любов, така че денят обикновено се прекарва с любимия човек. Пекарниците продават коледни сладкиши като традиционни подаръци за любимите същества. И може да се наложи да правите резервация в KFC.   Да, Кентъки фрайд чикън. Веригата за бързо хранене е дала да се разбере, че пърженото пиле е традиционно ястие за коледния празник. И действително е така – в Япония.   Източник: woman.hotnews.bg  ", "date": "2017.12.25", "title": "Надговаряне в Уелс, човекоядна котка в Исландия и филм на „Дисни” в Швеция са традиция на Коледа"}
{"url": "http://epicenter.bg/article/Elizabet-Vtora-otdava-pochit-na-postradalite-ot-terorizma/143753/7/0", "text": "  В традиционното си коледно послание британската кралица Елизабет Втора отдава почит на британските градове, поразени от терористични атаки тази година, а именно Лондон и Манчестър, предаде Асошиейтед прес, цитирана от БНТ.   Посланието на 91-годишната кралица е предварително записано и ще бъде излъчено по-късно днес във Обединеното кралство и в още 51 страни от Общността нациите. В посланието си Елизабет Втора отдава и почит са съпруга си принц Филип, който се оттегли от редовните си кралски задължения това лято. Тя хвали подкрепата и уникалното чувство за хумор на съпруга си, с когото са женени от 65 години и който редовно привличаше медийното внимание с неуместните си коментари. В посланието си, което ще бъде излъчено в 15 ч по Гринуич, кралицата ще говори и за важността на дома. Днес кралицата и принц Филип, както и членове на кралското семейство планират да присъстват на църковна служба в кралското имение Сандригам. След това е предвиден частен обяд, на който за първи път внукът на кралицата принц Хари ще бъде придружаван от годеницата си, актрисата Меган Маркъл.      ", "date": "2017.12.25", "title": "Елизабет Втора отдава почит на пострадалите от тероризма"}
{"url": "http://epicenter.bg/article/Nay-golyamata-zala-v-Bursa-shte-se-kazva--quot-Naim-Syuleymanoglu-quot-/143755/7/0", "text": "  Най-големият спортен комплекс на град Бурса в община Йълдъръм ще бъде наименуван на починалия наскоро легендарен шампион по щанги Наим Сюлейманоглу. Това съобщи вицепремиерът и председател на Агенцията на турските и родствени общности зад граница Хакан Чавушоглу, цитиран от БТВ.   В реч пред участниците в 17-ата годишна конференция на изселническата организация Балгьоч в Бурса, Чавушоглу заяви, че са получили много искания за увековечаване на името на Наим върху важни обекти. По думите му решението за наименуване на новия спортен комплекс в Йълдъръм ще се реализира съвместно от правителството и общинското ръководство на община Йълдъръм.    \"Наим Сюлейманоглу е наша обща гордост и наша обща задача е да пазим и да увековечим спомена за неговата личност и рекордите в спорта, които останаха ненадминати в света\", каза още Чавушоглу.    ", "date": "2017.12.25", "title": "Най-голямата зала в Бурса ще се казва \"Наим Сюлейманоглу\""}
{"url": "http://epicenter.bg/article/Sergey-Lavrov--Rusofobskata-isteriya-v-SASht-dostigna-do-paranoichen-harakter/143758/7/0", "text": "Русофобската истерия във Вашингтон е добила характер на параноя, тя не позволява на двете страни да напреднат по важни за тях направления, а също така провокира допълнително напрежение в света.  Това заявява външният министър на Русия в интервю за РИА Новости.   „В отношенията между двете държави съществуват немалко проблеми, както застарели, така и неотдавна възникнали, или, да го кажем по-точно, изкуствено създадени. Основният е русофобската истерия, която е обхванала вашингтонската политическа система и вече е достигнала, без де преувеличавам, параноичен характер“, заявява Лавров.  „Именно тя не ни позволява да се движим напред по важните за нашите страни направления, провокира допълнително напрежение на световната сцена“, допълва министърът на външните работи.    Според руския външен министър Сергей Лавров между страната му и САЩ няма нова „желязна завеса“. „Не смятам, че терминът „желязна завеса“ може да се използва по отношение на руско-американските отношения в съвремието“, заявява Лавров, но отбелязва, че има наличие на проблеми в отношенията между двете държави, както и немотивирани антируски действия от страна на САЩ.  Руският министър обяснява ситуацията с това, че в САЩ е настъпил пореден пристъп на „маккартизъм“, от който американското общество все още не е изградило имунитет.  „Но лично аз съм уверен, че както в САЩ на всички им омръзна устроения от сенатор Джоузеф МакКарти „лов на вещици“, така и в настоящата ситуация ще настъпи отрезвяване, а с него оздравяване“, изразява надежда Лавров.    Руският външен министър Сергей Лавров заявява по време на интервюто за РИА Новости, че страната му не възнамерява да засилва конфронтацията със САЩ, но ще отговаря на агресивни нападки. Министърът отбелязва, че въпреки засилващите се антируски настроения в САЩ Москва „действа прагматично“. „Срещу агресивните нападки отговаряме, но не възнамеряваме да преминаваме към конфронтация. И занапред ще отстояваме своите позиции последователно и енергично. Ще върнем колегите във Вашингтон към основните принципи, на които трябва да се води двустранния диалог“, заявява Лавров.  Според него основните принципи са отчитането и уважаването на интересите един на друг. „Без това няма как да има подобряване на отношенията, защото така едва ли ще се получи ефективно сътрудничество в международните дела“, смята Лавров.    Според руския външен министър Русия и САЩ поддържат диалог по линия на специалните си служби и че предотвратяването на терористичния акт в Санкт Петербург е пример за реално взаимодействие между Москва и Вашингтон.  Според Лавров диалогът с властите на САЩ се води по каналите на различни институции, „включително и между специалните служби“.  „В неотдавнашен телефонен разговор президентът на Русия Владимир Путин благодари на американския си колега Доналд Тръмп за постъпилата от ЦРУ разузнавателна информация, която помогна да се задържат терористите, готвещи взривове в Санкт Петербург. Това е пример за реално взаимодействие между Русия и САЩ“, заявява Сергей Лавров.  ", "date": "2017.12.25", "title": "Сергей Лавров: Русофобската истерия в САЩ достигна до параноичен характер"}
{"url": "http://epicenter.bg/article/Patriarh-Kiril-dogovori-razmyana-na-plennitsi-mezhdu-Kiev-i-Donbas/143759/7/0", "text": "Киев и Донбас са съгласували всички условия по размяната на пленници, съобщи днес патриархът на Москва и цяла Русия Кирил след \"миротворческа среща\" с лидерите на самопровъзгласените Донецка и Луганска народни републики Александър Захарченко и Леонид Пасечник, предаде ТАСС.   Днес в Свято-Даниловския манастир завърши процесът на съгласуване на всички подробности, отнасящи се до размяната на пленници между ДНРи ЛНР от една страна и Украйна от друга, каза той пред журналисти след преговорите. Днес се случи знаменателно сълбитие, последните условия бяха договорени и на 27 декември ще се състои размяна по формулата 306 срещу 74, каза лидерът на ДНР Александър Захарченко. Представителят на Киев в подгрупата по хуманитарни въпроси на Контактната група за уреждане на ситуацията в Източна Украйна Виктор Медведчук потвърди пред журналисти, че размяната ще стане на 27 декември, предаде ТАСС.   Днес решихме всички въпроси, разменихме утвърдените списъци и сме готови за размяна на пленници, която ще бъде на 27 декември, каза Медведчук след срещата при руския патриарх Кирил. Мястото и точното време на размяната не се разкриват от съображения за сигурност. Главата на Руската православна църква подчерта, че в списъците не са влезли всички, които се намират в плен, и изрази надежда, че диалогът ще продължи. По думите му Руската църква \"скърби за случващото се сега в Украйна, когато брат вдига ръка срещу брата\".   Патриарх Кирил призова за възможно най-скорошно мирно решение на проблема и специално похвали ролята на митрополита на Украинската православна църква Онуфрий за постигането на консенсус. Размяната на пленинци между страните в конфликта в Донбас по формулата \"всички срещу всички\" беше една от ключовите точки в Комплекса от мерки за изпълнение на Минските споразумения, подписан на 12 февруари 2015 г. в столицата на Беларус, но през последните 14 месеца не се осъществяваше. В средата на ноември Медведчук се обърна към президента на Русия Владимир Путин с молба за съдействие, като заяви, че Украйна е готова да освободи до новогодишните празници 306 човека и разчита на освобождаването от Луганск и Донецк на 74-има. По-късно прессекретарят на руския президент Дмитрий Песков съобщи, че Путин е разговарял по телефона с лидерите на ДНР и ЛНР и те са се съгласили. На 12 декември украинската страна заяви, че е нужна повторна проверка на пленниците с цел да се изясни желанието им да останат на едната или другата страна. Днес Медведчук каза само ,че размяната ще се състои по \"утвърдената по-рано формула\", но лидерът на ДНР Захарченко потвърди за формулата 306 срещу 74.  ", "date": "2017.12.25", "title": "Патриарх Кирил договори размяна на пленници между Киев и Донбас"}
{"url": "http://epicenter.bg/article/Donald-Tramp--Az-vi-varnah-Koledata/143762/7/0", "text": "  Президентът на САЩ Доналд Тръмп заяви, че хората казват отново Весела Коледа благодарение на него, пише The Hill, цитиран от \"Фокус\". \r\n \r\n    ", "date": "2017.12.25", "title": "Доналд Тръмп: Аз ви върнах Коледата"}
{"url": "http://epicenter.bg/article/Fen-na-Erdogan-skochi-na-tribunata-do-nego--Ohranata-v-uzhas-/143763/7/0", "text": "  Фен на турския президент Реджеп Ердоган изправи на нокти охраната му. Мъжът изскочил на сцената, на която турският президент държал реч и предизвикал паника. За инцидента , съобщава в. „Хюриет дейли нюз“, цитиран от БГНЕС.   Случката се разиграла в провинция Шърнак. Мъжът се опитал да прегърне Ердоган, но бодигардовете го отблъснали. По-късно човекът обяснил, че единствената му цел била да прегърне президента, но не бил разбран правилно.  ", "date": "2017.12.25", "title": "Фен на Ердоган скочи на трибуната до него. Охраната в ужас! (видео)"}
{"url": "http://epicenter.bg/article/Shest-podvodnitsi--Super-Piranya--shte-kontrolirat-napalno-Cherno-more-/143764/7/0", "text": "  В руската Държавна програма за въоръженията (2018-2028) е включено финансирането по създаването на мини-подводници, макар преди половин година изглеждаше, че от проекта „Пираня” вече никой няма да се заинтересува. През март на международната изложба LIMA 2017 на малайзийския остров Лангкави Санкт-Петербургското конструкторско бюро „Малахит” представило малка подводница „Пираня”, способна да носи хиперзвукови крилати ракети „Калибър” и \"Циркон\", пише pravda.ru.   Там един от ръководителите на „Малахит” със съжаление споделил, че техните подводни съдове не намират пласмент нито в Русия, нито по света. Положението коренно се промени, след като Китайската съдостроителна група China Shipbuilding Industry Corporation (CSIC) представи на отбранителната изложба Defense & Security 2017 в Бангкок три нови проекта за малки подводници за решаване на оперативни задачи, предназначени за експорт. Представители на CSIC твърдят, че интерес вече проявяват няколко страни, включително Алжир, Бирма, Венецуела, Египет, Либия и ОАЕ. Едва тогава висшите руски военни осъзнаха какво са на път да загубят и затова включиха проекта „Пираня” в 10-годишната държавна програма за въоръженията, пише pravda.ru.   Преди месец, на 18 ноември, БЛИЦ разказа, че проектът „Пираня” датира от времето на СССР. Тогава са построени само две такива дизел-електрически подводници, които влезли в строя през 1988 и 1990 г., но още на следващата година били бракувани „поради недостатъчно финансиране и липса на подходящи за тях задачи”. Водоизместването на съветските „Пирани” съставлявало 320 тона, дължина – 28 м, ширина – 4,7 м. Можели да развиват скорост 7 възела (13 км/час) и да се потапят на дълбочина до 180 м. Освен екипажа от 3 души на борда имало място за 6 десантчици. Можели да действат в реки, на плитчини и в самите бази на противника.   Има основания да се твърди, че в определена степен сегашните „Пирани” ще дойдат на бял свят благодарение на появилите се GPS и на крилатите ракети „Циркон” и „Калибър” като тяхно оръжие. При проект П650 водоизместването е само 720 тона (при АП „Хаски” е 12 хил т) с възможна дълбочина на потапяне 300 м и далечина на плаване 1500 мили (2200 км). Нейното оръжие е 4 торпеда калибър 533 мм или 8 торпеда калибър 400 мм. При автономно плаване под вода до 3 седмици по-голямата част от дистанцията може да бъде измината в подводно положение. При подводницата „Супер-Пираня 2” (П750) водоизместването ще е от порядъка на 950 тона, а далечината на плаване ще е 2000 морски мили (3700 км). Нейно въоръжение ще бъдат 4 крилати ракети „Калибър” или „Оникс” в универсални вертикални пускови установки.   Новите „пирани” практически не могат да се открият във водата. Шумът на тяхната енергетична установка не се отличава от естествените шумове на океана. Те са тихи и заради малката си скорост от 15 възела (28 км/час).   Планира се „пираните” да действат край руските брегове. Според експерти, освен това в значителна степен се решава въпросът за Курилите. Там съществува само един удобен проход за атомни подводници между Кунашир и Итуруп. Другите са твърде тесни и плитководни. Свръхмалките, но стратегически смъртно опасни „пирани” обаче са в състояние без проблеми да преминават през проливите Измена и Ламперуза. Това дава други възможности за отбраната на акваторията на Охотско море, обобщава pravda.ru.    ", "date": "2017.12.25", "title": "Шест подводници „Супер-Пираня” ще контролират напълно Черно море "}
{"url": "http://epicenter.bg/article/Papa-Frantsisk-prizova-za-mir-v-Erusalim-i-Svetite-zemi/143766/7/0", "text": "  Папа Франциск призова за мир в Ерусалим и Светите земи в традиционното си коледно послание на площад \"Свети Петър\" преди благословията \"Към града и света\", предаде Франс прес, цитирана от БНТ.   Нека да се молим да надделее волята за възобновяване на диалога между двете страни и най-сетне да бъде постигнато решение чрез преговори, което да позволи мирното съвместно съществуване на две държави във взаимно приети и международно признати граници, заяви папата, цитиран от Ройтерс.  ", "date": "2017.12.25", "title": "Папа Франциск призова за мир в Ерусалим и Светите земи"}
{"url": "http://epicenter.bg/article/Kitay-zasilva-voennoto-si-prisastvie-v-Yuzhnokitaysko-more/143767/7/0", "text": "  Китай е засилил тази година военното си присъствие в Южнокитайско море, посочва доклад, публикуван днес от китайски вестници, в който се говори и за ядреноенергиен проект в този воден басейн, където имат териториални претенции няколко страни, предаде Франс прес. Сред проектите, започнати тази година на контролираните от Китай архипелази, фигурират изграждането на \"голям радар\" и подземни складови помещения, се казва в доклада, публикуван на сайт, контролиран от в. \"Женмин жибао\", официоз на Китайската комунистическа партия.   През изминаващата година проектите, по които е започната работа, покриват площ от не по-малко от 290 квадратни километра. За ускоряване на работата по облагородяване на островите Пекин е изпратил огромна драга, наречена в доклада \"магическа строителка на острови\", а \"плаваща атомна платформа\" ще осигурява електричество. Китай претендира за почти цялото Южнокитайско море, но териториални претенции там имат още Виетнам, Филипините, Малайзия, Бруней и Тайван. Китайското правителство изгражда през последните години изкуствени острови за цивилни и военни цели в района на Параселските острови и архипелага Спратли, отбелязва Франс прес.    ", "date": "2017.12.25", "title": "Китай засилва военното си присъствие в Южнокитайско море"}
{"url": "http://epicenter.bg/article/Reys-se-vryaza-v-hora-v-Moskva--Ima-zhertvi-i-postradali/143768/7/0", "text": "  Най-малко четирима души загинаха, а още 15 пострадаха след като рейс се вряза в хора на московска метростанция, предаде РИА Новости. Катастрофата стана днес в западната част част на руската столица. Според първоначалната информация водачът на автобуса е загубил контрол върху моторното превозно средство, което е ударило хората и паднало в подлеза. Към мястото на трагедията бяха изпратени хеликоптери, за да транспортират ранените.  ", "date": "2017.12.25", "title": "Рейс се вряза в хора в Москва. Има жертви и пострадали (видео)"}
{"url": "http://epicenter.bg/article/Britantsite-se-sheguvat--Tereza-Mey-poiskala-ot-Dyado-Koleda-kabinet/143772/7/0", "text": "  Коледа е, а това предразполага към веселие и смях. Британците пък, както знаем, са известни със своя саркастичен хумор, който чудесно приляга на затруднената покрай Брекзит политическа обстановка на Острова.   Ето как се шегуват англичаните тази зима.   -Защо Тереза Мей беше уволнена като мениджър на Рождество Христово? Не може да управлява стабилно правителство.   -Каква е разликата между Ryanair и Дядо Коледа? Дядо Коледа лети поне веднъж годишно.   -Защо беше прекратен планираният документален филм на Ryanair? Не бяха в състояние да изстрелят пилот.   -Коя телевизионна програма ще е най-популярна в Лондон тази година? „Сделка или не“. -Тереза Мей поиска от Дядо Коледа ремонт вкъщи тази година. Първото нещо в списъка беше нов „кабинет“.   -Защо Джеръми Корбин помоли хората да не ядат кълнове на Коледа? Той иска да даде грахово зърно надежда.   -Защо ирландците сложиха Клои, Ким и Къртни Кардашиян на коледната елха? Защото обичат да имат изкуствено дърво.   -Как Джеръми Корбин облича коледната си риза? Отляво надясно. -Кой е любимият вкус сладки на Доналд Тръмп? Covfefe крем.   -Каква е разликата между Дейвид Дейвис (британският преговарящ за Брекзит) и Дядо Коледа? Дядо Коледа винаги дава.    ", "date": "2017.12.25", "title": "Британците се шегуват: Тереза Мей поискала от Дядо Коледа кабинет"}
{"url": "http://epicenter.bg/article/Ruskata-TsIK-otkaza-registratsiya-na-Navalni/143774/7/0", "text": "Руската Централна избирателна комисия отхвърли опита на опозиционера Алексей Навални да се състезава срещу Владимир Путин на президентските избори през март 2018 г., предаде Франс прес.   Дванайсет членове на Комисията са гласували за отхвърлянето на регистрацията на Навални, като са посочили условните му присъди за финансови нарушения. Самият Навални определя присъдите си като \"политически мотивирани\".   След съобщаването на решението на Централната избирателна комисия той призова руснаците да бойкотират президентските избори. Ройтерс цитира негови думи, че ще обжалва решението.   „Ние обявяваме стачка на избирателите и ще поискаме от всички да бойкотират тези избори, няма да признаем резултата от тези избори\", заяви Навални пред журналисти, след като ЦИК отхвърли с единодушно решение кандидатурата му.  ", "date": "2017.12.25", "title": "Руската ЦИК отказа регистрация на Навални"}
{"url": "http://epicenter.bg/article/Kitay-planira-do-2035-g--da-bade--1-v-kiberprostranstvoto/143775/7/0", "text": "Китайското правителство планира до 2035 г. страната да се превърне в лидер киберразработките и да заеме едно от водещите места в глобалния рейтинг по технологии в киберпространството. Това заяви министърът на промишлеността и информатиката Мяо Вей, цитиран от Агенция \"Синхуа\" и БГНЕС.   По думите на министъра в близко време правителството ще започне реализирането на редица стратегически проекти, за които се очаква да позволят пробив в различни направления. По-конкретно Поднебесната империя иска да стимулира интегрирането на интернет – технологиите, големи обеми данни и изкуствения интелект.    ", "date": "2017.12.25", "title": "Китай планира до 2035 г. да бъде №1 в киберпространството"}
{"url": "http://epicenter.bg/article/Shryoder--Vyarvam-na-Putin-/143777/7/0", "text": "  Бившият германски канцлер Герхард Шрьодер заяви в интервю за в. „Генерал анцайгер“, че вярва в руския президент Владимир Путин.   На въпрос доколко са важни за него парите, Шродер отговаря: „Не по-малко, отколкото за другите хора. Те ти дават независимост.“ Попитан дали не може да се смята за неприемливо от морална гледна точка неговата работа за руски концерн, бившият канцлер контрира: „Ако бях в съвета на директорите на американско, а не на руско предприятие, всички щяха да казват: Отлично. Така че в тези критики има известна доза лицемерие“. Шрьодер обяснява отказа си да работи като посланик на УНИЦЕФ или издател на в. „Ди Цайт“ така: „Не искам да върша нито едното, нито другото. Длъжността в съвета на „Роснефт“ е сериозно предизвикателство, а добрите отношения с това предприятие и с Русия отговарят на интересите на Европа. Става дума за надеждното снабдяване със суровина, необходима за нашата икономика, и, не на последно място, на работните места в Германия.“   Шрьодер изразява позицията си на противник на санкциите срещу Русия и изразява увереност, че все някога наказателните мерки ще бъдат отменени. Попитан дали Путин е негов приятел, бившият канцлер твърдо казва: „Да, така е. И така ще бъде и занапред. Доверявам се на Путин“.   Попитан как се отнася сега към Германската социалдемократическа партия, бившият канцлер отговаря: „Сърдечно.“ И допълва: „Ако трябва да сме сериозни, трябва да различавате отношението ми към партията и към отделни нейни функционери. Въобще нямам никакви проблеми с членовете на ГСДП, получавам много покани от организации по места. Но има няколко функционери, които до изнемога се придържат към бившия канцлер, за да изглеждат самите те по-значими.“   Шрьодер изключва вероятността в Германия на власт да дойде правителство на малцинството, тъй като страната му няма традиции в това отношение – за разлика от скандинавските страни.    ", "date": "2017.12.25", "title": "Шрьодер: Вярвам на Путин!"}
{"url": "http://epicenter.bg/article/SASht-oryazvat-s-285-mln--dolara-byudzheta-za-OON/143778/7/0", "text": "Посланикът на САЩ при ООН Ники Хейли обяви, че Вашингтон орязва с 285 млн. долара бюджета за международната организация за 2018 г., съобщава американското издание Washington Examiner, като припомня, че през фискалната 2016 г. средствата за нея са били в размер на 5,4 млрд. долара. Хейли определи съкращаването на средствата за ООН като „историческо намаляване“, което ще допринесе за справянето с проблема с „раздутата администрация“ на организацията. „Неефективността и пренасищането на ООН са добре известни\", подчерта дипломатът в изявление за мисията на САЩ. „Вече няма да позволим да се възползва от щедростта на американския народ“, категорична бе Хейли.  Хейли отбеляза, че е „доволна\" от резултата от преговорите по бюджета и добави: „Можем да сме сигурни, че ще продължим да търсим начини за увеличаване на ефективността на ООН, като същевременно защитаваме интересите си\". По-рано бившият губернатор от Южна Каролина се обърна към 193-членното Общо събрания на ООН с уверенията, че ще бъдат предприети стъпки срещу държавите, които подкрепиха необвързващата резолюция срещу решението на американския президент Доналд Тръмп да признае Ерусалим за столица на Израел. „САЩ ще си спомнят този ден, в който бяха откроени в това събрание заради акт, с който упражнихме правото си на суверенна нация“, подчерта Хейли преди гласуването миналата седмица. „Ще си спомним, когато отново сме призовани да направим най-големия принос към ООН и ще си спомним, когато страните ни призоват да плащаме повече и да използваме нашето влияние в тяхна полза\", бяха думите на Хейли.  Общо 128 държави гласуваха в подкрепа на резолюцията, с която бе отхвърлено решението на администрацията на Доналд Тръмп. Други девет страни гласуваха „против\", 35 се въздържаха, а представители на 21 държави не се явиха за гласуването.  ", "date": "2017.12.25", "title": "САЩ орязват с 285 млн. долара бюджета за ООН"}
{"url": "http://epicenter.bg/article/Versiya--Katastrofata-kray-Vratsa-zaradi-gramnala-zadna-guma/143765/3/0", "text": "Най-вероятно гръмнала задна гума е причинила зловещата катастрофа, при която днес около обяд загинаха 4-има души край врачанското село Девене, съобщава местният сайт \"Конкурент\". По-късно местни медии съобщиха, че има и пета жертва - единият от шофьорите.   Инцидентът станал около 12 часа. \"Пежо\" и \"Фолксваген Поло\" се сблъскват челно, при което на място загиват 4-има души.    Движението по пътя Монтана - Плевен било спряно, докато криминалистите уточнявали точните причини за адската катастрофа.    Тепърва ще се установява с каква скорост са се движели двете коли. Тежкото ПТП е станало на прав участък при сухо и слънчево време, като асфалтът е сух. В „Поло”-то пътували мъж и жена от Козлодуй, които с приятели в още една кола отивали на гости в Девене за празника. Пътничката е починала на място. Шофьорът бил жив след удара и незабавно е вдигнат и откаран с линейка към болница в тежко състояние. В „Пежо”-то пък пътувало семейство – мъж, жена и двете им деца - момиче и момче от Девене, които отивали на гости към Борован. И четиримата са загинали.   По-късно от пресцентъра на МВР съобщиха, че загуба на управление над единия автомобил е причината за тежката катастрофа между селата Девене и Борован. \"Инцидентът е станал към 11.40 часа на прав участък между врачанските села Девене и Борован. Шофьор на лек автомобил е изгубил управлението, колата му е застанала перпендикулярно на пътя и в нея се е ударил друг автомобил\", съобщават още от МВР.  ", "date": "2017.12.25", "title": "Версия! Катастрофата край Враца заради гръмнала задна гума (Допълнена)"}
{"url": "http://epicenter.bg/article/Patriarh-Neofit--Hristovoto-Rozhdenie-ozaryava-vseki-ot-nas-i-tsyaloto-tvorenie-/143751/2/0", "text": "Христовото Рождение озарява всеки от нас и цялото творение. Това каза Негово светейшество Българският патриарх и Софийски митрополит Неофит в патриаршеско и синодално послание за Рождество Христово.   \"На този чуден празник - раждането на Исус Христос, трябва винаги да помним неговите завети и да живеем според тях, за да има мир, любов и разбирателство\", заяви патриарх Неофит преди празничното богослужение за Рождество Христово в патриаршеската катедрала „Св. Александър Невски“. В катедралата за Патриаршеската Света Литургия присъстват президентът Румен Радев, народни представители, общински съветници, десетки миряни.   Главата на църквата продължи литоргията със следните слова: „И затова, в неизразимата си радост и благодарност, Църквата тържествува и изповядва: “Девицата днес ражда Свръхестествения, и земята поднася на Непристъпния пещера Ангели с пастирите славословят, а мъдреците със звездата пътешестват. Защото заради нас се роди Младенец Предвечният Бог”.   „Прекланяме се пред величието на безграничната и жертвена Божия любов към нас и, следвайки звездата, заедно с мъдреците, мислено се отправяме към приютилата Го пещера, където, присъединявайки се към ангелския хор, пеем и възпяваме: “Твоето Рождество, Христе Боже наш, озари света със светлината на познанието”, добави той. По думите му, възприел човешката природа, Бог се ражда, за да освободи човечеството от онзи, който незаконно e притежавал властта на греха и смъртта.    „Възлюбени в Господа, като следваме Господните повели, апостолските наставления и думите на светите наши отци, да постоянстваме във вярата и в усвояването на плодовете от спасителното за нас Въплъщение на Божия Син и наш Господ Иисус Христос. Нека с думите и делата си бъдем истински Господни ученици, Негови свидетели и възвестители на святата Му воля, проповедници на спасителното за човеците евангелско благовестие, та по завета Христов, като виждат делата ни, всички да познаят Истината и да прославят Небесния наш Отец. Нека със слово и дело подражаваме на Неговата жертвена любов към нас, както и Сам Той ни казва: “По това ще познаят всички, че сте Мои ученици, ако любов имате помежду си”, заяви патриарх Неофит.   „В деня на славното Христово Рождество отечески приветстваме всички верни чеда на светата наша Православна Църква в Родината ни и далеч от нейните предели, като всесърдечно благопожелаваме на всички вас крепко здраве, бодър дух и благословени от Бога успехи във всяко богоугодно и доброполезно начинание! Божията милост и любов, благодат и мир на раждащия се днес във Витлеем Богомладенец и общението в Светия Дух да бъдат с всички нас“, каза още патриарх Неофит.    ", "date": "2017.12.25", "title": "Патриарх Неофит: Христовото Рождение озарява всеки от нас и цялото творение!"}
{"url": "http://epicenter.bg/article/Prezidentat-Rumen-Radev-na-Kolednata-liturgiya-v--quot-Sv--Aleksandar-Nevski-quot-/143756/2/0", "text": "Президентът Румен Радев присъства на Рождественската света литургия в катедралния храм \"Св. Александър Невски\".   Службата води българският патриарх Неофит. Да получат коледна благословия от главата на Българската православна църква в храма бяха дошли стотици миряни.   На този чуден празник - раждането на Исус Христос, трябва винаги да помним неговите завети и да живеем според тях, за да има мир, любов и разбирателство, заяви пред множеството дядо Неофит.  ", "date": "2017.12.25", "title": "Президентът Румен Радев на Коледната литургия в \"Св. Александър Невски\""}
{"url": "http://epicenter.bg/article/Patriarh-Neofit--Blagopozhelavame-krepko-zdrave--bodar-duh-i-blagosloveni-ot-Boga-uspehi-/143757/2/0", "text": "  Възлюбени в Господа чеда на светата ни Църква,   Благоговейно притихнали пред дивната тайна на явяването в плът на Божия Син, и тази година посрещаме раждащия се в света Богомладенец ­ Господ наш Иисус Христос. Прекланяме се пред величието на безграничната и жертвена Божия любов към нас и, следвайки звездата, заедно с мъдреците, мислено се отправяме към приютилата Го пещера, където, присъединявайки се към ангелския хор, пеем и възпяваме: “Твоето Рождество, Христе Боже наш, озари света със светлината на познанието” (Тропар, гл. 4).   Христовото Рождение озарява всеки от нас и цялото творение. И затова, в неизразимата си радост и благодарност, Църквата тържествува и изповядва: “Девицата днес ражда Свръхестествения, и земята поднася на Непристъпния пещера ­ Ангели с пастирите славословят, а мъдреците със звездата пътешестват. Защото заради нас се роди Младенец ­ Предвечният Бог” (Кондак, гл. 3).   Днес се изпълнява обещанието, дадено на съгрешилите наши праотци (Бит. 3:15) и на ветхозаветните патриарси (Бит. 22:18; 49:10). Открива се “тайната, умълчавана от вечни времена” (Рим. 14:24), днес за всички нас и за цялото творение настъпва “благоприятната Господня година” (Ис. 61:2; Лука. 4:19).   Възприел човешката природа, Бог се ражда, за да освободи човечеството от онзи, който незаконно e притежавал властта на греха и смъртта (Евр. 2:14-15). “Затова се и яви Синът Божий ­ свидетелства св. апостол и евангелист Йоан Богослов, ­ за да разруши делата на мрака” (1 Йоан. 3:8), защото в Христа Иисуса “имаше живот, и животът беше светлината на човеците” (Йоан. 1:4). И защото, както свидетелства и Сам Господ: “Аз дойдох, за да имат живот, и да имат в изобилие” (Йоан. 10:10).   За същото многократно говори и апостолът на народите ­ св. апостол Павел, който казва: “Когато се изпълни времето, Бог изпрати Своя Син (Единороден), Който се роди от жена и се подчини на закона, за да изкупи ония, които бяха под закона, та да получим осиновението” (Гал. 4:1). И още: “Благодатта се яви в голямо изобилие, та, както грехът царува, причинявайки смърт, тъй и благодатта да се възцари с правда за живот вечен, чрез Иисуса Христа, нашия Господ” (Рим. 5:20-21).   Към този живот, който ни носи великото и дивно тайнство на Боговъплъщението, към победата над смъртта и наследяването на вечния живот в Божието царство сме призовани всички ние, които сме преминали през банята на светото Кръщение в името Христово, които се подвизаваме във вярата и се спасяваме в Христа, чрез живота и делата си и днес възвестяваме на света великата тайна на благочестието: “Бог се яви в плът, засвидетелствуван бе от Духа, показа се на Ангели, проповядван биде на народи, приет с вяра в света, възнесе се в слава” (1 Тим. 3:16).   Като разсъждава върху тайната на Боговъплъщението и ролята на Пресветата наша Владичица и всякога Дева Богородица в нея, великият отец на Църквата свети Ириней Лионски казва: “Силата на Всевишния осенила св. Дева и затова роденото от нея е свято и Син на Всевишния Бог, Който сътвори и Неговото въплъщение, и откри пред нас ново раждане ­ та, както чрез предишното раждане ние наследявахме смъртта, така чрез това ново раждане да наследим живота” (Против ересите, 5, 1, 3).   На свой ред божественият наш отец св. Йоан Златоуст, разглеждайки явяването на Божия Син в плът като най-съвършената изява на Божията любов към творението, ни съветва неизменно да усвояваме плодовете на Боговъплъщението и да подражаваме на тази всепобедна Божия любов и казва: “Любовта е нещо велико и непобедимо... нека да я проявяваме на дело. Господ ни помири със Себе Си, следователно сега, когато Му станахме приятели, нека и останем такива. Той отвори пътя ­ затова нека го следваме...” (Беседи върху Евангелието според Йоан, 76, 3).   Възлюбени в Господа, Като следваме Господните повели, апостолските наставления и думите на светите наши отци, да постоянстваме във вярата и в усвояването на плодовете от спасителното за нас Въплъщение на Божия Син и наш Господ Иисус Христос. Нека с думите и делата си бъдем истински Господни ученици, Негови свидетели и възвестители на святата Му воля, проповедници на спасителното за човеците евангелско благовестие, та по завета Христов, като виждат делата ни, всички да познаят Истината и да прославят Небесния наш Отец (Мат. 5:16).   Нека със слово и дело подражаваме на Неговата жертвена любов към нас, както и Сам Той ни казва: “По това ще познаят всички, че сте Мои ученици, ако любов имате помежду си” (Йоан. 13:35).   В деня на славното Христово Рождество отечески приветстваме всички верни чеда на светата наша Православна Църква в Родината ни и далеч от нейните предели, като всесърдечно благопожелаваме на всички вас крепко здраве, бодър дух и благословени от Бога успехи във всяко богоугодно и доброполезно начинание!   Божията милост и любов, благодат и мир на раждащия се днес във Витлеем Богомладенец и общението в Светия Дух да бъдат с всички нас!   ЧЕСТИТО РОЖДЕСТВО ХРИСТОВО!   ПРЕДСЕДАТЕЛ НА СВ. СИНОД † НЕОФИТ ПАТРИАРХ БЪЛГАРСКИ И МИТРОПОЛИТ СОФИЙСКИ   ЧЛЕНОВЕ НА СВ. СИНОД:   † Сливенски митрополит ЙОАНИКИЙ † На САЩ, Канада и Австралия митрополит ЙОСИФ † Великотърновски митрополит ГРИГОРИЙ † Плевенски митрополит ИГНАТИЙ † Ловчански митрополит ГАВРИИЛ † Пловдивски митрополит НИКОЛАЙ † Доростолски митрополит АМВРОСИЙ † Западно- и Средноевропейски митрополит АНТОНИЙ † Варненски и Великопреславски митрополит ЙОАН † Неврокопски митрополит СЕРАФИМ † Русенски митрополит НАУМ † Старозагорски митрополит КИПРИАН † Врачански митрополит ГРИГОРИЙ, наместник на овдовелия Видински митрополитски престол.    ", "date": "2017.12.25", "title": "Патриарх Неофит: Благопожелаваме крепко здраве, бодър дух и благословени от Бога успехи!"}
{"url": "http://epicenter.bg/article/Rokeri-ot-Pleven-sabraha-4000-lv--za-nuzhdaeshti-se-detsa/143760/2/0", "text": "  За пета поредна година близо 500 мотористи в Плевен събраха лични средства за подаръци на нуждаещи се деца. В днешния празничен Коледен ден те обиколиха града в шумно мото шествие, преоблечени като Дядо Коледа. Рокерите са събрали близо 4000 лева лични средства, за да зарадват децата в неравностойно положение от осем социални домове, а част от сумата ще предоставят за лечение на болни деца.   Пъстрото шествие, в което се включиха много семейства със своите деца, посети първо Дома за медико-социални грижи, за да връчи подаръци на неговите обитатели, след което допринесе за коледното настроение на минувачите по централните плевенски улици. По установена традиция финалът е пред сградата на общината с голямото коледно хоро.    ", "date": "2017.12.25", "title": "Рокери от Плевен събраха 4000 лв. за нуждаещи се деца"}
{"url": "http://epicenter.bg/article/MVnR--Nyama-informatsiya-za-postradali-ot-tayfuna--quot-Tembin-quot--balgarski-grazhdani-vav-Vietnam/143770/2/0", "text": "  В посолството на България в Ханой, Виетнам няма постъпила информация за засегнати или пострадали от тайфуна \"Тембин\" български граждани на територията на Виетнам, към 14.00 ч. българско време. Това съобщиха от пресцентъра на Министерството на външните работи (МВнР).   Тайфунът, който в дните 20-22 декември т.г., е ударил територията на Филипините, причинявайки сериозни материални щети, и според различни данни около двеста жертви, днес е навлязъл в територията на южен Виетнам. \"Тембин\" ще засегне южната част на Виетнам - района на град Хошимин и делтата на р. Меконг, провинции Вунг Тао, Ка Мао, Бак Лиеу, Бен Че, Киен Зианф, Кън Тхъ.   Тайфунът е със скорост на вятъра до 120 км/ч, като най-сериозен риск представляват последващите силни дъждове, наводнения и свлачища.   Посолството е в контакт с управление \"Външни отношения\" - град Хошимин.   Местните власти са издали забрана да ползване на плавателните съдове и малки рибарски лодки в зоните с очаквано най-голямо вълнение за дните 25 - 26 декември.   Предприети са мерки за евакуация на уязвими групи население в градовете Сок Чанг и Ча Винх - общо около 1 млн. души. Училищата са затворени за дните 25 и 26 декември. Българските граждани, намиращи се в Южен Виетнам, трябва да проявят нужната предпазливост, да се осведомят подробно за актуалната местната обстановка и рисковете, като спазват стриктно указанията за безопасност на ангажираните служби, са отбелязали от МВнР.      ", "date": "2017.12.25", "title": "МВнР: Няма информация за пострадали от тайфуна \"Тембин\" български граждани във Виетнам"}
{"url": "http://epicenter.bg/article/18-balgarski-polyarnitsi-posreshtnaha-Badni-vecher-na-ostrov-Livingstan/143771/2/0", "text": "  В навечерието на Бъдни вечер с малкото ветроходно корабче \"Аустралис\" втората група родни полярници, състояща се от 9 души, при много силен вятър и 4 метрови вълни достигна българския бряг на о-в Ливингстън. Това съобщи проф. Христо Пимпирев, председател на Управителния съвет на Българския антарктически институт, цитиран от БТВ.   Огромни ледени блокове затрудниха достъпа до плажа. Логистичен екип, пристигнал преди месец на полярната ни база \"Св. Климент Охридски\" с малка надуваема лодка, пренесе багажа, главно хранителни продукти и научна екипировка. В момента в българската база се намират 18 души. Те посрещнаха Бъдни вечер според българските традиции с трапеза със седем постни ястия – пълнени чушки, сърми, боб, ошав, зелева салата, ябълков сладкиш и питка с пара.   Тя се падна не геофизика Васил Гурев. За добро настроение имаше изпълнения с китара и акордеон, разбира се и коледари. Днес на светлия християнски празник Коледа, двамата именници, проф. Христо Пимпирев и Христо Михайловски приемат поздравления, а са и дежурни в кухнята. Целият екип от българската база пожелава весели празници, здраве и късмет на всички, се казва в съобщението на полярниците ни.    ", "date": "2017.12.25", "title": "18 български полярници посрещнаха Бъдни вечер на остров Ливингстън"}
{"url": "http://epicenter.bg/article/Neobichayno-topla-Koleda--21-gradusa-byaha-izmereni-v-Montana/143776/2/0", "text": "С много слънце и доста високи температури за декември - такава бе днешната Колева. Най-топло беше в Монтана, където максималните температури достигнаха 21,5 градуса, съобщи БНТ, като цитира дежурният синоптик на БАН Мартин Славчев.   Любопитен факт - на този ден през 1941-ва (преди 76 години) на Калиакра са били измерени 29 градуса. И утре хубавото време продължава, но няма да е толкова топло като днес - най-много 9 - 14 градуса. В топлото време в Монтана много хора се разхождаха по тениски, докато други караха кънки на ледената пързалка. На Коледа във Варна, където бе 16 градуса, ентусиасти влязоха в морето. Повече бяха излезлите просто да повървят по плажа.", "date": "2017.12.25", "title": "Необичайно топла Коледа: 21 градуса бяха измерени в Монтана"}
