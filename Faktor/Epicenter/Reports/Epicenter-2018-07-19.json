{"url": "http://epicenter.bg/article/Ninova--Nyama-da-podkrepim-Istanbulskata-konventsiya-/159639/2/0", "text": "БСП няма да подкрепи приемането на Истанбулската конвенция. Позицията на партията не  е променена. Това стана ясно от думите на лидера на БСП Корнелия Нинова след днешната ѝ среща с генералния секретар на ПЕС Ахим Пост.   Разговорите се проведоха в централата на червената партия на „Позитано“ 20.   „С ПЕС споделяме еднакви ценности срещу насилието над жени и деца, но позицията на българските социалисти по Истанбулската конвенция остава непроменена“, каза соцлидерът.   „Както знаете имаме делегация от ПЕС, за да разговаряме за позициите ни за Истанбулската конвенция. С мен е Ахим Пост, генерален секретар на ПЕС. Горе продължават разговорите между колегите. Слязохме да ви информираме. Споделяме еднакви ценности срещу насилието над жени, деца и сме готови българските социалисти да внасяме законопроекти в българското законодателство за борба с насилието над жени и деца. Както знаете ние вече внесохме такива поправки в НК и предложение за създаване на областни центрове. Тези наши предложения бяха приети в парламента. Ще продължим с конкретните си действия в помощ на деца и жени“, каза Нинова.   По думите ѝ БСП има своето решение, взето на колективни органи и то остава непроменено.   Ахим Пост благодари на лидера на БСП за отворения диалог. В следствие на дискусията едно нещо е очевидно - всички сме против насилието над жени и деца и ще продължаваме ангажиментите си в борбата с него, подчерта генералният секретар на ПЕС. Той добави, че възприемането на Истанбулската конвенция е различно в различните страни. И каза, че в неговата страна - Германия, тя е била ратифицирана единодушно м.г. Ние ще продължим да водим тази открита дискусия в рамките на ПЕС с една цел - да подобрим живота на жените и децата, каза още Ахим Пост.   Гостът бе запитан дали непроменената позиция на БСП ще попречи на Сергей Станишев да бъде преизбран за президент на ПЕС.   Пост отговори: \"За Сергей Станишев мога да кажа, че той е президентът, аз съм генерален секретар. Той изпълнява добре функциите си, което е добре за България. Добре е да има добър, силен лидер в ПЕС, както и силен лидер на БСП.\"  ", "date": "2018.07.19", "title": "Нинова: Няма да подкрепим Истанбулската конвенция! (Видео)"}
{"url": "http://epicenter.bg/article/Otkrito-e-vtorichno-ognishte-na-chuma-po-drebnite-prezhivni-zhivotni-v-grad-Bolyarovo/159600/2/0", "text": "Със своя заповед днес директорът на Българската агенция по безопасност на храните (БАБХ) д-р Дамян Илиев обяви вторично огнище на чумата по дребните преживни животни в град Болярово. Това съобщиха от БАБХ.    т.е. то е свързано с вече установен случай.   В заповедта се посочва, че    1  и обезвреждане на всички дребни преживни животни в засегнатия животновъден обект, както и контактните му животновъдни обекти.   2.  ;   3.   и контаминирания материал да бъдат унищожени под официален надзор, по начин недопускащ разпространяване на болестта съгласно изискванията   4.   преживни животни, оборудването, транспортните средства, дворовете и улиците в и около животновъдните обекти;   5. , преди датата на съмнение на движения на дребни преживни животни, продукти получени от тях и странични животински продукти добити от тях, фуража и на транспортните средства, свързани с обектите.   Собствениците на убитите животни ще да бъдат обезщетени съгласно чл. 141-148 от Закона за ветеринарномедицинската дейност и Наредбата за условията и реда за разходване на средствата за покриване на разходите, свързани с епизоотичните рискове.   Определена е 3 км предпазна зона, около огнището, в която влиза гр. Болярово, общ. Болярово, обл. Ямбол и 10 км наблюдавана зона около огнището, в която влизат следните населени места - с. Вълчи извор, с.Ружица, с. Малко Шарково, с. Воден, с. Шарково, с. Мамарчево,с. Ситово, Лалково, с. Славейково, с. Златиница, с. Дъбово, с. Попово, с. Стефан Караджово, с. Голямо Крушево.     1. Преброяване и актуализация на данните за дребните преживни животни и животновъдните обекти в информационната система ВетИС   2. Ежеседмични клинични прегледи за чума по дребните преживни животни и други заразни болести във всички обекти за дребните преживни животни, като резултатите от прегледите да се документират.   3. Вземане на двойни проби (серум и очен или носен секрет) от всеки един обект с дребни преживни животни по схема за откриване на 5% разпространение с 95% достоверност и изпращането им до НДНИВМИ за изследване за чума по дребните преживни животни.  ", "date": "2018.07.19", "title": "Дамян Илиев обяви вторично огнище на чума в град Болярово. Започват убиване на животните"}
{"url": "http://epicenter.bg/article/Prezidentat--Ne-mozhe-da-ima-aktsiya--Prechupvane--ako-pravitelstvoto-ne-se-prechupi/159611/2/0", "text": "Това заяви край Пловдив президентът Румен Радев, предаде „Дарик“. Думите му са в отговор на заявката на премиера Бойко  \" \" \", категоричен бе Борисов в понеделник вечерта.   Тази сутрин Румен Радев заяви, че не очаква да бъдат постигнати успехи, докато  .       Президентът опроверга изнесените данни от ГЕРБ, че именно  . \r\n \"Абсолютно невярно е това, категоричен бе държавният глава\", който призова управляващите да подкрепят твърденията си с реални цифри. \r\n   \r\n \" . \"Това ме навява на мисълта, че там  . Направете подробна справка, аз мога да ви я дам\", обърна се президентът към медиите. \r\n \" , категоричен бе Радев. \r\n   \r\n „За разлика от мониторинговите доклади, най-сетне  Жалко е, че натискът за реални реформи идва като принуда отвън, а не по вътрешно убеждение и усещане за дълг на българското правителство към собствените граждани“, категоричен беше държавният глава. \r\n   \r\n   \r\n Държавният глава отбеляза, че протестът на животновъдите пред Министерския съвет, за който беше обявено, че е постигнал успехи вчера, не кореспондира изобщо с нуждите на местните стопани в района на Странджа и с тяхното виждане как да възстановят поминъка си. „Този протест само послужи за намаляване на напрежението, но проблемите остават и растат. Става въпрос за това как тези хора, които загубиха своя поминък, ще го възстановят. Как хората ще имат стимул да останат в този регион, където това е единственият им поминък и препитание“, заяви Румен Радев. Президентът отново призова институциите за сериозна и устойчива политика към пограничните райони.  Попитан дали темата ще бъде обсъдена на заседание на Консултативния съвет за национална сигурност, държавният глава посочи, че очаква резултатите от предприетите действия за справяне с кризата и как правителството ще се ангажира, за да помогне реално на засегнатите стопани.  “, призова Румен Радев. \r\n   \r\n Президентът Румен Радев за пореден път акцентира върху нищожния нальот, който имат авиаторите от базата в Граф Игнатиево. По думите му летците от това военно формирование имат най-малко летателни часове от всички авиобази в страната. \r\n Държавният глава беше в авиобазата край Пловдив за освещаването на новия параклис „Св. Великомъченик Мина“. Храмът е изграден по негова инициатива. Православният ритуал бе отслужен лично от Негово Високопреосвещенство пловдивския митрополит Николай. На церемонията присъстваха висши офицери, представители на държавната и местната власт, военнослужещи и гости. \r\n   \r\n \r\n   \r\n \r\n - Аз очаквам политика, чиито грешки да не се изкупуват с оставки, които между другото, нямат никакво значение за хората в Странджа. Протестът, който беше постигнал, така обявено, някакви успехи вчера, не кореспондира изобщо с техните нужди и с тяхното виждане как да възстановят поминъка си. Този протест само послужи за отслабване на напрежението, но проблемите остават. И те растат. \r\n   \r\n \r\n - Тук става въпрос как тези хора, които загубиха своя поминък, ще го възстановят. Как тези хора ще имат стимул да останат в този регион, където това им е единственото препитание. Ето, крайно време е държавата да се замисли за една сериозна и устойчива политика. \r\n   \r\n \r\n - Аз вчера го обявих. Нека видим какви са резултатите от справянето с кризата. Как правителството ще се ангажира да помогне реално на тези хора. Не просто да хвърли едни пари. Това не решава въпроса. Първо, те са недостатъчни да компенсират реалните загуби и бъдещи ползи. И второ, тук трябва да се положат всеобхватни мерки. Специално за този регион. \r\n   \r\n \r\n - Абсолютно невярно. Нека се справят най-сетне с реалните цифри. Служебното правителство остави 1.6 млрд. Нека кажат къде са. Второ, служебното правителство събра просрочени вземания от много години. То ги събра. Особено в сферата на енергетиката. Това ме навява на мисълта, че там нарочно от определени компании не са търсени тези вземания. \r\n   \r\n \r\n - Направете справка. Мога да ви я дам подробно. Що се отнася до тази операция „Пречупване“, казахте, тази операция не може да има успех, ако правителството не си пречупи собствените виждания за това що е то правова държава. Ако не си пречупи вижданията за това що е то върховенство на закона, що е то корупция и как се „развъжда“ тя у нас; що е то престъпност и как трябва да се борим с нея. Виждате, че за разлика от мониторинговите доклади до момента, най-сетне ЕК отговори на нашите амбиции за членство в еврозоната. Вече съвсем откровено и даже грубо – че има нужда от реални реформи. Жалкото е, че натискът за реални реформи идва като принуда отвън, а не по вътрешни убеждения и усещане за дълг на българското правителство към собствените граждани. И крайно време е правителството да разбере, че лобирането навън за членство в Шенген и еврозоната няма да има никакъв успех, ако не се вземат крути мерки тук, вътре, за справяне с корупция, престъпност и бедност. \r\n   \r\n \r\n - Не мога да говоря нищо, преди официално да се произнесе комисията и Министерството на отбраната. Трябва да попитате министъра на отбраната и главния прокурор. Но едно е ясно – в тази база например нальотът наистина е най-малък от много години това полугодие. Това не е причинено в момента от политиката на МО. Това е резултат на това, което обявявах преди 2-3 и повече години. Сега се усещат тези последствия. Едно е ясно – особено и като резултат от Срещата на върха на НАТО. България трябва да развива собствен отбранителен капацитет с огромно внимание към развитието на въоръжените сили и наистина една всеобхватна, устойчива политика за развитие на отбранителните способности. В момента все още няма такава политика. \r\n   \r\n \r\n - Е, очакваме. Знаете, че изискванията за предоставяне на офертите, така наречените RFP, са изпратени на трети юли и очаквам наистина един справедлив, обективен, прозрачен процес. Така че да се вземе най-доброто. \r\n   \r\n \r\n - Това е ангажимент на Министерството на отбраната, но така, както се прави по света, трябва да има обявяване. Това са явни процеси, мисля че Министерството на отбраната ще вземе всички необходими мерки да има прозрачност, но в рамките на конфиденциалност на информацията. \r\n", "date": "2018.07.19", "title": "Президентът: Не може да има акция „Пречупване“, ако правителството не се пречупи (снимки)"}
{"url": "http://epicenter.bg/article/Kmetat-na-Bolyarovo--Horata-byaha-pravi-da-protestirat--zashtoto-ne-byaha-informirani/159612/2/0", "text": "   Лично аз не съм видял документа, тъй като ще бъде донесен на обяд, а за 13.30 часа е насрочено заседание на щаба, на което ще се вземе решение какво да се прави“.   .   „ “, сподели г-н Христов.     „  сподели Христов и предупреди: “.    Шарково, Воден, Крайно и Странджа, при положение че още на 21 и 22 юни са били унищожени първите животни във Воден.    „ Трябваше да бъде по-добра комуникацията.    „ Аз съм кмет съм от много време. Имал съм няколко случая на тежки зарази. Имаше шап, заради които избиха около 400-500 крави в Малко Шарково. Имаше син език и убити овце. Имаше антракс – после пак убити овце. Сега чума – пак убити овце....  “, подчерта Христо Христов.   Той разказа, че през 1996-1997 година в региона са били избити 400 крави, заради шап, и тогава е имало протести, но не е имало такова напрежение. „Обезщетенията бяха изплатени, след което се случи девалвацията на лева и се наложи стопаните да бъдат допълнително обезщетени. Имаше срещи в Министерство на земеделието и хората бяха допълнително обезщетени, заради разликата след девалвацията. .“    Христо Христов подчерта, че към този момент „всички органи, които имат отношение, предприемат необходимите мерки, включително и аз. Медиите препредават пресилена информация на моменти. Става дума за загробването на животните – няма такива неща. Всеки ден ходя и проверявам нещата, разпоредил съм да бъдат надълбоко закопани, достатъчно добре загробени. За да няма после проблеми с водата. Тук се вземат проби ежедневно. Няма място за безпокойство, но малко се преекспонират нещата. За съм за добрата информираност, но преекспонирането не е полезно“.   Той призова за повече диалог и разбиране, за да се реши този процес, защото ако продължи и в други населени места нещата ще станат зле. Според него „институциите вече заработиха“. „ .“, завърши кметът на Болярово Христо Христов пред Епицентър.бг     ", "date": "2018.07.19", "title": "Кметът на Болярово: Хората бяха прави да протестират, защото не бяха информирани"}
{"url": "http://epicenter.bg/article/Temenuzhka-Petkova--Tvardenieto-na-prezidenta--che-sluzhebniyat-kabinet-e-sabral-1-6-mlrd--lv--e-lazha-/159613/2/0", "text": "Днес с изненада чух, че президентът Румен Радев коментира тема, която силно ме впечатли.    Това каза на извънреден брифинг в Народното събрание министърът на енергетиката Теменужка Петкова.    „Бюджетът на Министерството на енергетиката е 256 млн. лева за 2017 г. Няма как да говорим за 1,6 млрд. лева в абсолютно никакъв случай“, посочи Теменужка Петкова. „ “, обяви тя.     „Мисля, че един срок от 3 дни е достатъчен, за да можем да се убедим в това, което говори президентът“, каза още Петкова.", "date": "2018.07.19", "title": "Теменужка Петкова: Твърдението на президента, че служебният кабинет е събрал 1,6 млрд. лв. е лъжа!"}
{"url": "http://epicenter.bg/article/Siderov--Valeri-Simeonov-rushi-troynata-koalitsiya--koyato-sazdadoh/159615/2/0", "text": "  Валери Симеонов руши коалицията, отсече Волен Сидеров Лидерът на \"Атака\" Волен Сидеров коментира поведението и акциите на НФСБ и лидера им напоследък,   визирайки особеното мнение на неговите представители по няколко закона вече, като промените в закона за горивата и за приватизацията, в което се разминават с другите двама партньори от \"Атака\" и ВМРО.   Сидеров призна, че не е знаел за трибунката на депутатите от партията на вицепремиера вчера, а е трябвало най-малкото да бъде информиран, понеже е председател на парламентарната група на Обединени патриоти.   \"Валери Симеонов извършва разрушителни действия срещу една тройна коалиция, която аз създадох. Претендирам за това, положих най-много усилия, претърпях най-много щети, чисто партийно\", заяви в кулоарите лидерът на ПГ на ОП и на \"Атака\".   \"Такива разрушителни действия, като тези на Симеонов, означавали ОП да върнат ДПС на власт. \"И ако това е целта, значи успешно работи по въпроса\", отсече Сидеров.   \"Аз няма да го допусна това неща, ще направя възможното това, което сме подписали като споразумение, да си изкараме мандата. Там даже има клауза, ако премиерът реши да подава оставка, да консултира това с Патриотите. Да рушиш една успешна патриотична формация, означава да предотвратиш възможността утре такава да има изобщо. На кого е в услуга това?\", смята Волен Сидеров.   Той каза, че е против оформянето на групи в Обединени патриоти и се старае винаги да е дипломатът, който да тушира различията.   \"Но когато различията се засилват само от страна на Симеонов без да има повод,   защото неговите обвинения са съчинени - и към Емил Димитров, и към Николай Александров. Това, което беше променено в закона за горивата, връща над 200 милиона откраднати ДДС и акцизи в хазната. Ако това е лобизъм, аз съм с две ръце за тоя лобизъм.   \"Приватизационният закон също не е лобистки, защото ако беше приет по-рано, много процеси в приватизацията щяха да бъдат избегнати\", каза той.   Сидеров заподозря още, че бизнесменът Симеонов може да има някакви бизнес интереси точно в сферите от родния бизнес, които атакува.   \"Войната, която вицепремиерът води с определени бизнес кръгове, не е полезна за България. Ако воюваш срещу българския бизнес, отваряш поле на чуждия бизнес\", коментира лидерът на \"Атака\".   Той разкри, че двамата са разговаряли преди ден и Симеонов му заявил, че не желае да се яви на следващите избори във формата Обединени патриоти.    ", "date": "2018.07.19", "title": "Сидеров: Валери Симеонов руши тройната коалиция, която създадох"}
{"url": "http://epicenter.bg/article/Shefat-na-KEVR-ne-komentira-KZK--ne-mu-bilo-rabota/159616/2/0", "text": "  Шефът на КЕВР Иван Иванов пробва да се измъкне от медиите, които го обградиха с въпроси за решението на КЗК да отреже Гинка Върбакова за покупката на ЧЕЗ.   Той се извини, че не е негова работа да коментира решението на КЗК и проявява уважение, както и КЗК не коментират решения на КЕВР.   \"Коментари по това решение могат да направят само представители на КЗК\", каза Иванов в парламента, където дойде за участие в енергийната комисия.   \"Той независим регулаторен орган с ясни компетентности. И той е изложил своите мотиви върху 28 страници, с които тепърва ще се запозная\", заяви той. Ние нямаме компетентност относно господстващото положение, допълни той и отклони по-нататъшни въпроси.   \"Нека видим как ще се случат нещата. В момента има решение на КЗК с незабавно изпълнение. Това е, което имам да ви кажа\", отсече той.   Иванов отказа и да обясни как ще прилага новите правила в енергийния закон, приети само преди дни, по които регулаторът ще има думата за такива сделки. \"Нямам коментар на въпроси, които са под условие за бъдеще време\", отказа да говори повече шефът на КЕВР.    ", "date": "2018.07.19", "title": "Шефът на КЕВР не коментира КЗК, не му било работа"}
{"url": "http://epicenter.bg/article/-quot-Inerkom-quot--Iznenadani-sme-ot-reshenieto-na-KZK/159617/2/0", "text": "Изненадани сме от решението на Комисията за защита на конкуренцията да забрани концентрацията между \"Инерком България\" ЕАД и дружествата от групата на ЧЕЗ в България. Това се посочва в съобщение на \"Инерком България\" ЕАД в съобщение до медиите.   \"\"Инерком България\" ЕАД внимателно ще анализира мотивите за решението на Регулатора и в следващите дни ще обявим както нашето становище във връзка със забраната, така и последващите действия, които компанията ни ще предприеме\", се посочва още в съобщението.    ", "date": "2018.07.19", "title": "\"Инерком\": Изненадани сме от решението на КЗК"}
{"url": "http://epicenter.bg/article/Pometoha-patrulka-kray-Varna--Video-/159609/3/0", "text": "Тежка катастрофа с участието на патрулен полицейски автомобил е станала на пътя между Варна и Бургас, съобщиха очевидци във Фейсбук.   Сигналът за инцидента, който е станал в участъка между селата Горица и Рудник, е подаден около 12 часа.   Кадри бяха разпространени в социалната мрежа Фейсбук.   Според автора на клипа вина за катастрофата има водача на патрулката, който е направил забранен обратен завой и е предизвикал сблъсък с два други автомобила, единият от които с пловдивска регистрация, а другият е \"Опел Астра\".   Полицейският автомобил буквално е с отнесена предница, но за момента няма данни за тежко пострадали.   От Областната дирекция на МВР във Варна потвърдиха за инцидента, но все още не са разпространили официална информация.    ", "date": "2018.07.19", "title": "Пометоха патрулка край Варна"}
{"url": "http://epicenter.bg/article/Izvanredno--KZK-sprya-sdelkata-za-ChEZ-na-Ginka-/159605/4/0", "text": "Koмиcиятa зa зaщитa нa ĸoнĸypeнциятa (KЗK) зaбpaни пpидoбивaнeтo нa ĸoнтpoл oт cтpaнa нa \"Инepĸoм Бългapия\" EAД въpxy aĸтивитe нa чeшĸoтo дpyжecтвo ЧEЗ в Бългapия, cъoбщиxa от регулаторния орган.   \"Haлицe e xopизoнтaлнo пpипoĸpивaнe мeждy дeйнocтитe нa yчacтницитe в ĸoнцeнтpaциятa нa пaзapa нa пpoизвoдcтвo и дocтaвĸa нa eдpo нa eлeĸтpичecĸa eнepгия oт фoтoвoлтaични цeнтpaли.   Cъщo тaĸa, cдeлĸaтa пopaждa и вepтиĸaлни eфeĸти нa пaзapитe, paзпoлoжeни нaдoлy пo вepигaтa, a имeннo пaзapитe нa paзпpeдeлeниe нa eлeĸтpичecĸa eнepгия, нa cнaбдявaнe и дocтaвĸa нa eлeĸтpичecĸa eнepгия, нa тъpгoвиятa c eлeĸтpичecĸa eнepгия и нa cвъpзaнитe c тъpгoвиятa ycлyги пo ĸoopдиниpaнe нa бaлaнcиpaщи гpyпи\", ce ĸaзвa в peшeниeтo.   Същото направи е шефът на енергийната комисия Делян Добрев.   Според Таско Ерменков след това решение на КЗК сделката няма как да се състои.    „Комисията за защита на конкуренцията (Комисията, КЗК) забрани придобиването на контрол от страна на „Инерком България“ ЕАД върху „ЧЕЗ България“ ЕАД, „ЧЕЗ Разпределение България“ АД, „ЧЕЗ Електро България“ АД, „ЧЕЗ Трейд България“ ЕАД, „Фри Енерджи Проджект Орешец“ ЕАД, „Бара Груп“ ЕООД.   В процеса на проучване, Комисията установи, че е налице хоризонтално припокриване между дейностите на участниците в концентрацията на пазара на производство и доставка на едро на електрическа енергия от фотоволтаични централи. Също така, сделката поражда и вертикални ефекти на пазарите, разположени надолу по веригата, а именно: пазарите на разпределение на електрическа енергия, на снабдяване/доставка на електрическа енергия, на търговията с електрическа енергия и на свързаните с търговията услуги по координиране на балансиращи групи.   На пазара на разпределение и снабдяване/доставка на ел. енергия придобиваната група е с естествено монополно положение за територията, определена в издадените й лицензии за осъществяване на тези дейности. Паралелно, ЧЕЗ Електро България“ АД и „ЧЕЗ Трейд България“ ЕАД, формират съществен пазарен дял на база търгувани количества ел. енергия на свободния пазар.   Въз основа на цялостния анализ може да се заключи, че предвид вертикално интегрираната придобивана група ЧЕЗ, която разполага със стабилен финансов ресурс и опит в електроенергийния сектор, се създават предпоставки нотифицираната сделка да доведе до установяване или засилване на господстващото положение на обединената група. С оглед широкия обхват от дейности на придобиваните дружества и тяхното значение за електроенергийната система на Р. България, е налице основание да се приеме, че настоящата концентрация е от стратегическо значение за страната, като потенциалните ефекти от нея биха имали пряко отражения на националната сигурност.  Комисията счита, че наличието на съществени вертикални ефекти ще доведе до значително предимство на участниците в концентрацията пред техните конкуренти, което от своя би възпрепятствало ефективната конкуренция на анализираните пазари.             №                „ „ „ „   „ „ „ „   „ „             „ „ „           „   „ „   „ „ • • • „ „ „ „ „ „ „                         „ „ „ „                                                   ……………………     ………………… \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n   \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n", "date": "2018.07.19", "title": "Извънредно! КЗК спря сделката за ЧЕЗ на Гинка!"}
{"url": "http://epicenter.bg/article/The-American-Conservative--Zombi-politikata-na-razshiryavane-na-NATO--zashto-priehme-Cherna-gora--a-sega-/159583/11/0", "text": "  По-добрият въпрос (от този на журналиста Тъкър Карлсън) би бил: „Защо подкрепихте приемането на Черна гора в НАТО, ако не мислите, че САЩ могат да ги защитават?“ Черна гора се присъедини към Алианса миналата година, докато Тръмп беше президент и Вашингтон можеше да се противопостави на приемането й. Това не се случи. Вместо това, Северноатлантическият алианс си навлече още една зависимост, която, освен това, няма да допринесе за сигурността на останалите страни-членки. Както казах миналата седмица, ако Тръмп наистина беше срещу ненужните съюзници, той нямаше да иска НАТО да продължи да приема нови, но той не спря присъединяването на Черна гора и не се противопостави, когато Македония бе поканена на срещата на върха в Брюксел. Самото приемане на Подгорица е безвредно, предвид това, че Черна гора не е под военна заплаха от някоя от съседките си (две от които са вече в НАТО). Това само подчертава колко ненужно и безполезно беше да ги вкарваме в Алианса. Нямам идея откъде Тръмп намира своята информация за „агресивните“ черногорци. Разширяването на Алианса в балтийския регион бе сериозна грешка, а по-нататъшното му придвижване в постсъветското пространство ще означава неминуема катастрофа. Приемането на Черна гора няма никакво значение от гледна точка на подобряване на сигурността. Членството в НАТО трябва да бъде отпускано на базата на това, какво новите членки могат да предложат на Алианса, а не като награда за политически реформи, или защото някой е разрешил споровете със свой съсед. Всеки кръг на разширение на НАТО се случва без истински дебат и когато в последствие станат ясни потенциалните рискове и цената на приемането на новите членки, вече е прекалено късно да бъде отменено зле обмисленото разширение без да се подкопае цялостната структура на Алианса. Атлантиците отхвърлят опасенията относно разширяването преди то да се е случило и когато предвидените проблеми станат реалност, те казват: „Е, вече няма какво да направим за това“.   Приемането на Черна гора и Македония в НАТО не предполага да се замесим във война в скоро време, но няма да направи Алианса по-силен, или по-безопасен. Въпросът, който трябва да бъде зададен преди да бъдат добавени нови страни-членки е прост: „Това прави ли САЩ и техните съюзници по-сигурни?“ Ако отговорът е не, или ако приемането на нови членки прави Алианса по-малко стабилен, тази страна не трябва да бъде присъединявана. Съгласно този стандарт, Черна гора не трябваше да бъде приемана, Македония не трябва да бъде канена, а за Грузия и Украйна не трябва изобщо да се мисли. При липсата на истински дебат по всеки от тези въпроси, зомби политиката за експанзия на НАТО продължава да се клатушка напред.    ", "date": "2018.07.19", "title": "The American Conservative: Зомби политиката на разширяване на НАТО"}
{"url": "http://epicenter.bg/article/Dve-dami-otkrivat-izlozhbi-v-Gradskata-hudozhestvena-galeriya-na-Blagoevgrad/159626/6/0", "text": "  Жители и гости на Благоевград ще могат да видят две изключителни изложби днес в Градска художествена галерия. Това съобщиха от пресцентъра на Община Благоевград. От 18.00 часа две дами ще представят своите експозиции.   Преподавателите в Югозападен университет „Неофит Рилски“ гл. ас. д-р Дина Захариева и д-р Анна Покровнишка ще покажат своите вдъхновяващи творби.   Самостоятелна изложба- живопис на гл. ас. д-р Дина Захариева включва творби от различни жанрове, наситени с богата асоциативна образност, изтънчена живописна култура, сложни фактурни наслоявания и материализации. Творчеството на д-р Захариева е вдъхновено от заобикалящата предметна и непредметна среда. Тя пресъздава нова реалност, пречупена през субективните й търсения. Темите, по които работи, са реализирани в серии от „Хвърчила“, „Прозорци“, „Екопласт обекти“, пейзажи, натюрморти, голи тела и абстрактни фигурални и нефигурални композиции, изпълнени чрез маслената техника.   Д-р Анна Покровнишка ще представи своята самостоятелна изложба „Превърнати форми“. Концепцията й е свързана с термина във философията „превърната форма“ (verwandelte Form). Неговият смисъл се прилага към строежа и начина на функциониране на сложни системи от връзки. Творческият проект на автора съдържа изобразителни коментари върху социалните теми.   Произведенията са създадени от отпадъчни материали: полиестер, хартия, плексиглас и метал. Механизмът на работа е свързан с тяхното деформиране, компресиране и преобразуване. По този начин работната субстанция поставя ново начало необременено от миналия си живот и заявява своето съществуване изцяло самостоятелно и реално.    ", "date": "2018.07.19", "title": "Две дами откриват изложби в Градската художествена галерия на Благоевград"}
{"url": "http://epicenter.bg/article/Evropeyskata-komisiya-zapochva-protsedura-po-nalagane-na-sanktsii-sreshtu-Ungariya-za--quot-Stop-Soros-quot-/159567/7/0", "text": "Европейската комисия (ЕК) започва процедура за санкции срещу Унгария заради одобрения по-рано от парламента на държавата пакет от закони \"Стоп Сорос\", който предвижда наказателно преследване на организации, подкрепящи незаконната миграция. Това съобщи вестник „Дейли нюз Хангари“, цитирайки източници в Брюксел.   Процедурата по налагане на санкции ще започне с официално уведомление на Унгария от Европейската комисия за \"проблематичния\" законопроект \"Стоп Сорос\". Ако до два месеца правителството не предприеме действия срещу тези нововъведения, нарушаващи законите на ЕС за предоставяне на убежище, Европейската комисия ще обмисли възможността да се обърне към Европейския съд. В бъдеще Будапеща може да бъде лишена от правото да гласува в Съвета на ЕС. По-рано днес унгарският външен министър Петер Сиярто заяви, че правителството на страната е готово да се бори срещу процедурата за санкции на ЕК.      ", "date": "2018.07.19", "title": "Европейската комисия започва процедура по налагане на санкции срещу Унгария за \"Стоп Сорос\""}
{"url": "http://epicenter.bg/article/-Milan--igrae-sreshtu--Levski--v-chest-na-Gundi/159607/8/0", "text": "Италианският гранд „Милан” пристига у нас за двубой с „Левски” в чест на Гунди. Приятелската среща ще се играе на стадион „Васил Левски” на 11 август, съобщиха организаторите Moko Solution, предаде  bTV.   „Милан” е носител на 7 трофея от Шампионската лига. Освен това е 18-кратен шампион на и 5-кратен носител на Купата на Италия. Двубоят ще отбележи 75-ата годишнина от рождението на легендата на „Левски” Георги Аспарухов-Гунди.   С „Милан” е свързан и един от най-ярките моменти в кариерата на славния нападател, загинал в катастрофа през 1972 г., но останал завинаги в сърцата на привържениците. През 1967 г. двата тима играят 1/16-финал в турнира на носителите на национални купи. „Левски” губи с 1:5 в първия двубой, а във втория достига до престижно равенство 1:1 пред 50 000 зрители на „Васил Левски”.   Талантът на тарана в „синьо”, който отбелязва и двата гола, не остава незабелязан от щаба на „Милан”, които му предлагат договор срещу 5 млн. долара. Гунди обаче отказва с думи, останали в „синята” митология: „Има една страна България, в която има един отбор „Левски”. Може и да не сте го чували, но в този отбор съм се родил, в този отбор ще умра!“.   Половин век по-късно „Милан” отново ще гостува на националния стадион. Грандът заменя първоначално обявения съперник на „сините“ – „Бока Хуниорс”.     Цените на пропуските са от 9,57 до 194,30 лв.  ", "date": "2018.07.19", "title": "„Милан” играе срещу „Левски” в чест на Гунди"}
{"url": "http://epicenter.bg/article/Bashtata-na-Megan-ne-bil-bolen--izlagal-za-operatsiyata/159585/10/99", "text": "След като Томас Маркъл не успя да придружи дъщеря си до олтара в църквата Сейнт Джеймс, сега британски медии твърдят, че инфарктът и сърдечната операция са били измислени. \r\n \r\n Източник, близък до херцогинята на Съсекс, твърди, че 73-годишният Маркъл никога не е бил болен и е изфабрикувал спешната операция, за да не присъства на кралската сватба и да събуди съчувствие. , казва източникът пред \"Дейли Мейл\".   , допълва приближеният до Меган.   По време на интервюто за ITV Маркъл каза, че е бил в медицинския център Sharp Chula Vista, на няколко мили от мексиканската граница в Тихуана, където му е поставен стент.   \"Дейли Мейл\" се обърнали към болницата за потвърждение на неговата визита на 16 май, но от клиниката отговорили, че пациент с такова име не е постъпвал.   Източникът допълва:    Разкритието идва след като сестрата на Меган Саманта Грант излезе с предупреждение към Маркъл, че ако баща им умре, вината ще е нейна.   Източник: Дир.бг", "date": "2018.07.19", "title": "Бащата на Меган излъгал за инфаркта и операцията, за да не присъства на кралската сватба"}
{"url": "http://epicenter.bg/article/Kartofi-po-Panagyurski/159628/9/25", "text": "\r\n \r\n \r\n \r\n \r\n \r\n \r\n   \r\n \r\n \r\n Картофите се обелват и се сваряват в подсолена вода. Нарязват се на кубчета. \r\n   \r\n Маслото се запържва с червен пипер. Със този сос се заливат картофите. \r\n   \r\n Чесънът се обелва, нарязва и прибавя към млякото, след което всичко се добавя към картофите. \r\n", "date": "2018.07.19", "title": "Картофи по Панагюрски"}
{"url": "http://epicenter.bg/article/Prints-Hari-i-Megan-izpratiha-blagodarstvena-kartichki-na-zheni-ot-selo-Banichan/159586/10/99", "text": "Писмо от   получи читалището в гоцеделчевското село  . Благодарственият адрес е заради даровете, които  местните  за  ден на  .   Пазителите на българската традиция от  изпратиха на младоженците ръчно  , изработени в характерен баничански стил. Идеята им хрумнала съвсем случайно, каза за Дарик читалищният секретар  .   \"Когато започна да се говори за прословутата кралска сватба, ни се обадиха журналисти да попитат дали не готвим подарък за кралското семейство и конкретно от прочутите баничански чорапи. Това ни амбицира и решихме, че един такъв традиционен български подарък ще бъде подходящ. В българския фолклор чорапите са символ на топлина и на домашното огнище. Чорапи задължително се подаряват в трите най-важни моменти от живота на човека. Първият е раждането на детето. Бабата, която е израждала бебето, го е обувала с чорапки, за да го подготви за житейския му път. Вторият момент е на сватбата - в даровете задължително трябва да има чорапи. И третият път - когато напускаме този свят. Вярвало се е, че на другия свят починалите могат да познаят половинката си по чорапите и да бъдат отново заедно\", разказва  . Жените в  изплели специално   за кралските особи, като добавили връзки, усукани в цветовете на българското знаме. Отговор на са чакали, дори мислили, че може да им върнат обратно  . Затова изненадата им била голяма, когато получили писмо със символите и печатите на  . Румяна Джибова не знае дали   и съпругата му ще носят нашенските чорапи, но е сигурна, че баничанските плетива ги има във всички точки на света - Америка, Германия, Холандия, Русия, Зимбабве. Това са чорапи, поръчани за младоженци, и чорапи, които са изпратени на българи, живеещи далеч от родината. \"Не всички жени в  плетат такива  , защото са трудни за изплитане, но удоволствието е невероятно, защото са в пет цвята и във всичките цветове нашите баби са вплели различни символи. Всеки цвят има своето значение -  зеленото е природата, синьото - морето и небето, бялото и червеното - са символи на живота, на новото\", казва още Румяна Джибова. Според нея писмото с благодарности от кралския двор е голямо признание за Баничан и за безценните усилия на местните жени за опазване на тукашните традиции. А благодарственото писмо е и от значение за страната ни, тъй като 2018 година е европейска година на културното ни наследство.   Източник: дарик", "date": "2018.07.19", "title": "Принц Хари и Меган изпратиха благодарствена картички на жени от българско село (Снимка)"}
{"url": "http://epicenter.bg/article/Parviyat-zavarshen-remont--Dvizhenieto-po-stolichniya-bul---quot-Todor-Kableshkov-quot--tragva/159577/2/0", "text": "Движението по столичния бул. \"Тодор Каблешков\" тръгва от днес, това е първият обект от тазгодишните строителни ремонти, който е готов. Започва разширението на бул. \"Монтевидео\" в участъка от ул. \"Боряна\" до бул. \"Никола Петков“, съобщиха от Столичната община.    Много сериозни санкции са заложени при сключването на договорите - за просрочие се дължат 75000 лв. на ден, а до 300 хил. лв. е санкцията за лошо качество, заяви кметът Йорданка Фандъкова при проверка на обекта. По \"Тодор Каблешков\" са сменени настилки, тротоари и осветление, както и водопровод и канализация.   От днес се забранява се влизането на пътни превозни средства по северната половина от пътното платно на ул. “Първа Българска армия”, в участък от 100 м, считано от ул. „Константин Преславски“ в посока ул. „Проф. Иван Георгов“. Движението ще се извършва двупосочно по една лента в посока по южната половина от пътното платно на ул. “Първа Българска армия”. В същия участък от 28.07.2018 г. до 24.08.2018 г. по северната половина от пътното платно на ул. “Първа Българска армия”, в участък от 125 м, между ул. „Константин Преславски“ и ул. „Проф. Иван Георгов“. Движението на пътни превозни средства ще се извършва двупосочно по една лента в посока по южната половина от пътното платно на ул. “Първа Българска армия”, в същия участък.    Започна и ремонтът на западното пътно платно на бул. „Васил Левски“ между Ректората и ул. „Граф Игнатиев“. Движението на автомобилите се извършва в източното (към Княжеска градина), върху което вече е поставена новата асфалтова настилка (биндер) с дебелина 6 см. След като се положи биндер и на двете платна, ще бъде поставен последния износващ слой асфалт. Последният слой ще се полага по цялата ширина, за да няма фуга между двете платна. В ремонтирания участък ще се обособи бус лента. Поставени са нови осветителни тела и се правят изнесени ъгли на пресечните улици, което дава по-голяма сигурност за пешеходците. Предстои ремонт на тротоарни настилки в участъка между ул. „Иван Вазов“ и бул. „Цар Освободител“, планиран е и ремонт и на отсечката от Ректората до паметника на Апостола.  Столичен електротранспорт пък започва строителни дейности по продължението на тролей №5 от ж.к. Младост 1 до жк Младост 2.  Предвидените дейности са изграждане на фундаменти, стълбове и контактно-кабелна мрежа за продължаване на тролейбусна линия №5,  приблизителната дължина на трасето е 700 метра. Строителството на новата тролейбусна контактна мрежа ще се извърши в двете посоки, без спиране на движението на МПС и ще започне от обръщателно ухо на тролейбус №5 на бул.”Андрей Сахаров” до автобусно ухо №306 (ул.”Св.Киприян”), където ще се изгради ново тролейбусно обръщателно ухо. Срокът за изпълнение на строително-монтажните дейности е един месец.  Общинското дружество „Столичен електротранспорт“ ЕАД ще изпълни продължението на трасето след като беше избрано по обявената от Столичната община поръчка с индикативен бюджет 600 хил. лева без ДДС.    ", "date": "2018.07.19", "title": "Първият завършен ремонт! Движението по столичния бул. \"Тодор Каблешков\" тръгва"}
{"url": "http://epicenter.bg/article/Yordanka-Fandakova--Vsichki-remonti-v-Sofiya-varvyat-v-srok/159578/2/0", "text": "Въпреки дъждовното лято, ремонтът на всички обекти се движи в срок, строителството на метрото - също. Това коментира в студиото на \"Денят започва\" на БНТ кметът на София Йорданка Фандъкова.   По думите й, най-големите обекти за ремонт са реконструкцията на ул. \"Граф Игантиев\" и зоната около Храм-паметник \"Александър Невски\". „В зоната около ул. \"Граф Игантиев\" се работи много активно. Това е мащабен проект, включващ и мащабна инфраструктура. Снощи пуснахме движението по бул. \"Тодор Каблешков\" в разширения участък при кръстовището с бул. \"Княз Борис Трети\". От днес започва разширението на бул. \"Монте Видео\" от ул. \"Боряна\" до бул. \"Никола Петков\". От два дни е обърнато движението и по бул. \"Васил Левски\" от \"Граф Игантиев\" до Ректората, без да е положен последния слой носещ асфалт. За един уикенд ще трябва да се затвори изцяло. Подменяме и паважа с асфалт на бул. \"Пенчо Славейков\" при кръстовището с бул. \"Прага\" заради тежкото движение. В момента този участък е затворен заради изграждане на подлеза към новата метростанция”, съобщи столичният кмет.   ,,Няма как на определени места в столицата да не се образуват тапи, но въпреки това хората проявяват търпение, защото знаят, че промяната е за добро и е в интерес на всички нас'', каза Фандъкова.   От Столична община предвиждат засаждане на 76 нови дървета, което трябва да стане наесен. Отделени са повече средства за ремонт на малките улици в кварталите, където има и специална програма за ремонт на тротоари. Има и отделна програма за осветление. „Не мога да гарантирам, че някой няма да нареди плочата на криво, но мога да гарантирам, че това няма да се заплати с публични средства и ще се ремонтира за сметка на изпълнителя на проекта”, заяви Фандъкова.   Столичният кмет коментира и случая с отрязани новозаседани фиданки по Околовръстното шосе, като заяви, че вандалският акт ще струва няколко хиляди лева. Относно проблемите със строежи в квартал \"Младост\", Фандъкова каза, че районната администрация в \"Младост\" не е дала нито едно предложение. „Ние имаме желание да обезщетим собствениците при отчуждаване на имотите им и да спазваме закона”, допълни кметът. Фандъкова обясни още, че се предвижда в София да бъде открит втори археологически парк в район Слатина. Има шанс да бъде открита история на 8000 години от Неолитния период на града, затова предвиждаме археологически парк и изграждане на посетителски център, за да може гражданите и гостите на София да се запознаят с древната история на града, обясни тя.", "date": "2018.07.19", "title": "Йорданка Фандъкова: Всички ремонти в София вървят в срок"}
{"url": "http://epicenter.bg/article/Krasimir-Karakachanov--Znameto-e-edin-ot-simvolite-na-darzhavnostta/159579/2/0", "text": "  Знамето е един от символите на държавността – това каза министърът на отбраната Красимир Каракачанов в словото си при откриването на изложбата „Спасените бойни знамена на България“ в Националния военноисторически музей (НВИМ)  на 18 юли. Това съобщиха от пресцентъра на Министерството на отбраната.   Министър Каракачанов припомни значението на бойното знаме и исторически събития от Първата световна война, които имат връзка с изложбата на музея. По думите му - има много истории как са спасявани българските знамена и е хубаво това да се знае от поколенията. „Защото героизмът и славата на българското оръжие, честта и достойнството на българските воини, с които те са защитавали държавността и националните идеали, като че ли и до ден-днешен остават встрани от държавната политика за възпитание на младото поколение“, подчерта министърът на отбраната Красимир Каракачанов и допълни: „Затова искам да благодаря на Националния военноисторически музей, защото ни връща към онези ценности, идеали и каузи, за които нашите деди са живели и умирали“.   Директорът на НВИМ доц. Соня Пенкова посочи, че за първи път музеят показва едновременно оригиналите на всички 14 спасени знамена на полковете, задържани като заложници след подписването на Солунското примирие от 30 септември 1918 г. по време на Първата световна война. Както е известно, някои от българските офицери и войници, останали в заложничество, свалят от дръжките знамената и, за да не ги предадат във вражески ръце, с риск за живота си, ги укриват и пренасят в България. Наред с тях изложбата показва и знаци за спасяване, връчени на някои от спасителите, които музеят притежава, както и лични вещи на някои от тях.   „С цената на много животи, нито едно българско знаме не е падало в плен“, припомни директорът на НВИМ доц. Пенкова.   Изложбата ще продължи до 19 август.  ", "date": "2018.07.19", "title": "Красимир Каракачанов: Знамето е един от символите на държавността (Видео)"}
{"url": "http://epicenter.bg/article/Ministar-Nankov-inspektira-stroitelstvoto-na-noviya-uchastak-na-AM--Hemus-/159580/2/0", "text": "Министърът на регионалното развитие и благоустройството Николай Нанков инспектира строителството на новия участък на автомагистрала „Хемус“ между Ябланица и п.в. „Боаза“. В нея се включиха също областният управител на Област Ловеч Георги Терзийски и председателят на Управителния съвет на Агенция „Пътна инфраструктура“ инж. Светослав Глосов, съобщи пресцентърът на МРРБ.   Вече са изпълнени приблизително 30% от предвидените по проекта дейности.   За по-малко от 4 месеца са направени над 1.2 млн.куб.м изкопи и над 1 млн.куб.м насипи. Работи се по големи съоръжения, включително водостоци и селскостопански подлези. Работи се и по надлез, по който ще минава пътят за пещерата „Съева дупка“, констатира при обиколката на трасето министърът.   На 27 март тази година стартира изграждането на нови 9.3 километра от автомагистрала „Хемус“ между Ябланица и п.в. „Боаза“. Участъкът ще бъде с по две ленти за движение в посока по 4 м, две ленти за спиране по 3 м, средна разделителна ивица - 2 м, водещи ивици и банкети. Ще бъдат построени 5 селскостопански подлеза и 2 селскостопански надлеза. Етапна връзка в близост до с. Брестница ще осигурява свързаност с път I-4 Коритна – Белокопитово.   Изпълнител на обекта е Консорциум „ХВП Ябланица“ ДЗЗД. Договорът за проектиране и строителство е на стойност 54 990 000 лв. без ДДС. Строителният надзор осъществява ДЗЗД „Консултанти Хемус 1 – 2016“ с договор на стойност 595 899,10 лв. без ДДС.   В рамките на следващите три години ще бъдат изградени или ще се изграждат 170 км от АМ „Хемус“.   АМ „Хемус“ е от изключителна важност за пътната безопасност и икономическото развитие на Северна България.  ", "date": "2018.07.19", "title": "Министър Нанков инспектира строителството на новия участък на АМ „Хемус“"}
{"url": "http://epicenter.bg/article/D-r-Damyan-Iliev--Do-dva-dni-shte-stane-yasno-dali-chumata-e-tragnala-po-okolnite-sela/159581/2/0", "text": "До два дни ще стане ясно дали вирусът е тръгнал по околните села, няма как да си позволим да не проверим отново целия район. Това каза д-р Дамян Илиев, директор на БАБХ, по време на брифинг след провеждане на Междуведомствения координационен щаб рано тази сутрин, предаде репортер на Агенция „Фокус“. Директорът на БАБХ показа пред журналисти протоколите от лабораторията в Монпелие. „Имаше някакво неразбиране или недостатъчно информация от г-жа Корнелия Нинова, че това са различни лаборатории. Не е така, тя е една и съща. И комисар Андрю Кайтис потвърди всичко това“, коментира д-р Илиев. Той обясни, че резултатите от изследвания излизат за два дни особено когато са единични и насочени за определени животни и ферма. „Малко време ни е необходимо, защото ги потвърждаваме в лабораторията в Монпелие, за която стана ясно, че е една и съща. И транспортът, и осигуряването на тази проба се организира заедно с тази лаборатория. Търсим абсолютна сигурност. Тук има представител на същата лаборатория, която изследва във Франция, от мисията и считаме, че най-късно до следващата седмица ще имаме типизация на вируса. Това, което питаха хора, които станаха изведнъж вирусолози, беше каква е типизацията на вируса и дали с нея се доказва, че е от Турция. Просто емпирично звучи - защото няма откъде да е от друго място, значи от Турция“, каза директорът на БАБХ. Д-р Илиев обясни, че започва нов кръг изследвания. „Те се правят на всеки 21 дни, за да можем да кажем накрая, че държавата е чиста и няма вече вирус. До два дни трябва да е ясно дали вирусът е тръгнал по околните села. Там беше голям хаос и няма как да си позволим да не проверим отново целия район“, каза още той.  ", "date": "2018.07.19", "title": "Д-р Дамян Илиев: До два дни ще стане ясно дали чумата е тръгнала по околните села"}
{"url": "http://epicenter.bg/article/Evrokomisaryat-po-zdraveopazvaneto-i-bezopasnostta-na-hranite-dava-brifing-v-Bryuksel-za-chumata-u-nas/159582/2/0", "text": "Еврокомисарят по здравеопазването и безопасността на храните Витянис Андрюкайтис ще даде днес брифинг специално за български журналисти по повод чумата по овцете и козите, предаде БНР.   Еврокомисар Андрюкайтис заяви преди няколко дни, че умъртвяването на заразените животни е единственият начин за справяне с проблема, и допълни, че Европейската комисия ще покрие 75 на сто от разходите за компенсиране на собствениците.   Съществува вероятност вирусът да е дошъл в България от Турция, затова Брюксел е изпратил писмо и до турските власти, за да се съгласуват по-нататъшните действия.   Експертна комисия от Главната дирекция \"Здравеопазване и политика за потребителите\" към Европейската комисия в момента е в България и проверява как властите се справят с кризата.  ", "date": "2018.07.19", "title": "Еврокомисарят по здравеопазването и безопасността на храните дава брифинг в Брюксел за чумата у нас"}
{"url": "http://epicenter.bg/article/Radio--quot-Svobodna-Evropa--se-zavrashta-v-Balgariya/159587/2/0", "text": "Радио \"Свободна Европа\" се завръща в България след 14-годишно отсъствие. В официално съобщение президентът на медията Томас Кент анонсира, че възнамерява да помогне за ръста на свободната преса, да промотира демократичните ценности и да поощри информираната дискусия за мястото на България в НАТО, Европейския съюз и други западни организации. \"Очакваме да си сътрудничим с местни независими медии и с гражданското общество\", добавя Кент.   Българската редакция на \"Свободна Европа\" съществува до 2004 г., когато е закрита заедно с отделите в Естония, Литва, Латвия, Словакия. Миналата година 7 български журналисти предприеха инициатива за връщането на радиото у нас. За целта Асен Йорданов, Люба Кулезич, Огнян Стефанов, Петър Стаматов, Мирослав Иванов, Весислава Танчева и Петър Пенчев изпратиха писмо до Конгреса на САЩ. Заедно с българската редакция радио \"Свободна Европа\" възстановява и офиса си в Румъния. Медията вече има ангажименти на Балканите със свои бюра в Босна и Херцеговина, Косово, Македония, Черна Гора и Сърбия. Освен това има и програма на румънски език за Молдова.        ", "date": "2018.07.19", "title": "Радио \"Свободна Европа“ се завръща в България"}
{"url": "http://epicenter.bg/article/Ministar-Valentin-Radev--Ako-nyakoy-kazva--che-nyama-chuma-utre-v-NS-poema-otgovornostta/159588/2/0", "text": "Ако някой казва, че няма чума утре в НС поема отговорността. Това каза вътрешният министър Валентин Радев на пресконференция, предаде репортер на Агенция „Фокус“.   „Утре ще отидем в Народното събрание и ще поискаме препотвърждаване на политическото доверие към правилността на действията на МЗХГ. Ако не го получим, друг поема отговорността за това, дали  ще има разширяване на заразата, няма ли да има, а не ние. Тук сме, за да изпълним тази задачата, говоря за МВР, да подпомогнем органите, които ни показват протоколи“, заяви вътрешният министър.   „Какво друго трябва да направим, кого трябва да убедим, че има чума? Ако някой казва, че няма – утре в НС поема отговорността. Изчакваме колкото време решат народните представители – това е върховната власт, каквото ни кажат, това ще направим“, обясни Радев.   „ . Понеже усетихме колебание, поискахме да бъде препотвърдено от председателите на парламентарните групи. Ако искате ще изброя кои бяха там – всички без изключение. На първото заседание, във вторник сутринта, г-жа Корнелия Нинова, на второто, в сряда – Драгомир Стойнев и Светла Бъчварова. Посочвам ги тях, защото от там идват атаките срещу има ли чума – няма ли чума“, каза още той.   „Вчера на митинга г-жа Нинова каза пред всички – не ни убедиха в това, че има чума. Какво да кажа аз на колегите? Застанете с голи гърди срещу гражданите, те са добрите, вие сте лошите. Няма такова нещо“, коментира той.   От своя страна   допълни, че въпросът за адекватното компенсиране, което в момента се прави, е съвсем отделен.   „Всеки стопанин, който пострада от унищожаването на стадата, ще бъде адекватно компенсиран.  . Първата бърза, за да можем да стартираме почистването на местата, в които са живели животните – оборите. Втората ще е по-дълга, ако се появяват в последствие подобни елементи. Максимално покритие имаме на обезпечаване“, заяви Румен Порожанов. Той уточни, че се очаква евтаназията да продължи.   „Помолил съм г-жа Цвета Караянчева да ни допуснат утре в парламента с министър Порожанов, за да обясним на всички народни представители и да искаме препотвърждение на правилността на действията ни. Не може да спасяваме държавата от тази чума и някой да работи срещу това. Това е работа срещу националната сигурност. Най-малкото не е комфортно да изправят родната полиция срещу друга част от обществото с неясни мотиви. Ако някой не е убеден – видяха документит. Ако предлагат друг вариант от опозицията – да го кажат. Ако нямат да ни кажат - да правилна е посоката, в която работите, работете. И те го казаха“, каза още Валентин Радев.   Радев уточни, че   „Ние продължаваме да правим неща, които само подобряват обстановката и задържаме огнищата“, каза още той. Той призова хората, които не са от района на огнищата, но са там и мислят, че помагат да се обръщат към местният координационен щаб, да се допитват до кметове, обществеността и т.н. „Да ограничим движението. Сами да се спасим от тази чума“, добави той. \"Ако някой има съмнения да ни каже, а не зад гърба ни да работи срещу националния интерес\", каза още вътрешният министър.   Относно това  , след като няма политическо доверие в координационния щаб, вътрешният министър коментира: „Дали да се свиква КСНС решава президентът. Вчера лично говорих с него, той беше на място, обменили сме мнения. Запознахме екипа му за обстановката“, добави той.   На въпрос дали причините за отлагане на евтаназията са политически, министър Радев заяви:   „Дали са политически причини, аз ги изложих. Две са причините – едната, че изчакваме резултатите и се опитваме да удържим огнищата. Втората е усещането за колебливост в политическото доверие. Отидохме два пъти при ръководителите на Парламентарните групи и те самите, ако не са убеди да ни кажат какво искат от нас още, за да ги убедим. Всичко сме направили, което са поискали от нас“. ", "date": "2018.07.19", "title": "Валентин Радев: Ако някой казва, че няма чума утре в НС поема отговорността"}
{"url": "http://epicenter.bg/article/Karakachanov--Balgariya-e-chlen-na-NATO--no-otkakto-e-na-tazi-zemya--razchita-samo-na-svoyata-armiya/159589/2/0", "text": "България е член на НАТО, изпълнява съвестно задълженията си, но България за тези 1400 години, откакто е на тази земя, е могла да разчита, разчита и ще разчита в бъдеще само на своята армия“. Това каза от парламентарната трибуна министърът на отбраната Красимир Каракачанов преди гласуването на проекта за модернизация на Военноморските сили, предаде агенция „Фокус“.   „Истината е, че десетилетия наред Въоръжените ни сили бяха оставени на произвола на съдбата. Може би преди приемането ни в НАТО някои от политиците разсъждаваха така, че след като влезем, ще има кой да ни пази“, коментира той.   „След това поради политически боричкания или неправилни разбирания закрихме наборната военна служба. Започнахме експерименти, които нанесоха само поражения върху способностите на Въоръжените ни сили“, заяви министър Каракачанов.   „Не бих приел нито вътрешно, нито външно лобиране по проекта за ВМС“, обяви той.   „Проектите за модернизация на армията няма за кога повече да бъдат отлагани. Състоянието на флота е тежко, разполагаме със стара съветска техника и две стари белгийски фрегати, които така и не бяха модернизирани във времето“, посочи Красимир Каракачанов.   „Съветските кораби са толкова стари, че е въпрос на следващите до 3 години те да излязат от употреба. Няма никаква възможност да отделим, каквито и да е средства, за поддържането им“, каза още той.  ", "date": "2018.07.19", "title": "Каракачанов: България е член на НАТО, но откакто е на тази земя, разчита само на своята армия"}
{"url": "http://epicenter.bg/article/-Vazrazhdane--sabra-221-122-podpisa-v-podkrepa-na-leva--iska-referendum-za-vavezhdane-na-evroto/159590/2/0", "text": "   Политическа партия \"Възраждане\" е събрала 221 122 подписа, които до 23 юли ще бъдат внесени в парламента с искане да се свика референдум, чийто въпрос е \"Против ли сте премахването на българския лев и приемането на еврото като национална валута\". По този повод днес активисти на партията събираха подписи и пред сградата на парламента.   \"Имаме намерение да приканим и преминаващите край нас депутати да се подпишат и да ги попитаме дали са склонни да подкрепят искането ни за свикване на референдум. Събрали сме над 220 000 подписа\", заяви зам.-председателят на партията Цветелина Узунова. Тя коментира и изказването на политиците, че въвеждането на еврото не е опасно.   Според нея това не е така и подмяната на валутата не е в интерес на българските граждани. \"Ще има много големи негативни последици по отношение на икономическото състояние на българите, които са и най-бедните в целия ЕС. Националната валута е символ на националния суверенитет на държавата. Останалите елементи от суверенитета на държавата ни са изгубени. Това е последният неовладян фронт, а именно валутата. Трябва да я запазим, а не да се качваме на „Титаник“ преди да потъне. Чехия, Унгария и Полша задържат положението, за да видят накъде отиват нещата. Знаете, че Дания реши да си запази националната валута с референдум\", аргументира се Узунова.   Че народът ще обеднее значително смята и Калин Калинов, който е член на партията. Според него ще се повтори ситуацията, която възникна в страната след деноминацията на лева през 1999 г. „Въвеждането на еврото ще направи най-бедните в България още по-бедни, а богатите ще забогатеят. Тъй като икономиката на страната е на последно място в ЕС това няма да позволи повишаването на заплати и пенсии и изравняването с тези в Западна Европа“, каза Калинов.   Според него референдумът е най-демократичният подход за вземане на такова съдбоносно решение за страната като това е практика във всички западно европейски страни. Той изтъкна още, че важните решения у нас се взимат авторитарно без управниците да се допитват до народа.   Председателят на партията Костадин Костадинов съобщи, че 35 000 български граждани от чужбина са подкрепили провеждането на референдума за въвеждането на еврото. Най-възрастният българин, гласувал за допитването, е 95-годишен мъж от Плевен. Костадинов заяви, че въвеждането на еврото е заплаха на българската икономика, както и че българското общество не е готова за такава крачка. „Европейският съюз е в критична ситуация. Всички ходове на правителството в тази насока са вредни“, подчерта той.   На въпрос кой ще спечели от въвеждането на еврото, председателят на „Възраждане“ заяви: „Управляващите, защото 44,5 – те милиарда лева, които в момента крепят валутния борд, ще минат под пряко тяхно разпореждане“. Според Костадинов смяната на лева с евро ще доведе до допълнително обедняване на българите. Курсът лев-евро едва ли ще бъде 2 към едно. Най-вероятно той ще бъде 30-40 процента по-нисък. Така след превалутирането, 10 000 лв. ще станат около 2500 евро“, каза още той.   По темата трябва или не да се въвежда еврото е направено и първото много широко обществено обсъждане, на абсолютно доброволни начала, в цялата страна, както и с българските общности в чужбина”, допълни Костадинов.   Организаторите на подписката са убедени, че с преминаването към единната европейска валута България ще изгуби националния си суверенитет.   Подписката за свикването на референдума започна още през април, а за целта бяха организирани пунктове с доброволци в цялата страна.Въпросът е формулиран така: “Против ли сте премахването на българския лев и въвеждането на еврото като официална валута в Република България”.   Внасянето на подписи в парламента идва ден след като страната ни поиска тясно сътрудничество с Европейската централна банка като първа стъпка към присъединяването към Единния банков надзор. Това е необходима крачка за влизането ни в ERM 2, известен като “чакалнята за еврозоната”.", "date": "2018.07.19", "title": "„Възраждане“ събра 221 122 подписа в подкрепа на лева, иска референдум за въвеждане на еврото"}
{"url": "http://epicenter.bg/article/Parlamentat-prie-proekta-za-modernizatsiya-na-Voennomorskite-sili/159591/2/0", "text": "Парламентът прие Актуализиран проект за инвестиционен разход „Придобиване на многофункционален модулен кораб за ВМС“, предаде агенция „Фокус“. „За“ гласуваха 135 народни представители, 9 бяха „против“, а един се въздържа. Всички парламентарни групи подкрепиха модернизацията на ВМС, против гласуваха само от „Воля“.   Цел на проекта е придобиването на два многофункционални модулни патрулни кораба със способности да участват в широк спектър от операции на НАТО и ЕС. Предвижда се корабите да бъдат окомплектовани с основно въоръжение и корабни изделия, както и с допълнително въоръжение. В актуализирания проект е включено обучение на екипажите на двата кораба, както и логистична поддръжка за 3 години. С новите два кораба ще бъдат подменени три бойни кораба, руско производство.   Приетият актуализиран проект е с максимална прогнозна стойност 984 млн. лева с ДДС. Разликата с предишния проект е 164 млн. лева и е разпределена за плащане през 2025 и 2026 година. Според проекта първият кораб може да бъде доставен до края на петата година след подписване на договор, а вторият- до края на шестата година. Предвижда се плащането да се осъществява за период от 9 години.   Изпратени са покани до осем корабостроителни компании, като към средата на 2017 година седем от тях са потвърдили участие. До 23 октомври 2017 година е постъпила само една оферта от „МТГ-ДЕЛФИН“ АД, която отговаря на изискванията на Министерството на отбраната. На 20 декември 2017 обаче компанията се е отказала заради облагане с ДДС, което не е било предвидено.   Актуализираният проект беше приет от Комисията по отбрана на 5 юли, а от Комисията по бюджет и финанси на 12 юли.   Депутатът от БСП Петър Витанов заяви: „Проектът е най-детайлно разписаният, но в него се крие финансова и времева неопределеност на обхвата на проекта“. „Даваме зелена светлина на проекта водени от крайната необходимост за придобиване на способности“, коментира той.   Депутатът от ГЕРБ Христо Гаджев посочи: „С придобиването на два кораба няма да решим всички проблеми, но това е добра крачка напред“. „Призовавам за съгласие, като това в Комисията по отбрана и за отговорно отношение към модернизацията на армията“, заяви той.   „  На 8 юни парламентът одобри Проектите за инвестиционен разход за модернизация на Сухопътни войски и Военновъздушните сили. Проектът за Сухопътни войски е с времеви интервал 12 години. Предвидено е до 8 години след подписване на договор да бъдат придобити 150 единици бойна и специална техника. Прогнозната стойност за придобиване на бойната и специалната техника, както и на допълнителното оборудване възлиза на 1,4 млн. лева с ДДС. Ще се извършва на разсрочено плащане. Проектът за Военновъздушните сили включва придобиването на 16 изтребителя, на два етапа по 8.   Самолетите ще бъдат доставяни в 3 последователни години, като доставката на първите два самолета трябва да бъде не по-късно от 24 месеца от датата на влизане в сила на договора. Финансовата рамка на първия етап е на стойност 1,8 млрд. лева с ДДС. Министерството на отбраната предвижда да изпрати запитване до: САЩ (за F16), Португалия (за F16), Израел(за F16), Италия (за Eurofighter), Германия (за Eurofighter), Франция (за Dassault Rafale), Швеция (за Gripen).  ", "date": "2018.07.19", "title": "Парламентът прие проекта за модернизация на Военноморските сили"}
{"url": "http://epicenter.bg/article/Ninova--Ne-sme-se-saglasyavali-da-se-prodalzhavat-merkite-po-evtanaziya-na-zhivotnite/159592/2/0", "text": ". Това каза лидерът на БСП Корнелия Нинова пред журналисти, предаде агенция „Фокус“.   „  За да докажем, че не е вярно, днес току-що поисках писмено стенограмите от двата председателски съвета при председателя на парламента.   заяви Нинова.   Лидерът на БСП изрази надежда това да стане още днес, за да се знае коя политическа сила какви въпроси е поставила и какви решения са взети накрая.   \"  А ако има доказателства, защо чакат някакви проби. Те си сменят мнението през час, нека да изчакаме.  Да предприемат всички мерки за дезинфекция, защото това ще е причина за разпространяване на заразата, а не нашата позиция. \", заяви Нинова.    „  До вчера – онзи ден нямаше никаква дезинфекция. Влизаше се, излизаше се спокойно, животните се загробваха без да се обработват с необходимите препарати.  Трето, поставихме условия да не влизат насила при хората в домовете им, а да им предоставят протокол за иззет материал, протокол от пробите и за резултатите.   Надяваме се сега да започнат да го правят“, каза Нинова.     „Липсата на информация доведе до цялата тази истерия в цялата страна.   Хората в Болярово изпадат в паника, защото са го чули от телевизора. Така не се прави. Това е фатална грешка. Една от фаталните, която доведе до цялата тази истерия в цялата страна“, каза Нинова.   По думите ѝ първо се прави щаб, уведомяват се хората, дават им се документи и тогава се говори по телевизиите. „Днес допуснаха поредната грешка“, каза още лидерът на БСП.   , каза Корнелия Нинова. Според нея това няма да стане и с измиване на ръцете със заместник-министри и директори на дирекции. „Ако управляващите искат да отхвърлят отговорността от себе си за този хаос, за липса на всякаква организация, за абсолютно дезорганизирани действия – това няма да стане.    Какво са направили? Как им пречим да дезинфекцират района?“, попита Нинова.     „Да предприемат всички мерки за дезинфекция. Това ще е причината, ако се разрасне – не нашата позиция“, заяви лидерът на БСП. Според нея собствените действия на управляващите са причина да се стигне дотук.   На въпрос след като е нямало дезинфекция, тя какво е правила в Шарково, Нинова отговори: „Сигурно е трябвало да ме спрат на входа и да не ме пуснат.   Защо мен питате? Защо не питате министъра на вътрешните работи? Защо полицията не спря тези 250 българи. Все пак ние не управляваме страната“, каза Нинова.   , лидерът на БСП заяви, че едно са говорили на председателски съвет, друго са направили след това, както и едно са се разбрали със земеделските производители, а правят днес друго.  Да не казвам колко далавери направиха без политическа подкрепа? Сега се сетили, че ние сме им виновни, щото не им даваме политическа подкрепа“, коментира още тя.   категорична беше Корнелия Нинова. Дотогава левицата не поема никакви ангажименти, подчерта тя. Те си сменят мнението през час, откъде да знаем какво ще измислят утре, нека да ги изслушаме, заяви лидерът на БСП. ", "date": "2018.07.19", "title": "Нинова: Лъжат! Не сме се съгласявали евтаназията да продължи"}
{"url": "http://epicenter.bg/article/Prof--Bachvarova--Bez-otgovor-na-vaprosa-otkade-e-doshla-chumata-Strandzhanskiyat-rayon-e-zastrashen/159596/2/0", "text": "Без отговор на въпроса откъде е дошла чумата Странджанският район е застрашен и в бъдеще. Това каза пред журналисти народният представител от ПГ на „БСП за България“ и заместник-председател на Комисията по земеделие и храни към Народното събрание проф. Светла Бъчварова, предаде агенция „Фокус“.   „От първия ден на този проблем, който възникна в Странджа, задавам въпроса - кой ще отговори, откъде дойде заразата. Това е трето много сериозно заболяване в този район. Ако не се установи откъде идва заразата, какъв е щамът, всички болести могат да бъдат привнесени в Странджа. Отговор на този въпрос няма“, коментира проф. Бъчварова.   По думите ѝ в Турция има зараза, ваксинации и въпреки това има умрели животни. „Все пак има различни щамове. Трябва да се определи според изследвания и според това кой как си върши работата – как заразеното животно е пристигнало в България“, коментира проф. Бъчварова.   На въпрос дали е възможно да я разнесат мигранти, депутатът от „БСП за България“ поясни, че ветеринарните лекари казват, че болестта може да бъде пренесена само от заразено животно, с вода, фураж или ваксина. „Хората малко трудно могат да бъдат преносители на тази зараза“, каза още тя.  ", "date": "2018.07.19", "title": "Проф. Бъчварова: Ако не разберем откъде е дошла чумата, Странджанският район е застрашен и в бъдеще"}
{"url": "http://epicenter.bg/article/Denonoshtni-proverki-na-surovini-i-hrani-ot-zhivotinski-proizhod-na-GKPP--quot-Gyueshevo--i--quot-Oltomantsi-/159597/2/0", "text": "Денонощно се проверяват суровини и храни от животински произход на граничните пунктове \"Гюешево“ (на границата с Македония) и на \"Олтоманци“ (на границата със Сърбия). Това беше съобщено на заседание на областната епизоотична комисия в Кюстендил, предаде БНР.   Проверките се налагат заради констатирани в съседните държави случаи на заболели животни от африканска чума по свинете. Ще се проверяват всички влизащи на територията на България пътници през двата гранични пункта, това дали те пренасят в багажа си суровини и храни от животински произход, непретърпели термична обработка.   На ГКПП \"Гюешево\" има постоянно дежурен ветеринарен специалист, а на КПП \"Олтоманци\" проверката правят самите митничари, а ако има констатирано нарушение, сигнализират ветеринарните звена - поясни изпълняващият директор на Областната агенция по контрол на храните в Кюстендил д-р Велка Войнова.", "date": "2018.07.19", "title": "Денонощни проверки на суровини и храни от животински произход на ГКПП \"Гюешево“ и \"Олтоманци“"}
{"url": "http://epicenter.bg/article/Valentin-Kasabov--GERB--Volya-i-nashi-partnyori-obsluzhvat-oligarsite-/159599/2/0", "text": " Положих най-много усилия, претърпях най-много щети. Това каза председателят на ПГ на „Обединени патриоти” и лидер на „Атака“ Волен Сидеров.   „Дотук съм се старал да бъда дипломат и този, който тушира всички разминавания и различия, а такива има. Но те се засилват само от страна на Симеонов, без да има повод, защото неговите обвинения са съчинени“, смята Сидеров.  От своя страна . „Държат се като деца, които не знаят какво правят“, смята депутатът. . Ние сме тези, които показахме какво се случва“, допълни още Касабов.   \"Кой клати коалицията? \"Атака\" се държат като деца, които не знаят какво правят. Голямата опасност е опозицията да я няма, а те вчера се скатаха.  ГЕРБ продаде държавата за 58 милиона лева, заяви вера на брифинг в Народното събрание Валентин Касабов, а аргумент му са промени в Закона за обществените поръчки, свързани с БМФ и Кирил Домусчиев.  Поправката спестявала на Домусчиев дълга от 58 млн.лв., които трябваше да плати на държавата според съдебното решение. Била е внесена от гербера Данаил Кирилов и позволява действие за минал период, като така спестява парите на Кирил Домусчиев.   Той отрече и тези поправки, за които го обвиняват от НФСБ, да са предложени от него.  Нито аз, нито ГЕРБ сме правили поправки, заяви пред пред журналисти в Народното събрание Данаил Кирилов и призова да се провери доклада и да се види кои са вносителите.  В пленарна зала  той съблюдавал само процедурата.  Предложението ангажиментите да важат за 5 години по-малко е направено от депутата от \"Атака\" Николай Александров, а предложението това да важи и за сключени договори е направено от Емил Димитров-Ревизоро.   Само преди две седмици това се случи покрай предложението за увеличение на акциза върху бездимните цигари. Предложението дойде от ГЕРБ, но от Обединени патриоти се обявиха против. Днес обаче депутатите гласуваха по-високия акциз.   - както и миналата година покрай шумните заведения в \"Слънчев бряг\" основно. Законопроектът на Симеонов за шума обаче мина в пленарна зала миналата седмица.  Напрежение имаше и вътре в малка коалиция покрай спорния законопроект за горивата, предложен от депутата Емил Димитров - Ревизоро и отхвърлен от хората в НФСБ. Наложи се лидерът на \"Атака\" Волен Сидеров да влиза в ролята на помирител, за да се уталожи тона в групата на Патриотите. ", "date": "2018.07.19", "title": "Валентин Касабов: ГЕРБ, Воля и наши партньори обслужват олигарсите "}
{"url": "http://epicenter.bg/article/Rumen-Radev--Ochakvam-politika--chiito-greshki-da-ne-se-izkupuvat-s-ostavki/159601/2/0", "text": "  Това каза пред журналисти в Авиобаза Граф Игнатиево президентът Румен Радев по повод освободените от длъжност служители в Министерството на земеделието, храните и горите, във връзка с чумата по животните, предаде репортер на Радио „Фокус”-Пловдив.   По думите на президента протестът, за който вчера бе обявено, че е постигнал успех за хората в Странджа, не кореспондира с техните нужди и тяхното виждане как да възстановят поминъка си. „Този протест само послужи за отслабване на напрежението, но проблемите остават и те растат”, посочи Румен Радев. Според него тук става въпрос как тези хора, загубили своя поминък, ще го възстановят, как ще имат стимул да останат в този регион, където това е единственото им препитание. „Крайно време е държавата да се замисли за една устойчива политика“, каза още Радев. Попитан дали тази политика трябва да се дискутира на ниво Консултативен съвет, президентът отговори, че първо трябва да се изчака и да се види какви са резултатите на правителството по отношение на кризата и дали то ще помогне реално на тези хора да се справят с нея, а не „просто да хвърлят едни пари към тях”, защото това не решава въпроса. „Защото тези парите са недостатъчни да компенсират реалните загуби и бъдещи ползи. Защото в този регион трябва да се приложат всеобхватни мерки“, коментира още Румен Радев.   България трябва да развива собствен отбранителен капацитет, с огромно внимание към развитието на въоръжените сили, каза още пред медиите президентът Радев. Държавният глава посочи, че това е ясно и като резултат от срещата на върха на НАТО. Според него ние трябва да имаме една наистина всеобхватна и устойчива политика за развитие на отбранителните възможности на страната. „В момента все още няма такава политика”, заяви Радев. Той коментира още, че нальотът на пилотите от Авиобаза Граф Игнатиево е най-малък през това полугодие, като според него всичко това е резултат от това, което той е обявявал още преди три години и сега вече се усеща.  Президентът Румен Радев каза още, че резултатът от проверката за смъртта на двамата пилоти в авиобазата в Крумово е приключила, но той не може да говори нищо, преди официално да се произнесат сформираната по случая комисия и Министерството на отбраната (МО).  „Нови летателни апарати очакваме. Знаете, че изискванията за предоставяне на оферта са изпратени на 3 юли и очаквам наистина един справедлив обективен и прозрачен процес, така че да се вземе най-доброто”, посочи още Румен Радев. По думите му това е ангажимент на МО и то трябва да се прави така, както се прави по света - трябва да има обявяване, тъй като това са явни процеси.   „Вярвам, че МО ще вземе всички необходими мерки да има прозрачност, но в рамките все пак на конфиденциалност на информацията”, каза още Румен Радев.    ", "date": "2018.07.19", "title": "Румен Радев: Протестът вчера отслаби напрежението, но не реши проблемите "}
{"url": "http://epicenter.bg/article/Borisov-pred-ruskiya-vestnik--Izvestiya--Nevazmozhno-e-Turtsiya-da-vleze-v-ES/159566/2/0", "text": "Българският министър-председател Бойко Борисов заяви пред руския вестник „Известия“, че влизането на Турция в ЕС в момента е невъзможно. При това политикът допълни, че Съюзът като цяло и България в частност са настроени към тясно и продуктивно сътрудничество с Анкара – в това число и затова, че тя оказва подкрепа на Европа при решаването на миграционния проблем.   „Въпросът за интеграцията на Анкара в ЕС не може да се разглежда с оглед на обстоятелствата“, заяви Борисов. „Турция е поела ангажимент към ЕС от повече от 50 години, но в настоящата ситуация и на съществуващите отношения дори не си струва да се говори за въвеждането на тази страна в Европейския съюз“, допълни той.   Към същото становище се придържат и в ръководството на Европейския съюз. Турция все повече се отдалечава от отношенията от ЕС и отношенията между Съюза и тази страна стават все по-сложни, сочи източник на „Известия“ от европейските дипломатически кръгове. „ЕС е изключително загрижен за положението с правата на човека и основните свободи в страната. Анкара трябва да се промени ситуацията и да приведе своите правила в съответствие с европейските принципи и ценности“, допълни източникът, цитиран от Фокус. През март 2018 във Варна, България бе домакин на среща на лидерите на Турция и Европейския съюз, на която председателят на Европейската комисия Жан-Клод Юнкеробяви продължаване на диалога по въпросите на присъединяването на Турция към ЕС.   „С днешните отношения на Турция с лидерите на страните като Австрия, Германия, Холандия, Франция, организирането среща на високо равнище с участието на председателя на Европейския съвет Доналд Туск, на Европейската комисия Жан-Клод Юнкер и президента на Турция Реджеп Тайип Ердоган бе трудно, но усилията на българската страна си струваха“, допълни Бойко Борисов. Той също така подчерта, че благодарение на тясното сътрудничество с Анкара, София е в състояние да спре почти напълно притока на бежанци, които влизат в ЕС през Балканския маршрут.    ", "date": "2018.07.19", "title": "Борисов пред руския вестник „Известия“: Невъзможно е Турция да влезе в ЕС"}
{"url": "http://epicenter.bg/article/Porozhanov-potvardi--V-2-stada-ima-zaraza--Ednoto-e-na-baba-Dora-/159569/2/0", "text": "Това заяви министърът на земеделието Румен Порожанов на брифинг на специалния щаб, създаден за справяне с чумата по животните. Заедно с него пред медиите бе и вътрешният министър Валентин Радев.   Брифингът е в следствие на проведеното снощи извънредно заседание на междуведомственият координационен щаб, създаден във връзка с възникнали огнища на особено опасни заразни болести по животните.   „  Като междувременно дезинфекцията се извършва под засилен контрол. Всяка една заповед, издадена от изпълнителния директор, е на база пробите. Надяваме се болестта да бъде овладяна в районите, в които е\", съобщи Порожанов, цитиран от Нова телевизия.   \"Първо създаваме местен координационен щаб в община Болярово и второто нещо ще поискаме изслушване в парламента и ще поискаме доверието на всички народни представители.  Ако предлагат друг вариант, да кажат. Засилваме мерките, охраната, внимаваме да не се разпространи заразата.   добави вътрешният министър на Валентин Радев.   \"Трябваше да пристъпим към обичайната процедура - евтаназия на животните, като ние ще отложим малко във времето. Като междувременно дезинфекцията се извършва под засилен контрол.  , добави земеделският министър.   \"  Няма как от БСП да твърдят, че нямало доказателство за заразата. Не е нормално това. Има ясни документи за наличие на чума по животните.   Надявам се, че ще имаме подкрепата на всички партии\", обясни вътрешният министър Валентин Радев.   Порожанов посочи, че всички проби са качени на сайта на БАБХ. „Всяка една заповед, издадена от изпълнителния директор на БАБХ, е на базата на пробите с положителни протоколи. Очакваме и още такива. Надяваме се по места чумата бързо да бъде овладяна“, обясни той. , призна министър Порожанов. \"Не може ние да спасяваме държавата от тази зараза, а някой да работи срещу нас\", заяви и министърът на вътрешните работи. \"  В Ямбол ще бъде създаден регионален щаб, съобщи той и призова всички, които са отишли в районите на заразата, за да защитават местните и животните, да ги напуснат.   Относно отлагането на евтаназията, която трябва ще да се извършва днес, Радев уточни, че проведеното среднощно заседание е било заради неполучените пълни резултати от изследванията на пробите от животните от райони, съседни на установените огнища на заразата. „ “, обясни той.    ", "date": "2018.07.19", "title": "Порожанов потвърди: В две стада има зараза. Едното е на баба Дора!"}
{"url": "http://epicenter.bg/article/Delyan-Dobrev--Nishto-lichno-sreshtu-Elena-Yoncheva--no-tya-i-v-momenta-e-sadruzhnik-s-Tsvetan-Vasilev/159570/2/0", "text": "„Нямам нищо лично към г-жа Елена Йончева“, заяви в сутрешния блок на Нова телевизия депутатът от ГЕРБ Делян Добрев, който вчера даде брифинг и обвини Йончева, че е съдружник на банкера Цветан Василев. По медийни публикации управляващите обвиниха Елена Йончева, че е била съдружник в една фирма със собственика на КТБ Цветан Василев. Внасят и сигнал до прокуратурата да провери депутатката от БСП за пране на пари. В отговор Елена Йончева каза, че ще заведе дело за клевета.   „На базата на документи, с които имаме, подадохме сигнал до прокуратурата, до Комисията за противодействие на корупцията и отнемане на незаконно придобитото имущество и до НАП. Това, което ни притеснява, е тази фирма, за която и друг път е ставало въпрос – обща фирма с името „Офроуд” между авторска телевизия на Елена Йончева и „Далий трейдинг лимитед”. Офшорка, която до скоро не се знаеше. На 5-и май излезе статия на в. „Капитал”, в която са описани всички офшорки на Цветан Василев и тази присъства в списъка с офшорките, за които медията твърди, че са на Цветан Василев\", коментира случая в студиото на „Здравей, България” депутатът от ГЕРБ Делян Добрев.   И добави: \"На пръв поглед всеки може да има фирма с всеки друг. Смущаващото в случая е, че в удостоверение пише, че тази фирма е регистрирана с 10 000 лева капитал, собственост 50:50. Само че единият акционер, автоската телевизия на Елена Йончева дава 5000 лева, а другият акционер дава 315 000 лева\".  „Не обвинявам никого. Просто искам Елена Йончева да обясни, а прокуратурата, КОНПИ и НАП да проверят дали тези действия са законово съобразени”, каза още Делян Добрев.      „Лошото е, че това не е минала история, фирмата още съществува. Йончева и Василев още са сътрудници“, заяви Добрев.   Но не отговори на неколкократно зададения въпрос в какво престъпление обвинява Йончева.   Запитан дали се страхува да бъде осъден за клевета, депутатът от ГЕРБ заяви: „Не съм искал да става това медийна тема. Целта ми не е клевета, както се случи с мен.“ „В никакъв случай не отмъщавам на Елена Йончева“, категоричен бе той и поясни: „За разлика от нея, аз имам много законопроекти, с които се гордея. БСП само пускат фалшиви новини и ги използват, за да прикрият ей такива истории“.    ", "date": "2018.07.19", "title": "Делян Добрев: Нищо лично срещу Елена Йончева, но тя и в момента е съдружник с Цветан Василев"}
{"url": "http://epicenter.bg/article/Baba-Dora--Nyama-da-dam-stadoto-si--lazhat--che-e-zarazeno/159571/2/0", "text": " в репортаж за Нова телевизия, след като бе информирана за решението на специалния щаб за справяне с африканската чума по животните.    на извънредна пресконференция тази сутрин. Стадото на баба Дора се превърна в символ и единствено то остана живо в село Шарково.   ”, каза в „Здравей, България” баба Дора.    и смята, че управляващите лъжат.   „  допълни баба Дора.   „Има настроения срещу мен в село Шарково”, сподели баба Дора пред БТВ. Според баба Дора хората в селото са се настроили срещу нея, защото единствено нейното стадо не е избито.     „  казва Дора.   Въпреки решението на кризисния щаб днешната евтаназия да бъде отложена,    „Питам ги защо – моите животни са здрави, нямат положителен резултат и трябва да се запазят. Казаха ми, че ще ми ги сложат под карантина, което означава, че ще ги уморя сама”, казва Дора.   Т , каза Дора. Междувременно блокадата пред къщата ѝ продължава, като там са се събрали хора от цялата страна, за да защитят последното стадо в Шарково. Те все още не вярват, че има чума по животните и че евтаназията е наложителна.   Мерките за сигурност в района остават засилени. Правят се засилени проверки от полицията.    ", "date": "2018.07.19", "title": "Баба Дора: Няма да дам стадото си, лъжат, че е заразено! Никой не е взимал втора проба"}
{"url": "http://epicenter.bg/article/Iznenadvashto--Otlagat-evtanaziyata-na-zhivotnite-v-Yambolsko--chakat-se-okonchatelni-rezzultati/159572/2/0", "text": "Няма да се евтаназират животни днес. Това е решил на заседание късно снощи междуведомственият координационен щаб, който беше създаден заради огнищата на чума. От МВР съобщават, че е решено планираната за днес евтаназия на доказано заразени животни да бъде отложена, съобщава Bulgaria ON AIR. Повод за заседанието са били очакваните резултати от пробите, взети от райони, съседни на установените огнища на заразата. Взето е решение също така да бъде засилен контролът на движението на хора и преместването на животни и животински продукти от и към зоните с огнища на чума, както и активна дезинфекция на 10-километровата зона около заразените места. Ще се изчакат резултатите от изследване на животните от съседните райони, а следващото заседание на координационния щаб започва в този час. А засилено полицейско присъствие посреща автомобилите по пътищата в Област Хасково. Причината е опасността от разпространение на чумата от Ямболско. Служителите на реда проверяват камиони и микробуси заради опасността от нелегално превозване на овце и кози. Засилен контрол заради опасност от пренасяне на заразата има и на граничния пункт с Турция. Там всяко превозно средство се дезинфекцира. Автомобили и камиони се проверяват и за храни или суровини, чрез които може да се пренесе болестта.   - Отлагане на планираните действия за днешния ден за евтаназия на доказано заразените животни; Засилване на контрола на движението на хора и преместването на животни и животински продукти от и към зоните с огнища на зараза; - Изчакване на резултати от изследване на пробите от животните от райони, съседни на установените огнища на заразата; - Активна дейност по дезинфекция на 10-километровата зона около заразените зони; - Доставяне от МЗХГ и МВР на допълнително оборудване за пропускателните пунктове на изходните и входните пътища към населените места;", "date": "2018.07.19", "title": "Изненадващо! Отлагат евтаназията на животните в Ямболско, чакат се окончателни резултати"}
{"url": "http://epicenter.bg/article/Volen-Siderov--Simeonov-izvarshva-razrushitelni-deystviya/159573/2/0", "text": "Симеонов извършва разрушителни действия. Не зная поради каква причина. С нападките си към \"Атака\" или ВМРО изглежда, че Симеонов се опитва да върне ДПС на власт. Ако трябва да бъдем честни, без мен и Каракачанов Симеонов нямаше да е вицепремиер. В крайна сметка ако той сече клона, на който седи, или ще падне, или ще падне на друг клон, който обаче е гнил.   Това заяви лидерът на Атака Волен Сидеров в сутрешния блок на БНТ. ,,Наличието на чума по животните е факт. Има такова заболяване. Казвам го, защото в началото имаше внушение, че няма и че животните са убивани едва ли не от садизъм. Чума има и тази чума е опасна. Ето защо са необходими много сериозни и стриктни мерки'', каза Волен Сидеров и добави, че липсата на информираност предизвика острите обществени реакции по темата.   ,,Хората не бяха уведомени и това беше голямата грешка на БАБХ. Въпреки това хората не бива да се притесняват – всички засегнати ще бъдат обезщетени'', посочи още лидерът на Атака.   Той коментира, че темата се превърна в политически казус и заяви, че някои вместо да помогнат в ситуацията, мътят водата. ,,Ако влизат пари в хазната, какъв лобизъм да има? Това е добре'', отговори Сидеров на въпрос дали има лобизъм по отношение на акциза бездимните цигари.   Източници на Епицентър.бг разказаха, че по време на редовното заседание на парламентарната група на „Обединени патриоти“ във вторник между Валери Симеонов и Волне Сидеров избухнал скандал. Причината отново била внесените от „Обединени патриоти“ промени в Закона за приватизация и следприватизационен контрол, чрез които на практика се опрощават дългове на приватизатори. Двамата се обвинявали кой е по-корупмпиарен - Симеонов настоявал, че лично Сидеров е обслужил и обслужва интересите на бизнесмена Кирил Домусчиев, и лидерът на „Атака“ му отвърнал, че той пък защитава интересите на банкера Цеко Минев в парк „Пирин“ и Банско. Двамата спорили на висок глас и кой кого е създал като политик - Сидеров твърдял, че той вкарал Валери Симеонов в политиката. Вицепремиерът пък му припомнил, че преди години той е взел Волен Сидеров в СКАТ „гол-голеничък“ и дори му купил първия костюм при старта на партия „Атака“, разказаха още депутати от „Обединени патриоти“. В спора не участвали депутатите от ВМРО. Шефът на партията Красимир Каракачанов само припомнил на колегите си, че се оказал прав, когато настоявал зам.-социалната министърка Султанка Петрова да не подава оставка. Скандалът отшумя на 3 дни, а щхям еда „похарчим един верен партиен кадър“, казал той.", "date": "2018.07.19", "title": "Волен Сидеров: Симеонов извършва разрушителни действия"}
{"url": "http://epicenter.bg/article/Momchil-Nekov--Umartvyavat-se-zdravi-zhivotni/159574/2/0", "text": "\"Тези стада трябва да бъдат запазени под карантина, а не избивани. Задължително трябва да се направи втори анализ. Защото в различните села животните имат различни симптоми, ето защо трябват нови изследвания. В момента се умъртвяват напълно здрави животни\". Това заяви евродепутатът от БСП Момчил Неков в „Денят започва” на БНТ.   ,,Анонимни хора без баджове ходят по селата и взимат проби – липсват подписи, печати, нищо не е официализирано'', каза още Неков и настоя да се изкарат резултатите от независимата лаборатория във Франция, като според него сегашните резултатите не е изключено да са били подхвърлени.   ,,Ако действително има чума, в рамките на десет дни, животното трябва да е умряло. Освен това при чума тези тела се горят, а не се хвърлят по ямите'', допълни още евродепутатът и обяви, че никой не е против евтаназията, но само ако е доказано, че има такава. ,,С тези действия на властта овчарите и козевъдите остават без поминък. Хората трябва да бъдат адекватно обезщетени'', заключи Неков. ", "date": "2018.07.19", "title": "Момчил Неков: Умъртвяват се здрави животни"}
{"url": "http://epicenter.bg/article/Toma-Bikov--Ima-ataka-sreshtu-darzhavata--Iskat-da-varnat-BSP-sluzhebno-na-vlast/159575/2/0", "text": "  В селото, в което се случи чумата, има хора с луксозни коли, които изобщо не са от селото. Те са отишли там да правят провокации, добави Биков.   Това е част от една много по-голяма атака срещу държавата. Тази атака идва от три центъра. Първият е Цветан Василев - с медии, сайтове, които пускат \"новини\" за гръцки острови и къщи в Барселона. Вторият е организационният център на \"Позитано\" 20 и г-жа Елена Йончева. Г-жа Йончева е съдружник в офшорна фирма, която според разследване на \"Дневник\" е от офшорките на Цветан Василев. Мрежата от сайтове на \"Позитано\" пуска новини като тази, че правителството взема 3 млрд. лева, за да избие овцете и да засели в тези райони мигранти. Главната цел на тази атака е създаване на хаос, дестабилизация на държавата и връщане на БСП от президента във властта по служебен път, защото те не могат да спечелят изборите, каза още Тома Биков.", "date": "2018.07.19", "title": "Тома Биков: Има атака срещу държавата. Искат да върнат БСП служебно на власт"}
{"url": "http://epicenter.bg/article/Rumen-Petkov--Ne-mogat-da-badat-izbivani-zhivotni--bez-dokazan-zdraven-status/159576/2/0", "text": "\r\n \r\n   \r\n Първите избивания започват пет дни преди да дойдат резултатите от българската и френска лаборатория. Кое налага това, заяви той. \r\n Държавата не само не предприема мерки да овладее ситуацията, а стимулира проблематиката, посочи Петков. \r\n   \r\n Преди 7-8 години ликвидирахме Националната ветеринарно-медицинска служба, сега няма такава. Оперативният център, който трябва да следи ситуацията, не неправи нищо. И Европа, и България не направиха нищо и за това нещо трябва да се носи отговорност. Настояваме нашите евродепутати да поставят въпроса в европарламента и Европа да застане солидарно с България, защото ние сме външната граница на ЕС, каза лидерът на АБВ. \r\n   \r\n Ние неслучайно заявихме, че искаме свикваме на консуклтативен съвет при президента, защото това е въпрос на национална сигурност. \r\n Той коментира и случая с частния самолет, преминал непроверен през летище София. \r\n Имам идея – омбудсманът Мая Манолова да награди вътрешния министър с орден \"Средна гора с панделка\" за влизане на пътници без контрол и напускане на страната без контрол. Тук не става дори за Шенген, става дума за България. Ако този проблем не бъде отстранен, ако не се вземат радикални мерки в ръководството на МВР, това ще бъде част от ежедневието. Това са серия от въпроси, които са обидни за системата за сигурност и за граничния контрол, каза още Румен Петков. \r\n", "date": "2018.07.19", "title": "Румен Петков: Не могат да бъдат избивани животни, без доказан здравен статус"}
{"url": "http://epicenter.bg/article/Karakachanov-kam-Valeri-Simeonov--Vmesto-da-se-razpravyame-po-mediite--tryabvashe-da-vodim-dialog/159603/2/0", "text": "Естествено, че Обединените патриоти ще бъдат Обединени. Това заяви в кулоарите на парламента министърът на отбраната Красимир Каракачанов, който коментира проблемите в коалицията Обединени патриоти.   Каракачанов разказа пред журналисти в парламента, че на кафе в кабинета на премиера Бойко Борисов вчера са обсъждани няколко теми, в т.ч. и въпросните законови промени. На срещата е присъствал и Валери Симеонов.  В отговор на въпрос - казал ли е Симеонов, че ще напуска коалицията, Каракачанов отвърна: \"Е, как ще напуска!? Няма да напуска. Аз поне така чух вчера.\"    \"Коалицията трябва да бъде запазена, защото идват европейски избори и местни избори. Ако имаме противоречия, е хубаво да си ги изясняваме помежду си. Същото важи и за Закона за горивата. Вместо да се разправяме по медиите, трябваше да седнем и да водим диалог. Всеки вторник имаме срещи. За мен коалицията Обединени патриоти е добра основа. Нещата трябва да се решават с диалог, а не с шум в системата, за да бъда максимално мек. Аз смятам, че обществото има нужда да вижда, че политиците се обединяват, а не, че се разединяват\", добави той. Каракачанов каза, че не е чувал Борисов да казва, че се страхува от братята Домусчиеви, както депутати от НФСБ твърдят, че Симеонов им е казал.  И Каракачанов, и лидерът на \"Атака\" Волен Сидеров днес отрекоха да има лобизъм в приетите законовите поправки, с които се намалява на 5 години срокът за ангажименти на купувача при приватизация дори и при сключени договори. Пред БНТ вчера Валери Симеонов обяви, че това се прави в услуга на братята Домусчиеви заради техни проблеми с ангажиментите при покупката на Български морски флот. Наскоро те загубиха дело от държавата, в резултат на което догодина ще трябва да платят 58 млн. лв. наказателна такса, защото не спазват изискването в договора за приватизация за поддържането на определен тонаж на наличните кораби.  В парламента днес Сидеров дори каза, че е обявил награда от 5 хил. лева, ако се докаже, че има лобизъм за братята Домусчиеви. Вицепремиерът коментира и горещата тема за чумата по животните и мигрантската криза. \"Станалото в последното дни, е престъпление. Не може да ходиш при възрастните хора и да обясняваш, че животните се избиват, защото Странджа трябва да се насели с мигранти. Това е кретенизъм. Това е идиотизъм, граничещ с престъпление. Другата простотия е, че на военни летища кацали тайно самолети с мигранти. Стига. Тези хора се опитват да разбият държавата\", категоричен беше Каракачанов.", "date": "2018.07.19", "title": "Каракачанов към Валери Симеонов: Вместо да се разправяме по медиите, трябваше да водим диалог"}
{"url": "http://epicenter.bg/article/Otkriha-potopen-prez-1905-g--ruski-korab--na-koyto-mozhe-da-ima-200-tona-zlato/159610/2/0", "text": "Южнокорейски спасителен екип е открил отломките на руски военен кораб, на който се смята, че все още има 200 тона златни кюлчета и монети на стойност 150 трлн. вона (130 млрд. долара).  \"Дмитрий Донски\", океански броненосен крайцер на руския императорски флот, който е потопен по време на битка преди 113 години, е бил открит на дълбочина от 425 метра на около 1.6 км до южнокорекския остров Улуънгдо, пише Daily Telegraph, цитиран от Новини.бг.  Британското издание информира, че съвместен екип от експерти от Южна Корея, Великобритания и Канада е открил кораба в неделя. Те са използвали две подводници, за да заснемат плавателния съд.  На заснетите кадри се виждат \"значителните щети, нанесени на крайцера при срещата му с японски военни кораби през май 1905 г., както и неговите оръдия, покрити с морска растителност, котвата и руля\", пише Telegraph.   Руското издание Лента.ру пък цитира компанията Shinil Group, открила кораба, че златото на борда му вероятно е хазната на Втори тихоокеански флот.  Крайцерът \"Дмитрий Донски\" е на въоръжение в руската армия от 1883 г., участва в Руско-японската война. Корабът получил сериозни повреди по време на Цусимската битка през 1905 г. и бил потопен от екипажа.   Според руски историци няма данни на \"Дмитрий Донски\" да е имало толкова злато.    ", "date": "2018.07.19", "title": "Откриха потопен през 1905 г. руски кораб, на който може да има 200 тона злато"}
{"url": "http://epicenter.bg/article/Desi-Tsoneva-provokira-v-sotsialnite-mrezhi-sas-seksi-snimki--Galeriya-/159593/10/100", "text": "Деси Цонева отново провокира в социалните мрежи със снимки. Този път тя остана по секси бельо от черна дантела.   Дъщерята на покойния Димитър Цонев се наслаждава на почивката си, където е заедно със сина си Янчо. Деси публикува по някои и друг морски кадър по бански. На една от снимките тя е в гръб с мини поличка, която се е надигнала от вятъра.   Това обаче далеч не е всичко Цонева публикува и кадри по секси бельо от черна дантела, с което позира за фотосесия. С тези снимки тя обнови профила си във Фейсбук.   Наскоро Деси разказа за първи път за новия мъж в живота ѝ, в когото се влюбила от пръв поглед.   Източник: Дир.бг", "date": "2018.07.19", "title": "Деси Цонева провокира социалните мрежи със секси снимки (Галерия)"}
{"url": "http://epicenter.bg/article/Polusestrata-na-Megan-s-izyavlenie-v-mrezhata--Ako-bashta-ni-umre--tova-e-zaradi-teb--Meg-/159594/10/99", "text": "\r\n Продължава медийната атака срещу херцогинята на Съсекс – Меган. Сестра й Саманта започна да публикува постове на страницата си в Twitter след като баща им Томас каза пред TMZ, че няма да спре да разговаря с медиите, докато дъщеря му не го приеме обратно в живота си. \"Действай като хуманен човек, действай като жена\", обръща се Саманта към сестра си и добавя: \"Ако баща ни умре, това е заради теб, Мег\". \r\n Не се знае дали Меган е прочела тези призиви, тъй като след като се присъедини към кралското семейство тя изтри всички форми на социални медии, пише Daily Mail. \r\n   \r\n Затова пък Саманта не спира да пише:„Радвам се, че имаш толкова време, за да отдадеш дължимото на другите, пренебрегвайки собствения си баща!“ \r\n   \r\n Меган е била близка с баща си, докато е растяла, но вече поне от два месеца не го е виждала. \r\n   \r\n Затова пък Томас не спира да разговаря с медиите. Той сподели пред The Sun, че според него от усмивката на дъщеря му си личи колко е ужасена от новите отговорности и добави, че няма да спре да говори пред медиите, докато не му бъде позволено да говори и с Меган. \r\n   \r\n По думите му пред  TMZ, той е пазил дълго време мълчание, но бил обявен от пресата като отшелник в Мексико. Затова и решава да разкаже историята си. \r\n \r\n \r\n \r\n \r\n \r\n  ", "date": "2018.07.19", "title": "Полусестрата на Меган с изявление в мрежата: Ако баща ни умре, това е заради теб, Мег!"}
{"url": "http://epicenter.bg/article/Kralitsa-Letisiya-napravi-moden-gaf--poyavi-se-v-roklya--napodobyava-v-paradna-uniforma-na-voenno-sabitie/159606/10/84", "text": "Кралица Летисия придружи съпруга си крал Фелипе на военна церемония с бял тоалет, наподобяващ парадните униформи на армейците.   Летисия, която поддържа статус на модна икона сред кралските особи, се появи в бял костюм на събитието. Той се състоеше от бяла пола с дължина под коляното, сако без ръкави, прибрано с тънко коланче със златиста тока в талията и квадратни джобове със златисти ципчета. На плешките сакото бе от бяла мрежеста материя.   Елегантната Летисия бе избрала и обувки на висок ток без пета в кафяво. Тя носеше и декоративни висящи обеци. Тя застана рамо до рамо със съпруга си крал Фелипе, който бе във военна униформа в милитъри зелено.   Източник: Дир.бг", "date": "2018.07.19", "title": "Кралица Летисия направи моден гаф, появи се в рокля, наподобява в парадна униформа на военно събитие"}
{"url": "http://epicenter.bg/article/Dashteryata-na-Ana-Uintur-vdigna-vtora-svatba-v-Portofino--Snimki-/159631/10/99", "text": "30-годишната дъщеря на Ана Уинтур - Бий Шафър, се омъжи за филмовия режисьор Франческо Кароцини на романтична втора сватба в Италия, пише Дир.бг     Тя изглеждаше невероятно в дантелена рокля в слонова кост по време на церемонията, в която размениха брачни клетви със съпруга си в Портофино.   35-годишният Франческо бе облечен в тъмносин двуреден костюм с широки ревери. Двамата си казаха \"да\" на частна църковна церемония пред близки и приятели. По-рано този месец двойката се бракосъчета в Лонг Айлънд. Това е втора сватба за младото семейство този път в родината на режисьора.   Бий съчета елегантната си рокля с 3/4 ръкави и флорални детайли с чифт златисти сандали. След церемонията Франческо набързо се преоблече с дънки, черна тениска и бели кецове.   Италианецът е син на вече покойната главната редакторка на италианския Vogue Франча Соцани. Годежът на двойката бе обявен през март миналата година.", "date": "2018.07.19", "title": "Дъщерята на Ана Уинтур вдигна втора сватба в Портофино "}
{"url": "http://epicenter.bg/article/Kristiano-Ronaldo-ostavi-pettsifren-bakshish-v-Gartsiya/159644/8/16", "text": "Кристиано Роналдо остави с широко отворена уста персонала на гръцкия хотел, в който отседна по време на лятната си ваканция в южната ни съседка. Суперзвездата на Реал Мадрид прояви завидна щедрост и даде 20 000 евро бакшиш, макар че със заплатата си от 625 000 на седмица той спокойно може да си го позволи. 33-годишният португалски футболист бил впечатлен от обслужването и отношението на персонала и искал с петцифрената сума да изкаже своята благодарност.   Роналдо замина на почивка в Средиземно море заедно със семейството си след отпадането на Португалия от Световното първенство в Русия. Той публикува в “Инстаграм” снимки как се наслаждава на слънцето заедно с годеницата си Джорджина Родригес и големия си син, а също така и от вечеря с приятели.   Веднага след Гърция Кристиано Роналдо замина за Италия, за да подпише договора си с Ювентус.   Източник: Спортал.бг", "date": "2018.07.19", "title": "Кристиано Роналдо остави петцифрен бакшиш в Гърция"}
{"url": "http://epicenter.bg/article/Ubiha-olimpiyski-medalist-po-figurno-parzalyane/159645/8/0", "text": "Олимпийският медалист по фигурно пързаляне Денис Тен почина, след като бе наръган от двама нападатели, предадоха световните агенции. 25-годишният казахстанец, който спечели бронз на игрите в Сочи пред 2014 г.,  е бил нападнат в Алмати. Убийците му опитвали да откраднат огледалата на автомобила му.   Тен, който има и два медала от световни първенства, е бил откаран по спешност в болница, но е починал три часа по-късно от обилна кръвозагуба. Трагичната новина бе потвърдена от говорител на правителството. Много от звездите на фигурното пързаляне подкрепиха близките на Тен в социалните мрежи.   Освен в Сочи, Денис участва на още два олимпийски форума - Ванкувър 2010 и Пьонгчанг 2018. Той се нареди на 28-мо място на игрите в Южна Корея.", "date": "2018.07.19", "title": "Убиха олимпийски медалист по фигурно пързаляне"}
{"url": "http://epicenter.bg/article/Turtsiya-otmeni-tazi-nosht-izvanrednoto-polozhenie/159568/7/0", "text": "Приключи действието на режима на извънредно положение, въведен преди две години в Турция заради опита за преврат, предава \"Фокус\", цитирайки Anadolu Agency. Режимът на извънредно положение прекрати действието с в четвъртък, 1:00 часа през нощта. По-рано прессекретарят на турския президент Ибрахим Калън заяви, че режимът може да бъде възобновен при възникване на терористична заплаха. Извънредното положение бе въведено в Турция след опита за държавен преврат от юли 2016 г. за три месеца. То бе продължавано седем пъти за тримесечен срок с решение на правителството и одобрение от парламента. За пореден път то бе продължено на 18 април. Турската опозиция, както и редица лидери на ЕС разкритикуваха продължаването на режима на извънредно положение.    ", "date": "2018.07.19", "title": "Турция отмени тази нощ извънредното положение"}
{"url": "http://epicenter.bg/article/Tramp--Agresivnite-chernogortsi-mogat-da-ni-vkarat-v-Treta-svetovna-voyna/159584/7/0", "text": "Президентът на САЩ Доналд Тръмп предположи в интервю пред телевизионния канал Fox News, че страната-членка на НАТО Черна гора може да вкара Америка в Трета световна война, пише електронното издание Washington Examiner, цитирано от \"Фокус\" и Нова телевизия.   „Разбирам какво казвате и аз зададох същия въпрос“, заяви Тръмп в интервюто пред телевизионния канал, когато бе попитан дали при нужда САЩ трябва да изпратят армия за защита на миниатюрната балканска страна. „Черна гора е много малка страна с много силни хора. Те наистина са много силни. Много агресивни хора, които могат да агресират и... честито, вече си в Третата световна война. Но това е начинът, по който са построени нещата“.   Коментарите на американския държавен глава, коментира изданието, идват няколко дни, след като той шокира съюзниците в НАТО като заплаши да извади САЩ от военния съюз, ако другите страни-членки не увеличат разходите си за отбрана. Интервюто е записано след срещата на високо равнище с руския президент Владимир Путин.   Докато срещата на върха на НАТО в Брюксел беше всепризнат триумф и страните-членки се съгласиха да вложат милиарди долари с по-бързо темпо, срещата с Русия може да се окаже, в дългосрочен план, дори по-голям успех“, написа американският президент в „Туитър“. Washington Examiner припомня, че Черна гора стана част от военният съюз, създаден през 1947 година за противопоставяне на заплахата от Съветския съюз, през юни 2017 година. Договорът задължава страните-членки да се защитават една друга в случай на външна агресия, но тази клауза е активирана само в един случай – от САЩ след 9/11.", "date": "2018.07.19", "title": "Тръмп: Агресивните черногорци могат да ни вкарат в Трета световна война"}
{"url": "http://epicenter.bg/article/Nyakolko-rusnatsi-sa-zameseni-v-opitite-za-ubiystvo-na-Skripal/159602/7/0", "text": "Установена е самоличността на извършителите в случая \"Скрипал\".   Няколко руснаци са замесени в опитите за убийство – съобщават британските медии, предаде БНР. Те се позовават на източник, запознат със следствието.   Руският двоен агент Сергей Скрипал и дъщеря му Юлия бяха отровени с веществото \"Новичок\" през март, но по-късно се възстановиха.", "date": "2018.07.19", "title": "Няколко руснаци са замесени в опитите за убийство на Скрипал"}
{"url": "http://epicenter.bg/article/Rusiya-predstavi-svrahzvukoviya-si--quot-Kinzhal-quot--/159604/7/0", "text": "Руското министерство на отбраната представи хиперзвуковата ракета \"Кинжал\", предаде руската телевизия НТВ.  Медията съобщава, че военното министерство е публикувало видео от учебните изпитания на новото оръжие, за което за пръв път спомена президентът Владимир Путин на 1 март. Тогава той излезе с изявление пред Федералното събрание.   Ракетта \"Кинжал\" бе изстреляна от изтребител МиГ 31. Бойният самолет бе съпровождан ракетоносец-бомбардировач Ту-22МЗ, който също носел \"Кинжал\" на борда си. От военното ведомство рапортуват, че изпитанието е преминало успешно, а поставените задачи са били изипълнени. Координацията на въздушните екипажи бе на много високо ниво, заявяват военните. На 1 март Путин съобщи за новото оръжие. Тогава той каза, че то може да развива скорост десет пъти по скоростта на звука, да преодолява съществуващите противоракетни системи и да поразява цели на две хиляди километра.  ", "date": "2018.07.19", "title": "Русия представи хиперзвуковия си \"Кинжал\" (ВИДЕО)"}
{"url": "http://epicenter.bg/article/Putin-ne-e-saglasen-v-SASht-da-razpitvat-prevodacha-na-sreshtata-mu-s-Tramp/159620/7/0", "text": "Политици в Русия подкрепят руския президент Владимир Путин и отхвърлят американските предложения преводачката, присъствала на срещата му с президента на САЩ Доналд Тръмп, да бъде разпитана за това какво са обсъждали двамата лидери насаме, предаде Асошиейтед прес.  Посланикът на Русия в САЩ Анатолий Антонов изрази надежда, че \"устните договорки между Путин и Тръмп ще бъдат спазени\".  Руски служители се тревожат, че вълнението и объркването в САЩ, възникнало около срещата в Хелзинки, ще попречат на евентуалното бъдещо сътрудничество за Сирия или контрола върху въоръженията - въпроси, които двамата президенти са обсъждали на срещата.  Руските служители не обръщат внимание на изключително противоречивите разкази на Тръмп какво е казал на Путин на срещата. Те обаче са ядосани от предложенията на американски конгресмени да бъде разпитана преводачката на Тръмп.  Председателят на външнополитическата комисия на горната камара на руския парламент Константин Косачов заяви, че тази идея създава опасен прецедент, който е заплаха за \"цялата представа за дипломацията\".      ", "date": "2018.07.19", "title": "Путин не е съгласен в САЩ да разпитват преводача на срещата му с Тръмп"}
{"url": "http://epicenter.bg/article/Bryuksel-podkrepi-deystviyata-na-balgarskite-vlasti-sreshtu-chumata/159627/7/0", "text": "Еврокомисарят по здравеопазването и безопасността на храните Витянис Андрюкайтис изрази подкрепа за действията на българските власти в борбата им срещу чумата по козите и овцете в Южна България и определи координацията между българските и турски ветеринарни служби като добра. Това съобщи БНР. Еврокомисар Андрюкайтис опроверга някои от слуховете, които се разнасят във връзка с епидемията. „Това няма нищо общо с биотероризма, нищо. Хората трябва да разберат, че имаме доста болести, свързани с климатичните промени“, каза той.  \"Разбираме, че някои политици си играят с чувствата на хората, но ние трябва да ги информираме\", добави еврокомисар Андрюкайтис. \"Задължение на хората е стриктно да спазват правилата\".  На въпрос на „Хоризонт“ дали някои от болестите ще могат да се предотвратят в бъдеще, той отговори, че за целта първо трябва да се предпазим от климатичните промени.  ", "date": "2018.07.19", "title": "Брюксел подкрепи действията на българските власти срещу чумата"}
{"url": "http://epicenter.bg/article/Ispaniya-ottegli-zapovedite-za-arest-na-Puchdemon-i-drugi-petima-katalunski-lideri/159629/7/0", "text": "Върховният съд на Испания оттегли заповедите за екстрадиране на шестима каталунски политици, издирвани по обвинения в бунт, информира АП, цитирана от Нюз.бг.  Сред тях са и Карлес Пучдемон, бившият лидер на Каталуния, който избяга в Белгия, за да избегне арест, но беше задържан в Германия след визита във Финландия.  Преди няколко седмици германски съд постанови, че Пучдемон не може да бъде върнат в Испания по обвинения в бунт, а само по обвиненията в злоупотреба с държавни средства.  Съдия Пабло Ларена отбелязва в решението си, че е оттеглил международните заповеди за арест на шестима каталунци. Но съдията подчерта, че испанската заповед за арест остава в сила.  Вероятно сепаратисткото движение в Каталуния ще определи съдебното решение като голяма победа срещу централното правителство в Мадрид.  Обвиненията срещу каталунските политици са във връзка с незаконния референдум през миналата година за независимост на Каталуния от Испания и последвалото едностранно обявяване на Каталуния за независима държава.  Припомняме, в края на март Пучдемон беше задържан в Германия, докато пресичаше границата на страната с Дания. Пучдемон успя да напусне Финландия, въпреки опитите на властите в страната да го арестуват на основание на международната заповед за арест, която беше издадена спрямо него. Пучдемон се връщаше от Финландия към Белгия.  ", "date": "2018.07.19", "title": "Испания оттегли заповедите за арест на Пучдемон и други петима каталунски лидери"}
{"url": "http://epicenter.bg/article/Chast-ot-izrigvashtiya-vulkan-Kilauea-na-Havaite-eksploadira/159634/7/0", "text": "Голяма част от върха на изригващия вулкан Килауеа на Хаваите се срути при експлозия. Образува се нов мощен поток от лава, съобщи  bTV .   Взривът е бил със силата на земетресение с магнитуд 5,3, съобщиха властите. Лавата се е проточила на километри и е достигнала жилищен район. Няма данни за ранени.   От изригването на вулкана преди два месеца и половина досега няма пострадали българи, съобщиха от външното ни министерство.   До момента са разрушени над 700 къщи, а хиляди хора са евакуирани.  ", "date": "2018.07.19", "title": "Част от изригващия вулкан Килауеа на Хаваите експлоадира"}
{"url": "http://epicenter.bg/article/Zapodozrenite-za-otravyaneto-na-Skripal-sa-izbyagali-ot-Velikobritaniya/159641/7/0", "text": "Двамата заподозрени за отравянето на бившия руски шпионин Сергей Скрипал и дъщеря му Юлия, вероятно са напуснали с пътнически самолет Великобритания малко след атаката, предава БГНЕС. Информацията бе съобщена за Си Ен Ен от източник, запознат с разследването. Бягството на заподозрените е било потвърдено от кодирано руско съобщение до Москва, изпратено малко след нападението срещу семейство Скрипал. Съобщението е било прихванато от британска военна база, разположена в Кипър, уточнява Си Ен Ен.", "date": "2018.07.19", "title": "Заподозрените за отравянето на Скрипал са избягали от Великобритания"}
{"url": "http://epicenter.bg/article/Frantsiya-kriminalizira-upotrebata-na-smartfoni-v-uchilishte/159642/7/0", "text": "Франция забранява със закон употребата на мобилни телефони в училищата. Депутатите от двете камари на парламента се споразумяха по проектозакон, с който от септември използването на мобилни устройства в учебните заведения ще се наказва, освен ако не става въпрос за образователни цели, съобщи Ройтерс, цитиран от Канал 3.   Мярката бе едно от предизборните обещания на президента Еманюел Макрон. Учителите призоваваха за приемането на забраната, за да успеят да сведат до минимум разсейването на учениците си в клас. Във Франция девет от десет деца на възраст между 12 и 17 години притежават смартфон.   Освен че ще намали употребата на телефони от страна на учениците в час, целта на закона е и да защити подрастващите от вредно онлайн съдържание като порнография, насилие и кибертормоз. Учителите вече ще могат и съвсем законно да конфискуват телефоните на учениците, ако това е необходимо. Ръководството на всяко училище ще реши по какъв начин да приложи забраната – дали да накара учениците да предават телефоните си на входа на училището или да изисква от тях само да ги държат изключени в раниците си.   Законопроектът се очаква да бъде гласуван от Сената на 26 юли и да получи окончателното одобрение на депутатите от Националното събрание на 30 юли.", "date": "2018.07.19", "title": "Франция криминализира употребата на смартфони в училище"}
{"url": "http://epicenter.bg/article/Istinata-za-baba-Dora-e-tazhna-i-neudobna--I-nikoy-ne-smee-da-ya-saobshti/159595/11/0", "text": "    Скандалът с избиването на животни в Странджа получи наситен интензитет. Море от информации и дезинформации удавиха искреното съчувствие към потърпевшите. Потъват истината и полезните практически решения. А всъщност темата е силно експертна, научна. Големият проблем не е, че истината е неизвестна. А че е грозна, неудобна за съобщаване.   Да започнем с отговорите на най-съществените въпроси. Подредени те сглобяват пъзел, който всеки би искал да скрие дълбоко в мазето.   Защо животните не се ваксинират?   Вече е известно, че имунизация срещу чума при дребни преживни животни у нас и в целия Европейски съюз (ЕС) не се прилага. Но защо е така, нали има ваксина? Отговорът е, че това е т.нар. жива ваксина, която оставя антитела. Принципно ваксината не вреди на човешкото здраве при консумация, но ЕС иска да консумира най-чистото месо. Но има и още един проблем. Антителата се появяват при последващи изследвания, трудно е да се разбере болно ли е животното и от какво. Същата е ситуацията с другите тежки болести като нодуларен дерматит, шап и т.н. – ваксина не се позволява като превенция.   Може ли все пак да се ваксинира?   Да, в определени екстремни ситуации – неовладени огнища, опасност за цялото животновъдство и т.н. Но следват ограничения за продажби в други държави от ЕС. Рестрикциите са “по договаряне” с Брюксел (срок и относно зони на произход), съпътстват се от сложни преговори. Ако България извърши имунизация, както стана при нодуларния дерматит (след възникване на огнища), следва търговски ограничения – за много повече фермери, отколкото пряко засегнатите. Битуват мнения, че България не изнася продукция в ЕС, следователно – нека си ваксинираме. Не са верни, изнасят и едри фермери, и не толкова такива.   ЕС ли е проблемът в цялата тази работа?   На вид е така. В епохата на социализма България разполагаше с развит научен потенциал в тази област, ваксинираха се животни. Пак се стигаше до масово избиване, но определено превенцията бе по-добра. На практика обаче ЕС спаси фермерите. Без европейските плащания те са живи-умрели и това се признава от всички тях. Кой, как и защо съсипа българското селско стопанство - темата е колкото съществена, толкова и необятна. Де факто обаче влизането в ЕС спаси разрушеното преди това българско животновъдство. Членството дава мед, носи и жило.   Регламентите с ваксините са жило. Ситуацията “мед и жило” не дава особено много аргументи на България, ако все някак пожелае да “либерализира” имунизацията. Иска да кривне от общите условия, ама от плащанията към себе си ще кривне ли?   Каква е тази наша клета орисия?   Не е само наша, разбира се. “Лудата крава” доведе до масово избиване на животни във Великобритания, в момента в Румъния се унищожават свине (африканска чума до северната ни граница). Преди двадесетина години Холандия изтребваше добитък. Тъй като е под морското равнище и не бива да загробва, а екарисажите й не смогваха да поемат количествата, се наложи да ваксинира животните, за да… им удължи живота и ги избива бавно. Ужасът не е само наш, но дойде ли тук - боли. България обаче е с нещо уникална, което е предпоставка за вредите – на югоизток граничи с Турция. В съседката ни се извършва ваксинация. ЕС не я вълнува, продава на огромния си вътрешен пазар. Но ваксинирането е нецентрализирано, по сложен регламент, в резултат на което има и болни животни. Огнищата са най-вече в Азия, а европейската част е атрактивна с високите си продажни цени. Животни и продукти проникват в нея, от там – нелегално у нас.   Има ли алтернатива избиването?   Когато заразата е проникнала, няма друг метод, особено за свирепата чума. Колкото по навреме се хване, толкова по-добре, тогава унищожаването е в малки мащаби. Може да се слагат ваксини, но ще доведат до гореспоменатите търговски негативи. Избиването на болни и околните живи животни е единственият метод за справяне с проблема – грозен, ужасен, но безалтернативен. Признат! Той е и стопански най-целесъобразен. Да не забравяме – животновъдството не е доброта, икономика е. Приказките за карантина, изолиране, отделяне на животните и т.н. нямат връзка с реалността – един фермер да ги наруши, пламва държавата.   Сбъркаха ли нейде българските власти?   Със сигурност – да, но не там, където ги обвиняват най-много. “Вероломността” на Българската агенция по безопасност на храните (БАБХ) си има обяснение. Служителите й отиват без предупреждение, не се церемонят, но представяте ли си следния диалог: “Добър ден, утре идваме да ви избием стоте овце! – О, заповядайте след 16 часа!”. Много стопани ще предпочитат да скрият животните, после да ги продадат, отговорността чия ще е? На БАБХ, естествено. Именно тази тежка отговорност вероятно е причина избиването да започне преди излизането на резултатите от Франция (разминаване по дати в заповедите, което шефът на БАБХ Дамян Илиев отрича). Но има и друго. Българската експертиза е със самочувствие, то идва и от постигнатото през далечните десетилетия. В случая бързото действие бе важно, а френската лаборатория потвърди нуждата от него.   Властовите грешки бяха други. Първо, допуснат е внос на заразени животни. Второ, недостатъчна превенция. Без ваксини тя няма да е пълна, но все пак имаше мерки, които можеха да се предприемат. Трето, при този щам симптомите са слаби, смъртта идва късно - което не значи, че го няма; това трябваше да бъде обяснено добре на фермерите. Четвъртата грешка са несъответствия в инструкции, заповеди, разпореждания – разминавания не бива да се допускат, макар да нямат пряка връзка с голямата беда.   Има обаче и пети проблем, много интересен. Макар да се смята, че чумата се пренася най-вече при животински контакт, експертен доклад описва как фермер намерил следи от бежанци край стопанството си малко преди появата на болестни признаци (преразказ на самия фермер). Докладът е изготвен от дирекцията по оценка на риска към земеделското министерство. Дни по-късно министър Порожанов заяви, че не го е одобрявал. Българите имат право да знаят – могат ли бежанци да пренасят зарази по животните или не.   Имаме ли “системен проблем”?   Да, чутовен – проблем с доверието. Дори след френските резултати има хора, високо образовани, които твърдят, че чума в Странджа няма! Появяват се версии: “Всичко това се прави с цел да бъде погубена България”, “Да се убие дребния стопанин”… Следва ли да бъдат винени хората? Та нали само преди пет дни видяха нещо титанично - председателят на ЕК едва стоеше на краката си, смеейки се и хвърляйки шегички, което най-официално бе обяснено с болезнен ишиас?   Има ли шансове занапред баба Дора?   Тя живее на границата, ваксини не се слагат, избиването е най-ефикасният метод... Как мислите, има ли шансове? Няма, и това е най-тъжната истина, която никой не ще да произнесе – нито политик, нито общественик. Десетки стопани ще бъдат като нея в бъдеще – мине - не мине година, ще влезе зараза, хиляди животни ще бъдат избити. Тези животни ще умрат, за да оцелеят много други. Както беше през 2011 г., когато заради шапа се случи същата трагедия в Странджа – избиване, протести, мъка… Евтаназираните сега овце и кози са към 0.4% от всичките в България. Такова е положението – остро, болезнено, неприятно, но районът е на кръстопът, личната трагедия е в графата “и други” за науката и икономиката.   Може ли да има смислен дебат?   Да, и той може да бъде в три посоки. Едната е превенция – при ясното съзнание, че най-добрият метод – ваксините – не се прилага. Но все пак може да се осигурява санитарна зона при нужда. В момента точно това се обсъжда – при проблем в Турция нашите животни да се изтеглят на север. Странно е, че сега не се направи. Втората посока са компенсациите. При очертаващите се неизменни проблеми натам следва да се натисне. Ако на баба Дора й избият 60-те животни, ще вземе 18 000 лв. Не са много за труда, мръсотията и пропуснатите ползи. Допреди двадесетина години България е имала фонд за покриване на подобни щети, умува се възстановяването му. Странно е, че и това досега не е сторено. Третата посока е да се изгради административен потенциал у нас – бързи проби, бързи резултати, спешни мерки. В това направление са и евентуалните опити на България да издейства режими на ваксиниране като държава с лошо географско положение, което обаче е утопия.   Всички тези факти, оценки и препоръки бяха събрани от специалисти и стопани през последните няколко дни. За да говорят всички откровено, анонимността им бе предварително гарантирана. Тези дни неанонимни политици толкова много спекулират, че да се чуди човек имат ли сърце.  ", "date": "2018.07.19", "title": "Истината за баба Дора е тъжна и неудобна. И никой не смее да я съобщи"}
{"url": "http://epicenter.bg/article/Kevork-Kevorkyan/159614/11/0", "text": "Преди няколко дни видях по телевизията част от концерта на Слави в Лондон: беше внушително зрелище, публиката беше истински въодушевена, струва ми се, че подобна екзалтация в момента не може да предизвика никой друг, освен Слави.  Имаше зрители и от други европейски градове.  Едно момиче каза, че за нея „Слави е религия“.  Не знам как са преминали кастингите на Слави за „нови“ политици, обаче въпросното момиче, например, е направо готово за мястото на Екатерина Захариева, за която пък Падишахът/Бойко не само е религия, ами направо Господ.   Очевидно е, че с концертите си Слави успява да провокира внушителна енергия – обаче въпросът е, може ли тя да се превърне в политика?  Или ще си остане само една притурка – макар и шумна, заразителна и въздействаща – към видимите колебания на Слави.   „Системата ни убива“ – казва той, и изглежда, че е доволен да си остане при тази констатация.  Впрочем, тя е взета назаем от майките на деца с увреждания.  При тях обаче този повик е естествен, той излиза направо от сърцето им, докато при Слави се нуждае от продължение.  То обаче липсва.   Така Слави само помпа енергията на публиката срещу „системата“/днешната политика, която очевидно се приема от мнозина като несъстоятелна, нечленоразделна, неморална и пр.  Ако не получи ясен отговор на този въпрос, публиката скоро ще се досети, ако вече не се е досетила, че Слави просто пощипва мускулите на Падишаха, нищо повече.  Атакува Системата, но понеже не предлага нищо конкретно, по никакъв начин не уврежда интересите на Падишаха.   Е, да, някои ще кажат, че Слави предлага мажоритарна избирателна система и дори успя да произведе един впечатляващ референдум.  И какво от това – има ли все още хора, които да не са разбрали, че Преходът натика в калта ценностната система на Времето, извърши истински геноцид над Общата Памет, обедни и унижи до крайна степен Народа – и днес трудно ще откриете достатъчно свестни хора, готови да се превърнат в безкористни политици.  Политическата Секта се погрижи и за това. Нали Симеон Брокера докара навремето своите непорочни юнаци от странство – и какво последва?  Безбожни врътки с остатъците от дивата приватизация на Костов, в някои случаи те дори го надминаха по изобретателност и той сигурно още се ядосва от това им нахалство.  Ами, нали Бойко докара Дянков – този зевзек на финансовата мисъл, тази прелетна птица на вечното българско неразумие.  А сетне пък докара напълно случайния Митов и го нагласи за министър в една пантомима, която трябва да минава за външна политика.  Преди това вече ни беше наврял за президент една Пастирка, край нямат тия случайници.   Сектата създаде и втвърди трайна представа за политиката като за поприще не съвсем разумно, дори налудно, в което имат право да се подвизават формени недоразумения и дори завършени идиоти се чувстват удобно там.  Един от докараните министри се подписваше на латиница, друг имаше четири подписа, все прояви на шизофренност, дори на разчетвореност… Как ще ги подбирате новите идиоти, може би ще им задавате въпроса – „Коя е твоята религия?“    И ако отговорът е - „Слави!“, примерно, готово, ставаш. Решението очевидно е друго.  Ако смяташ, че „Системата ни убива“, пребори се с нея - но лично, понеже не ти остава и много време.  Заложи всичко онова, в което си се състоял през годините – и да те видим.  Личното предизвикателство е единствено честното, макар и да е свързано с доста рискове.  Иначе ще продължавате да пеете, че „Системата убива“ – обаче в съпровод с ръкоплясканията на Падишаха, нищо повече.  А той ще си мърка доволно.   Дори и само заради един факт: тия дни съобщиха, че у нас 440 хиляди души са заети в администрацията на всички нива.  440 хиляди – вземайте сметалата и изчислявайте: с близките им те стават към един милион – тъкмо колкото е фундамента на ГЕРБ.  Чиновнически протести няма, няма и да има - как тогава ще ги отмъкнете поне част от тия хора към „правата вяра“?  С песнички и пушеци ли? Вятър!  Хъшовските песни разтупкват сърцата, но не толкова, колкото сигурната заплата.   Сега Слави заработва белия си хляб, извън всичко друго, и със скечове за политици; той е обратното на онзи д-р Енчев, гуруто на пластмасовите дивачки – не слага подплънки, а се опитва да разсъблича политиците, поне някои от тях.  Но от това Системата /която ни убива/ изобщо не се променя, съмнявам се, че дори отчита въпросния стриптийз.  Напоследък от сеансите на Слави отпадна Падишаха, сигурно в реквизита на шоуто нямат фесове;  дори и Цветанов, интелектуалният пехливанин на ГЕРБ бе представен обилно намазан с олио.   Иначе, в предишни години Волен Сидеров, например, бе демонизиран до крайна степен.  И какво от това – той и досега се чувства отлично в политиката, навремето писах, че средният му пръст управлява държавата – и сега е същото, само дето този среден пръст вече е златен. Обратното обаче се случи с Кунева, „червената кукувица“ във фалшивия десен полог.  Слави мощно, дори неприлично, я подкрепи за президентските избори през 2011-а – колкото да стане ясно, че с шоу власт лесно не се подарява.  Партия, партийно строителство – тоест, богата концертна програма, Слави фронтално в битката – това е политика.  Другото е мрънкотене, което трябва да минава за политика. Разбирам колебанията на Слави - на него вероятно му е по-забавно да дърпа дявола за опашката иззад кулисите;  да бъде дилър на една или друга политическа дрога, да се заиграва с този или онзи, изобщо - да гъделичка някак Системата, която ни убива – но не и да я убие.  Това е удобна позиция, така поне изглежда – но не е, защото похабява значителна част от влиянието, което е натрупал през годините. Отгоре на всичко, дори да пребори или поне да одраска по някакъв начин Падишаха, което е малко вероятно – а и не личи, че иска тъкмо това – все пак, Системата/Сектата ще си остане невредима.   Има и друго: Слави част ли е от Системата, която убива?  Напълно възможно е да не си е задавал този въпрос, но отговорът не е труден: направил е през последните почти 20 години немалко за някои лица и мутри от същата тази Система, това е факт.   И аз имам подобен грях, макар и в съвсем различни времена.  От моята „Всяка неделя“ тръгна Промяната – но сред общото въодушевлението изобщо не си дадох сметка, че въпросната Промяна не е обгледана както трябва, че, всъщност, ни подхвърлиха една Измама.  „Все е нещо“ - успокоявахме се тогава, и вървяхме с рогата напред.  Но накрая се оказа, че е нищо и половина.  Сега някои телевизионни мишка от ония времена се правят на някакви си, обаче тъкмо във „Всяка неделя“ се създаде образа на опозицията, там тя се случваше. Примерите са безброй.  Е, и какво „отгледах“, в края на краищата, през бурните 1989 и 1990 години? Всички знаете отговора.   Колебанията на Слави неизбежно раждат спекулации.  Най-сочната от тях е, че е влязъл в колаборация с Падишаха и ще играе ролята на негова патерица.  Това е най-голямата фантасмагория, понеже и двамата са крайни егоцентрици.   Освен това, в българската политика „патериците“ набързо се превръщат в стилни изнудвачи – вижте, как беснее сега Падишахът заради коалиционните си „партньори“, а те пет пари не дават за заканите му.  Макар че, трябва да внимават – като престане да се прави на Балканския Кисинджър, има вероятност да се превърне /отново/ в Алигатора и да разплиска Блатото.  След което трудно ще откриете „патриотични“ апендикси/формации в България.   И тъй, Системата ни убива, Алигаторът се оглежда за нова коалиционна плячка, а Слави се самоограбва/самоизяжда.  Публиката, поне част от нея, очакват от него да се превърне в самурай /любимият му герой/, а той се държи като болногледачка.   Публиката не разбира, защо се задоволява с ролята си на телевизионен персонаж, пределно уморен при това, а не запаше пояса си на хъш /и този герой му е любим, макар че нашите хъшове са си били едни плямпала, порядъчно наквасени при Странджата; сега някои се питат, кой пък е Странджата на Слави, но това не ми е интересно/.   Хората си спомнят, че други, далеч по-скромни, телевизионни проекти пробиха в политиката – тия на Волен, Бареков, Валери Симеонов.  Най-могъщото ни телевизионно шоу обаче се колебае да прекрачи прага на студиото си, където всичко е сигурно, като в някаква закътана лагуна.  И, елегантно казано, предпочита да играе ролята на самодива – да превърже нечия раничка, да одраска с любов и пр.  А „Системата, която ни убива“, седи на две крачки и ръмжи заплашително, но не може да предизвика Юнака… И докато той умува, тя постепенно го побеждава.  А той само ще повтаря: Системата ни убива, Системата още повече ни убива, Системата ни вече наистина прекали – и ще продуцира шегички, остроумни или не дотам, инициативи за откриване на таланти и всичко останало.  И, разбира се, концерти, концерти, концерти – може би вече навлечен с фланелка „Обичам България, нищо, че там системата убива“…   *** Подразних се много, че Слави направи един значителен, разкошен дарителски жест към децата с увреждания, но медиите само прошумяха нещичко.  Иначе щедро отразяват всевъзможните балове на нашите потурнаци.  Както винаги, българското „Благодаря“ се изчерпва с ругатнята „Имал – дал!“  А и на концерта в Лондон реакцията не беше, каквато очаквах – зрителите сякаш бяха обсебени единствено от веселието. Дали и това не плаши Слави, когато се оглежда пред портите на Ада/политиката?    \r\n *** \r\n \r\n \r\n \r\n \r\n", "date": "2018.07.19", "title": "Кеворк Кеворкян: Слави пред портите! "}
{"url": "http://epicenter.bg/article/Lodkata-ne-samo-se-klati--no-i-e-probita-/159646/11/0", "text": "„Никога не съм гонил Мая Манолова. Това е фалшива новина. Истината е, че тя сама прецени, че трябва да напусне“, заяви вицепремиерът Валери Симеонов.  Да се използва изразът „фалшива новина“ напоследък стана показателно за това, че някой се защитава от нещо и иска да избегне реалността. Представете си в днешно време – как например Хитлер казва, че нападението над Полша е фалшива новина, има си добри PR-и, вършат си работата хората, всички му вярват. Знам, че не е смешно. Но съвсем не е невъзможно, нали?  Може би е време да спрем да вярваме просто ей така на когото и да било. Пък било то и на вицепремиер.  „Аз не мога да си позволя някой да ме КАНИ, за да си свърша работата“, заяви Манолова и поясни, че нейно законово задължение е да е там, където се обсъждат правата на българските граждани. „Следващият път Валери Симеонов да прочете хубаво законите. Не става въпрос, че са отстранили Мая Манолова, отстраниха гражданите. От какво се пазят? Какво крият?“, попита тя. Това се случи по време на заседание на Тристранката, на което се обсъждаха промените в наредбата за ТЕЛК и промени в Кодекса за социалното осигуряване, свързани с пенсионирането на миньорите.  Когато Омбудсанът трябва да се обяснява защо е бил някъде, защо си е вършил работата, нещата са ясни – моделът е така развален, че гражданите наистина са „отстранени“.  Да погледнем и още други идеи, хвърлени в общественото пространство от човек с власт:  „Нерегламентирана търговия между български и турски гражданин е причината за появата на чума по животните в Странджа“, съобщи вицепремиерът Валери Симеонов. По принцип не е невъзможно това да се случи, но, по същата логика, не е невъзможно да падне сняг в Сахара.  Какво се търси тук, също не е ясно. Конфронтация с южната ни съседка? Едва ли, конфронтация не може да има, няма кой да обърне внимание на подобно поведение. Да видим какво има да каже министърът на отбраната Красимир Каракачанов за колегата си \"патриот\": „Станалото в последното дни е престъпление. Не може да ходиш при възрастните хора и да обясняваш, че животните се избиват, защото Странджа трябва да се насели с мигранти. Това е кретенизъм. Това е идиотизъм, граничещ с престъпление. Другата простотия е, че на военни летища кацали тайно самолети с мигранти. Стига. Тези хора се опитват да разбият държавата\".  Незабравим е бисерът „как ви опраскахме“, казан пред журналисти преди години от Симеонов; необяснимо пък е защо българският бизнес, който разчита на туризма от поколения, трябва да понася „стъпване на врата“, защото имало шум… Акция, която започна от Слънчев бряг – където я има трима местни, които да спят тям, я – не. Симеонов се похвали съвсем наскоро, че е подхванал и София и бизнеса в столицата – стриптийз клубове, дискотеки, въобще – наред под ножа. Шефът на парламентарната група на Обединените патриоти Волен Сидеров зададе логичният въпрос защо не се говори за концесиите за природни богатства, които леят милиарди в чужди ръце, а за България не остава нищо. Защо шумните дискотеки са приоритет за едни „патриоти“, а евентуалните приходи от милиарди за хазната – не са? Мълчание.  Законът за хазарта не остана подминат от Симеонов, след колосалното „запушване на устата“ на шумния бизнес по курортите. Идеята му беше (нещо, от което няма данни да се е отказал) да се спрат рекламите на лото-игрите, защото били болест едва ли не и причинявали жестока зависимост. То и алкохолът и голяма част от лекарствата причиняват зависимост, но нито Симеонов, нито някой негов съпартийник е казал дума по въпроса. И по-добре – че то реклами няма да останат в ефира. Шегата – настрана, знаем, че в България се рекламира изключително много алкохол, лекарства (и то обикновени – от битовистична нужда), хигиенизиращи материали и храна. От гледна точка на вицепремиера Симеонов може би всичките са опасни, развалящи здравето, пристрастяващи и т.н. Колкото и последното да ви звучи смешно – съвсем не е шега – защото когато някой, облечен във власт, реши, че има някаква лична кауза, борба, препятствие, той може да вложи силите на цялата държава, за „разрешаването на проблема“. И пак, и пак се скача срещу бизнеса. Не един и два са примерите на инвеститори, които са се разочаровали от България и са си отишли. Защо с такава ожесточеност искаме да гоним работодатели?  Човек, който стои зад такива идеи, или не разбира нито от бизнес, нито от елементарни икономически принципи, или има интереси, различни от интересите на държавата, за която уж работи. Човек, който явно не се спира пред нищо, и никоя „прекрасна идея“ няма да му се стори прекалено крайна, ако вдигането на рейтинг му е гарантирано. Човек, за когото се говори, че стремглаво се е устремил да става премиер.  Все още не е станало ясно и как Симеонов успя да си позволи да напада (и то в ефир) журналист на национална медия и да го заплашва и това някак да му се размине. Въобще списъкът със „защо“ и „как\" пред името на Симеонов изглежда безкраен. Само едно важно „защо“ обаче си остава неразгадаемо: Защо всички виждаме, че има клатене на лодката, а лодкарите някак изглеждат недосегаеми?  ", "date": "2018.07.19", "title": "Лодката не само се клати, но и е пробита "}
{"url": "http://epicenter.bg/article/Sdelkata-na-Petr-Kelner-za-Nova-tv-propada--KZK-ya-sprya/159608/4/0", "text": "Комисията за защита на конкуренцията (Комисията, КЗК)забрани придобиването на контрол от страна на ППФ ТМТ Бидко 2 Б.В., Нидерландия върху дейността на „Нова Броудкастинг Груп” АД, и индиректно върху нейните дъщерни дружества „Нет Инфо“ АД и „Агенция Ева“ ООД. Това се казва в съобщение на институцията.   При анализа на нотифицираната сделка Комисията отчита водещите позиции на придобиваното предприятие в областта на медийните услуги, което от своя страна повдига основателни опасения за ефекта от сделка върху конкурентна среда на горепосочените пазари, както и хоризонтално припокриване на дейностите на участниците в концентрациятана пазара на онлайн търговия.   Предвид характеристиките на всеки един от съответните пазари в медийния сектор е установено, че придобиваната група разполага със значителен финансов и организационен ресурс, възможност за реализиране на икономии от мащаба и обхвата, и утвърден имидж.Значителният брой средства за масова информация, с които ще разполага обединената група, ще й даде съществено предимство пред останалите участници, предоставящи медийни услуги.   По този начин, участниците в концентрацията биха имали стимул и реална възможност да променят своята търговска политика под различни форми, изразяващи се в ограничаване на достъпа, повишаване на цените или промяна в условията по сключените договори. С оглед на гореизложеното и предвид значителния опит на придобиващото дружество и неговите инвестиционни намерения се създават предпоставки сделката да доведе до установяване или засилване на господстващо положение, което значително би възпрепятствало конкуренцията на съответните пазари. Такова поведение би ограничило и нарушило не само конкуренцията на пазара, но и интересите на крайните потребители, предвид обществената значимост на медиите.                   №      Комисията за защита на конкуренцията в състав:   Юлия Ненкова Димитър Кюмюрджиев Анна Янева Георгица Стоянова Красимир Витанов Красимир Зафиров Пламен Киров при протоколист г-н Захари Сръндев, разгледа в закрито заседание на 19 201  г. преписка №  / 1 докладвана от наблюдаващия проучването член на КЗК - г-н Красимир Витанов   В Комисията за защита на конкуренцията е образувана преписка № КЗК/421/2018 г., във връзка с постъпило уведомление на основание чл. 38, ал. 1, т. 6 от ЗЗК, за намерението на  , да придобие пряк самостоятелен контрол по смисъла на чл. 22 от ЗЗК върху   и непряк контрол върху  и   Към Комисията е отправена молба да направи оценка на сделката и да я разреши безусловно на основание чл. 26, ал. 1 от ЗЗК като се произнесе с решение по чл. 60, ал. 1, т. 14 или т.13 от ЗЗК, тъй като не се очаква концентрацията да породи хоризонтални или нехоризонтални ефекти, които биха могли да окажат неблагоприятно въздействие върху конкуренцията и няма да доведе до установяване на предприятие с господстващо положение. Поискано е също КЗК да постанови незабавно изпълнение на решението си съгласно чл. 66, ал. 2 от ЗЗК. Чрез съобщение в електронния (публичния) регистър на КЗК всички заинтересовани лица бяха поканени да представят в седемдневен срок становища относно ефекта на концентрацията върху конкуренцията. В указания срок такива не постъпиха в деловодството на Комисията.   дружество, учредено и съществуващо съгласно законите на Нидерландия, вписано в Търговския Регистър на нидерландската Търговска камара под номер ( ) , номер от Търговския регистър 67332722, със седалище и адрес на управление: Стравинскилаан 933, 1077ХХ Амстердам  Strawinskylaan 933, 1077XX Amsterdam  („ “).  Предмет на дейност на дружеството по регистрация: мултинационална финансова и инвестиционна група с фокус върху финансови услуги, потребителско финансиране, телекомуникации, биотехнологии, търговия на дребно, недвижими имоти и земеделие. „  е акционерно дружество, вписано в Търговския регистър към Агенцията по вписванията под ЕИК 832093629, със седалище и адрес на управление гр. София 1592, район Искър, бул. „Христофор Колумб“ № 41, ет. 6.  Предмет на дейност по регистрация е: телевизионна дейност за създаване на телевизионни програми, предназначени за разпространение чрез електронни съобщителни мрежи, ползване на индивидуално определен ограничен ресурс - радиочестотен спектър, телевизионна дейност чрез използване на налични и/или нови електронни съобщителни мрежи за наземно аналогово радиоразпръскване, телевизионна дейност за създаване на програми, предназначени за разпространение чрез електронни съобщителни мрежи за наземно цифрово радиоразпръскване, разпространяване на български и чуждестранни телевизионни програми, осъществяване на медийни услуги по заявка, собственост и контрол на преки или непреки участия в дъщерните дружества на дружеството и участие (пряко или чрез дъщерни дружества) в телевизионни и радио предавания, списания, вестници и разпространение на dth телевизия (чрез приемник директно от сателита) в държави на балканите (наричан накратко \"дейността\"), както и всяка друга дейност, незабранена със закон. Дружеството се управлява от Съвет на директорите в състав: Силва Николова Зурлева, Дидие Жорж Филип Щосел, Йорген Мадсен Линдеман, Джете Нигаард-Андерсен и Андреас Уолкър.  Дружеството се управлява и представлява от Дидие Жорж Филип Щосел. Капиталът на дружеството е в размер на 15 272 620 обикновени поименни налични, с право на глас, всяка от които с номинална стойност 1 лев. Мажоритарен акционерен в „Нова Броудкастинг Груп“ АД е „Ем Ти Джи Броудкастинг” AB, Швеция, което притежава  от капитала му   пряк едноличен контрол упражнява - ППФ Груп Н.В. ( , дружество регистрирано в Нидерландия, с дружествен номер (К К) 33264887, което притежава 100% от дружествения капитал на ППФ ТМТ.  Съгласно предоставената от уведомителя информация, крайният контрол се упражнява от (…..)*, който притежава пряко (…..)*% от капитала на ППФ Груп Н.В.  „ упражнява  „Ем Ти Джи Броудкастинг” AБ, Швеция, което притежава (…..)*% от капитала на дружеството, с регистрационен номер 5563532687, регистрирано съгласно законите на Швеция, с адрес на управление: Скепсборн 18, ПК 2094, SE-103 13, Стокхолм. Останалите (…..)*% се притежават от Истърн Юропиън Медия Холдинг СА, Люксембург. Съгласно уведомлението и допълнително предоставената информация, „Ем Ти Джи Броудкастинг” AB е пряко контролирано от „Модърн Таймс Груп Ем Ти Джи” АБ (Modern Times Group MTG AB, накратко „Ем Ти Джи”), което дружество е непряк едноличен собственик на „Нова Броудкастинг Груп“ АД.  „ Модърн Таймс Груп Ем Ти Джи“ АБ е вписано в Шведската служба за регистрация на дружествата (Bolagsverket) с регистрационен номер 556309-9158, със седалище и адрес на управление: Скеппсброн 18, Бокс 2094, SE -103 13, Стокхолм, Швеция (Skeppsbron 18 Box 2094, SE-103 13 Stockholm, Sweden). „Ем Ти Джи“ е публично дружество, акциите на което са вписани за търговия на Стокхолмската фондова борса– НАСДАК О Ем Екс Стокхолм АБ (NASDAQ OMX Stockholm AB).  (…..)*   „ не упражнява пряк или непряк контрол върху предприятия с регистрация в България. „  упражнява пряк/косвен съвместен  контрол върху: е дружество вписано в  Търговския регистър към Агенция по вписванията с  ЕИК 130566507, със седалище и адрес на управление: ул. \"Христо Белчев\" No 1, ет. 5, район Средец, София 1000. Регистрираният предмет на дейност на дружеството е: издателска дейност, търговия с печатни произведения, сделки с интелектуална собственост, продажба на стоки или други вещи, търговско представителство и посредничество на български и чуждестранни лица в страната и чужбина, както и всяка друга дейност, която не е забранена от закона. Дружеството се намира в производство по ликвидация, с назначен ликвидатор Анатоли Владев Белчев.  Нова Броудкастинг Груп” АД  притежава 80 % от капитала на „Агенция Ева“ ООД, а останалите 20 % се притежават от Милена Велизарова Попова-Блъскова (…..)*. „Агенция Ева” ООД има (…..)* участие в „Атика Ева” АД:  e акционерно дружество, вписано в Търговския регистър към Агенция по вписванията с ЕИК 203710235, със седалище и адрес на управление: гр. София 1000, район Средец, ул. „Христо Белчев“ № 1, ет. 6. „Атика Ева” АД е специализирано в издаването на месечни списания. Дружеството (…..)*  - акционерно дружество, вписано в Търговския регистър към Агенция по вписванията с ЕИК 204786976, със седалище и адрес на управление: гр. София 1407, ж.к. Лозенец, бул. „Черни връх“ № 84, ет. 5. Основен предмет на дейност на дружеството е: продажба и доставка на стоки като дигитален супермаркет. Дружеството се управлява и представлява от Иван Асенов Александров.  Нова Броудкастинг Груп” АД  притежава (…..)* % от капитала на „Кънвиниънс” АД, (…..)* .  е дружество вписано в  Търговския регистър към Агенция по вписванията с  ЕИК 202632567, със седалище и адрес на управление: гр. София 1592, район Искър, бул. „Христофор Колумб  № 41, ет. 6. Регистрираният предмет на дейност на дружеството е: предоставяне на дигитални медийни услуги, медийно съдържание, новини, пазарна информация и допълнителни услуги по електронен път, услуги свързани с електронни транзакции, осъществяване на рекламни и маркетингови услуги , предоставяне на интернет хостинг услуги, развитие и изпълнение на дигитални криейтив решения, както и развитие и разпространение и разпространение на софтуерни продукти, разработени за предоставяне на дигитални медийни услуги. „Нет Инфо“ АД е (…..)* “Нова Броудкастинг Груп“ АД притежаващ (…..)* %, (…..)*. „Нет Инфо” АД упражнява контрол върху следните предприятия:  е дружество вписано в Търговския регистър към Агенция по вписванията ЕИК 175323082, със седалище и адрес на управление гр. София 1592, район Искър, бул. „Христофор Колумб” 41, ет. 3. Предмет на дейност на дружеството е: предоставяне на интернет услуги, предоставяне на медийно съдържание по електронен път, изработване и поддръжка на интернет страници, хостинг, информационна, програмна дейност. (…..)*  e еднолично дружество с ограничена отговорност, вписано в Търговския регистър към Агенция по вписванията с ЕИК 175032949, със седалище и адрес на управление: гр. София 1592, район Искър, бул. „Христофор Колумб“ № 41, ет. 3. Предметът на дейност на дружеството включва информационно обслужване, консултантска дейност, медийна продукция, създаване и реализиране на новинарска продукция под формата на текст, звук и образ, вътрешна и външна търговия, консултантски услуги, производство на стоки, търговско представителство, посредничество и комисионни сделки, строителство и експлоатация на всякакви видове сгради, сделки с недвижими имоти, издателска дейност, всякакви дейности, които не са забранени от закона. (…..)*. Дружеството упражнява контрол върху:  e българско дружество с ограничена отговорност, вписано в Търговския регистър към Агенция по вписванията с ЕИК 201246430, със седалище и адрес на управление: гр. София 1504, район Оборище, бул. \"Кн. Ал. Дондуков\" № 82. Предметът на дейност на дружеството е осъществяване на дейност по рекламиране на недвижими имоти чрез сайта си imoti.info. „Имоти Инфо“ ООД е под съвместния контрол на „Дарик Нюз” ЕООД, което притежава (…..)* % от капитала на „Имоти Инфо“ ООД и \"Резон\" ООД (ЕИК 1211846221) притежаващо останалите (…..)* % от капитала на „Имоти Инфо“ ООД.   „  e акционерно дружество, вписано в Търговския регистър към Агенция по вписванията с ЕИК 203411795, със седалище и адрес на управление:  , ул. \"Богомил\" № 58, ет. 6. Предметът на дейност на дружеството включва: електронна търговия, рекламна дейност, както и всички други услуги и дейности, които не са забранени от закона. Съвместен контрол върху дружеството упражняват „Нет Инфо” АД (…..)* и лицата (…..)* и (…..)*.   е дружество, вписано в Търговския регистър към Агенция по вписванията с ЕИК 203412406, със седалище и адрес на управление:   4000, район Източен, бул. \"Източен\" № 94, ет. 6. „Грабо Медия” АД извършва дейност по продажба на ваучери чрез сайт за групово пазаруване  . Съвместен контрол върху дружеството упражняват „Нет Инфо” АД (…..)* % и (…..)*.   e акционерно дружество, вписано в Търговския регистър към Агенция по вписванията с ЕИК 204346635, със седалище и адрес на управление гр. София 1756, район Изгрев, ул. „Лъчезар Станчев“ No 3, Литекс тауър, ет. 2. „Файненшъл Маркетплейс” АД развива дейност по сравняване на оферти за кредитни и застрахователни продукти чрез собствен интернет сайт  . „Нет Инфо” АД (…..)*.   „  е акционерно дружество, вписано в Търговския регистър към Агенция по вписванията с ЕИК 204255331, със седалище и адрес на управление: гр. София 1700, район Студентски, бул. „Симеоновско шосе“ № 33, ет. 2, ап. 2. „Проспекто груп“ АД осъществява дейност по онлайн представянето на рекламни брошури на вериги магазини през сайта си borshura.bg. Съгласно (…..)*   Планираното придобиване ще бъде осъществено по силата на Договор , подписан на  19.02.2018г.  между акционерите  Ем Ти Джи Броудкастинг“ АБ и „Истърн Юръпиън Медия Холдингс” С.A (като продавачи) от една страна и  ППФ ТМТ Бидко 2 Б.В” (като купувач) от друга страна.  Видно от чл  4 , буква  а от Договора  раздел „Предварителни условия сделката ще се осъществи при приключване на следните условия Комисия за защита на конкуренцията да е издала разрешение за осъществяване на концентрацията или такова решение, с което обявява, че сделката не представлява концентрация съгласно чл , ал 1 от ЗЗК и периодът за обжалване на решението е изтекъл без да бъде подадена жалба срещу него Съгласно чл , буква  б от Договора  раздел „Договорености следващи датата на приключване , Ем Ти Джи Броудкастинг АБ и „Истърн Юръпиън Медия Холдингс  С  се задължават пред купувача, че за срок от 24 месеца след приключването на сделката да не развиват дейност в България в областта на медийния бизнес По отношение на висшите служители на дружествата продавачи, също съществува забрана да наемат за срок от 24 месеца след приключването на сделката, лица които са били ключови в управлението на групата продавача Видно от чл от Договора за купувача също съществува ограничение да наема ключови служители от групата на Ем Ти Джи за срок от 12 месеца след приключване на сделката Комисията счита, че горепосочените клаузи за неконкуриране отговарят на критериите, заложени в Известието на Европейската комисия относно ограниченията, пряко свързани и необходими за концентрациите (Известието).  След осъществяване на планираната сделка  ППФ ТМТ Бидко 2 Б.В” ще има възможност самостоятелно да определя търговската политика и поведението на „Нова Броудкастинг Груп” АД като упражнява едноличен контрол. Съгласно уведомлението, предвижданата сделка е стратегическа инвестиция на групата на  , която инвестира в сектори и държави, в които очаква положително развитие на пазара и разумна възвръщаемост на инвестициите си. (…..)* След интеграцията на Нова в групата на ППФ, придобиваното дружество ще се възползва от високото качество на управленски стандарти на ППФ, които имат опит в управлението на телевизионен оператор, като е притежавал най-голямата частна телевизия в Република Чехия. на (…..)*    С  Решение № 570/2018 г. Комисията за защита на конкуренцията на основание чл. 82, ал. 3, т. 4 от ЗЗК започна задълбочено проучване по реда па чл. 83 от ЗЗК. Предвид характеристиките на всеки един от съответните пазари в медийния сектор, КЗК заключи, че придобиваната група има водещи позиции, разполага със значителен финансов и организационен ресурс, възможност за реализиране на икономии от мащаба и обхвата и утвърден имидж. Пазарното присъствие на предоставянето на медийни услуги пряко влияе и върху пазара на рекламата, на който Нова отново има съществено пазарно присъствие.  С оглед на гореизложеното и предвид значителния опит на придобиващото дружество и неговите инвестиционни намерения, се създават предпоставки сделката да доведе до установяване или засилване на господстващо положение, което значително би възпрепятствало конкуренцията на съответните пазари.  Обединената група ще разполага със съществено предимство пред останалите конкуренти, което налага извършването на задълбочено проучване на възможните антиконкурентни ефекти от сделката.   За да дефинира съответния продуктов пазар, Комисията се позовава на дейността на участниците в концентрацията и съответните стоки и/или услуги, които те предлагат.  ППФ ТМТ Бидко 2 Б.В., Нидерландия е учредено (…..)*  с цел да бъде холдингово дружество и не осъществява друга търговска дейност. Същото е част от групата на ППФ Груп Н.В. (PPF Group N.V.), мултинационална финансова и инвестиционна група с фокус върху финансови услуги, потребителско финансиране, телекомуникации, биотехнологии, търговия на дребно, недвижими имоти и земеделие. Групата на ППФ започва първоначално да оперира в Чехия и понастоящем е активна главно в районите на Централна и Източна Европа, Русия, Германия, Нидерландия, Великобритания, САЩ, Китай, Индия, Виетнам, Индонезия и Филипините.  В България групата оперира чрез Online Comparison Shopping Kft., Унгария, което осъществява дейност чрез www.pazaruvaj.com, платформа за сравнение на цени и продукти за онлайн пазаруване, подпомагащ магазините с онлайн асортимент и клиентите им при правене на покупки.   „ Нова Броудкастинг Груп“ АД извършва следните дейности:  - създаване на телевизионно съдържание; - разпространение на телевизионно съдържание - „Нова“ предоставя за разпространение 7 (седем) телевизионни програми с национален обхват (програми „Нова телевизия“, „Диема“, „Кино Нова“, „Диема Фемили“, „Нова спорт“, „Диема спорт“, „Диема спорт 2“); - поддържане на интернет сайтове, предоставящи основно информация за програмите на ТВ-каналите, които оперира, както и възможност за гледане на част от излъчваните предавания - www.novatv.bg, www.play.novatv.bg, www.play.diemaxtra.bg, www.novanews.bg, www.nova.bg, xfactor.novatv.bg, kinonova.bg, www.diema.bg; Дружеството, контролирано от „Нова Броудкастинг Груп“ АД - „Атика Ева“ ООД извършва издателска дейност. Другите предприятия, контролирани от „Нова Броудкастинг Груп“ АД – чрез  „Нет Инфо“ АД, предоставят следните ключови продукти и услуги: Придобиващата контрол група оперира чрез Online Comparison Shopping Kft., Унгария на пазара на електронна търговия с национален географски обхват. Пазарният дял на Online Comparison Shopping Kft., Унгария е под  , по данни на Euromonitor International. „ Нова Броудкастинг Груп“ АД  и контролираните от нея предприятия участват на следните продуктови и географски пазари: - Пазар на телевизионно разпространение с национален географски обхват; Пазарният дял на  „Нова Броудкастинг Груп“ АД е   за 2016 г. и   за 2017 г., получен на база зрителска аудитория, по данни на „Нилсен Адмосфер България“ ЕАД (Nielsen AdMosphere). Според уведомителят, делът на „Нова“ по критерия стойност е   за 2016 г. - Пазар на телевизионна реклама с национален географски обхват; Пазарният дял на  „Нова Броудкастинг Груп“ АД за 2016 г. по данни на Nielsen е  , а по данни на   е  , получени на база стойност . - Пазар на телевизионното съдържание с национален географски обхват; Според уведомителя „Нова Броудкастинг Груп“ АД създава телевизионно съдържание единствено за разпространение в собствените си телевизионни канали, а не с цел разпространение, поради което може да се направи извод, че тя няма пазарно присъствие. - Пазар на издаване на списания с национален географски обхват; О бщият  пазарен дял на всички  изданията на „Нова Броудкастинг Груп“ АД (Grazia, Eva, Joy, Playboy, OK!,  и ) по данни на GARB за 2016 г. е приблизително 7% - Пазар на онлайн (интернет) реклама с национален географски обхват; Пазарният дял на „Нова Броудкастинг Груп“ АД, който включва и дела на „Нет Инфо“ АД е   за 2016 г., получен на база стойност; - Пазар на електронна търговия с национален географски обхват. Пазарният дял на Нова е под  , по данни на Euromonitor International.   Съгласно чл. 22, ал. 1, т. 2 от ЗЗК, концентрация между предприятия е налице при настъпване на трайна промяна в контрола, когато едно или няколко лица, упражняващи вече контрол върху най-малко едно предприятие, придобият чрез покупка на ценни книжа, дялове или имущество, чрез договор или по друг начин пряк или косвен контрол върху други предприятия или части от тях. В този смисъл Комисията в своите решения приема, че всяка промяна в лицето или лицата, упражняващи решаващо влияние върху едно предприятие или част от него, води до промяна в структурата на предприятието и представлява концентрация между предприятия.  Според установената практика на КЗК, „контрол” по смисъла на чл. 22 от ЗЗК представлява възможността за самостоятелно вземане на стратегически решения (при едноличен контрол) или за налагане на вето при вземане на такива решения (при съвместен контрол). Стратегически решения, по смисъла на чл. 22 от ЗЗК, са тези, които се отнасят до определяне на търговската политика и конкурентното поведение на едно дружество. Такива са решенията за избор на ръководни органи на дружеството и за определяне на стратегията му – бюджет, бизнес планове, инвестиции. Нотифицираната сделка е насочена към придобиването на 100   от капитала на „Нова Броудкастинг Груп“ АД от „ППФ ТМТ Бидко 2 Б.В” Преди изкупуването на целия капитал на „Нова Броудкастинг Груп“ АД , контрол върху придобиваното дружество е упражняван от м ажоритарния акционерен „Ем Ти Джи Броудкастинг” AБ, Швеция. След финализирането на сделката Уведомителят ще придобие 100 % от акционерния капитал на  „Нова Броудкастинг Груп“ АД. Придобиването на целия капитал на едно предприятие е достатъчен аргумент за Комисията, че с него ще настъпи промяна в упражнявания до момента контрол Предвид гореизложеното, следва да се приеме, че нотифицираната операция, по силата на която  „ППФ ТМТ Бидко 2 Б.В”  ще придобие пряк едноличен контрол върху  „Нова Броудкастинг Груп“ АД,  представлява концентрация между предприятия по смисъла на чл. 22, ал. 1, т. 2 от ЗЗК.    Съгласно чл. 24, ал. 1 от ЗЗК, предприятията са задължени да уведомят предварително Комисията за намерението си да осъществяват концентрация, когато сумата от общите обороти на всички предприятия-участници в концентрацията на територията на страната за предходната финансова година надхвърля 25 млн. лв. Законът въвежда допълнително кумулативно изискване с два алтернативни критерия, а именно оборотът на всяко едно от поне две от предприятията – участници в концентрацията, или оборотът на предприятието-цел, на територията на България през предходната финансова година да надхвърля 3 млн. лв. Както бе установено по-горе, посочените кумулативни критерии в случая са изпълнени и за уведомителя е възникнало задължение за предварително уведомяване на КЗК, което задължение е изпълнено.   Съгласно чл. 26, ал. 1 от ЗЗК, Комисията разрешава концентрация между предприятия, ако тя не води до установяване или засилване на господстващо положение, което значително би попречило на ефективната конкуренция на пазарите, на които оперират участниците в концентрацията. на пазара на онлайн търговия,  „ППФ ТМТ Бидко 2 Б.В” оперира в България чрез унгарското дружество Online Comparison Shopping Kft , а придобиваното предприятие чрез „Кънвиниънс” АД и „Трендо БГ” АД.  В конкретния случай следва да се отчетат водещите позиции на придобиваното предприятие в областта на медийните услуги, което от своя страна повдига основателни опасения за ефекта от сделка върху конкурентна среда на горепосочените пазари. По смисъла на чл. 20, ал.1 от ЗЗК господстващо е положението на предприятие, което с оглед на своя пазарен дял, финансови ресурси, възможности за достъп до пазара, технологично равнище и стопански отношения с други предприятия може да предотврати, ограничи или наруши конкуренцията на съответния пазар и по този начин да засегне интересите на потребителите, тъй като е независимо от своите конкуренти, доставчици или купувачи. В Методика за определяне положението на предприятията на съответния пазар  Комисията е приела, че общ пазарен дял под 15% на предприятията-участници на съответния пазар (ако участниците са конкуренти) не е притеснителен и се презюмира, че в тези случаи операцията няма потенциал да възпрепятства съществено конкуренцията. Съгласно Методиката притеснителен общ пазарен дял на дружества – участници в концентрацията би могъл да бъде този, който надхвърля 40%, тъй като в този случай това може да доведе до установяване или засилване на господстващо положение, в резултат на което да се създаде възможност за възпрепятстване или нарушаване на конкуренцията.  Пазарният дял предоставя първоначална индикация за структурата на пазара и сам по себе си не е достатъчен, за да обоснове евентуалното наличие на господстващо положение. В тази връзка Комисията взема предвид и други обстоятелства, като например характеристиката на съответните пазари от гледна точка на търсене и предлагане, юридически или други препятствия за навлизане на нови участници и други фактори в зависимост от конкретния оценяван случай.  Предвид характеристиките на всеки един от съответните пазари в медийния сектор, КЗК заключи, че придобиваната група има водещи позиции, разполага със значителен финансов и организационен ресурс, възможност за реализиране на икономии от мащаба и обхвата и утвърден имидж. „Нова Броудкастинг Груп“ АД притежава пазарен дял на пазара на телевизионно разпространение в размер на   за 2016 г. и   за 2017 г., получен на база зрителска аудитория“, а по критерия стойност той е   за 2016 г. Предвид пазарното положение на предприятието, в резултат от концентрацията е възможно съществена промяна в условията и цените на Нова в посока ощетяване на крайния потребител Пазарното присъствие на предоставянето на медийни услуги пряко влияе и върху пазара на рекламата. Анализът установи, че п азарният дял на  „Нова Броудкастинг Груп“ АД за 2016 г. по данни на Nielsen е  , а по данни на   е е  , получени на база стойност .  В уведомлението се посочва, че по наблюдение на ППФ пазарът на реклама в България (…..)*. По мнение на уведомителя „Групата на Нова (…..)*“. Значителният брой средства за масова информация с които ще разполага обединената група, цитирани в т. 4.1. от настоящото решение, ще й даде съществено предимство пред останалите участници, предоставящи медийни услуги. По този начин, участниците в концентрацията биха имали стимул и реална възможност да променят своята търговска политика под различни форми, изразяващи се в ограничаване на достъпа, повишаване на цените или промяна в условията по сключените договори.  Според КЗК съществуват значими бариери за навлизане на медийните пазари от правен характер като необходимост от получаване на лиценз за осъществяване на дейност като телевизионен оператор по реда на Закона за радиото и телевизията, лиценз за продуциране и др., както и бариери от икономически характер като финансов ресурс за създаване на телевизионно и интернет съдържание, за телевизионно разпространение, за защита правата на интелектуална собственост и др. Посочените бариери и утвърдените водещи позиции на участниците, правят трудно навлизането на нови такива, особено по отношение пазарите на телевизионно разпространение и телевизионна реклама. Дори и да се приеме за възможно евентуално навлизане на нови участници, предлагащи медийни услуги, същите е малко вероятно в краткосрочен, дори и в средносрочен план да заемат пазарни позиции, чрез които биха могли да упражняват конкурентен натиск върху обединената група, която оперирайки различни медийни и рекламни платформи предлага на крайните потребители своите услуги и в пакет. С оглед на гореизложеното и предвид значителния опит на придобиващото дружество и неговите инвестиционни намерения се създават предпоставки сделката да доведе до установяване или засилване на господстващо положение, което значително би възпрепятствало конкуренцията на съответните пазари.  Такова поведение би ограничило и нарушило не само конкуренцията на пазара, но и интересите на крайните потребители, предвид обществената значимост на медиите. Въз основа на направения анализ и на основание чл. 60, ал. 1, т. 1 , чл. 88, ал. 1, т. 3, във връзка с чл.  3, ал.  , чл. 22, ал.1, т. 2, чл. 24, ал. 1 и чл. 66, ал. 1 от ЗЗК, Комисията за защита на конкуренцията     1. ЗАБРАНЯВА концентрацията между предприятия, която ще се осъществи чрез придобиване на пряк едноличен контрол от страна на „ППФ ТМТ Бидко 2 Б.В” (рег. № 67332722) върху „Нова Броудкастинг Груп” АД (ЕИК 832093629) и непряк контрол върху „Нет Инфо” АД (ЕИК 202632567) и „Агенция Ева” ООД (ЕИК 130566507). 2. Постановява незабавно изпълнение на решението по т.1.   На основание чл. 64, ал.1 от ЗЗК решението подлежи на обжалване пред Върховния административен съд на Република България в 14-дневен срок, който започва да тече от съобщаването по реда на АПК, а за третите лица - от публикуването му в електронния (публичния) регистър на КЗК.       ........................................... Юлия Ненкова     ................................... Димитър Кюмюрджиев ................................... Анна Яневa   ................................... Георгица Стоянова   ...................................   …………………… .. Красимир Зафиров   …………………… .. Пламен Киров", "date": "2018.07.19", "title": "Сделката на Петр Келнер за Нова тв пропада, КЗК я спря"}
{"url": "http://epicenter.bg/article/Priklyuchi-izgrazhdaneto-na-chast-ot-noviya-uchastak-ot-AM--quot-Hemus-quot-/159635/4/0", "text": "Една трета от новия участък от магистрала \"Хемус\" е готова, съобщи Нова телевизия.  9-километровият участък от Ябланица до разклона за Тетевен ще бъде построен напълно след година. Паралелно вървят процедурите за изграждане на още 132 км от \"Хемус\" в посока към Велико Търново.  В Габрово регионалният министър Николай Нанков потвърди, че има сериозен инвеститорски интерес от Китай за изграждане на тунела под Шипка.  „За първи път китайска компания проверява два дни цялото трасе. Не само автомагистрала Русе - Велико Търново, не само тунелът под Шипка, а и автомагистрала, заедно с мост над Дунав от Русе и Дунав мост, до Южната част на тунела с пътен възел към Казанлък”, каза министър Нанков.   „В рамките на следващите месеци ще бъдат обявени обществени поръчки за строителството на още 137 км от АМ „Хемус“, съобщи още министърът на регионалното развитие и благоустройството. „През месец август стартират тръжните процедури за строителството на 52 километра от аутобана между п.в. „Боаза“ и разклона за Плевен и Ловеч, за да може през следващата година да започне и реалното строителство. През септември очакваме да бъде обявена и процедурата за още 85 км от АМ „Хемус“ - до Велико Търново“, обясни министърът.  През август стартира реалното строителство и на 16,2 км от Белокопитово към Буховци, каза министърът. Договорът е за инженеринг, прави се допроектиране, вчера на Експертен съвет в Агенция „Пътна инфраструктура“ беше приета разработката, остава издаването на разрешение за строеж от МРРБ, срокът за обжалване е двуседмичен.  Министърът съобщи още, че 30% от строителството на 9,3-километровия участък от АМ „Хемус“ между Ябланица и п.в. „Боаза“ е готов и прогнозира, че въпреки двегодишния срок на завършване, до септември следващата година обектът може да бъде завършен.   „До 15 дни започва обществената поръчка и за изграждането на най-тежкия участък от автомагистрала „Струма“ – между Крупник и Кресна, през Кресненското дефиле, който включва тежки инженерни съоръжения“, съобщи регионалният министър. Тя ще бъде в две обособени позиции, като и двете ще бъдат за изработване на технически проект и строителство.  Първият участък ще бъде дълъг 13,2 км, ще започва на около 80 м след пътен възел Симитли – Разлог и ще свършва след пресичане с пътя „Стара Кресна – Ощава“. Той ще включва три пътни възела 10 виадукта с обща дължина 3,5 км, надлези и подлези, както и три тунела. От него ще започва следващия участък, който ще бъде с дължина 10,4 км и ще се влива в обходния път на Кресна. 5,55 км от него ще бъдат изпълнени като част от проекта. Той включва още един пътен възел, 11 виадукта с приблизителна дължина 5 км, 9 надлези и подлези, както и 4 тунела. За нормалното функциониране и експлоатация на тунелите е предвидено да бъдат изградени съответните инсталации и системи – пожароизвестителни, водоснабдителни, вентилация, електроснабдителни, осветителни, за управление на движението и др. Двата участъка на пътя ще бъдат с по две ленти за движение с ширина 3,5 м, водещи ивици по 0.25 м и два банкета с ширина 1.5 м. На места ще бъде изградена и трета лента за товарни автомобили, според характеристиките на терена.  Във връзка с археологическите разкопки на Скаптопара МРРБ и АПИ ще се съобразят с решението на експертите по културно-исторически находки, категоричен бе регионалният министър. „Хубаво е, че беше магистралата, за да се открие градът“, коментира още Нанков и добави, че към момента за археологическите разкопки там са осигурени почти 2 млн. лева европейски средства по Оперативна програма “Транспорт”.  Николай Нанков направи днес инспекция на строителството на обходния път на Габрово, заедно с председателя на Управителния съвет на Агенция „Пътна инфраструктура“ инж. Светослав Глосов и инж. Дончо Атанасов – член на УС на агенцията.  Там той обяви, че е приключило изграждането на най-големия, строен през последните две години, тунел в България – този на обходния път на Габрово, с дължина близо 600 м.  „Естакадите и мостовите съоръжения на обходния път са готови. Договорът с изпълнителя е до края на годината, но съм убеден, че месец или два предсрочно ще успеем да приключим“, прогнозира Нанков. „Този проект е грандиозен не само за Габрово, но и за Северна България, той е подходът към тунела под Шипка“, заяви още регионалният министър.  За изграждането на тунел под Шипка Нанков съобщи, че разработката на идейния проект вече е приета на експертен съвет в МРРБ, разглеждат се различни варианти за финансиране.  „Темата с тунела под Шипка винаги е стояла на дневен ред, не просто сме оптимисти, че проектът стартира вече като реално изпълнение, но следваме хронологичен график на изпълнение“, беше категоричен Нанков.  Министърът направи инспекция и на хода на рехабилитацията на близо 28 км от път II-44 Севлиево – Габрово. Там бе констатирано около 16% изпълнение на ремонтните дейности на пътя, стана ясно по време на проверката. Крайният срок за приключване е лятото на 2019-та година. Обектът е разделен на два лота - Севлиево – Драгановци и Драгановци – Габрово и се изпълнява с европейски средства по ОП „Региони в растеж“. Стойността на ремонтните дейности е над 23 млн. лв., като участъкът не е рехабилитиран над 20 години.  ", "date": "2018.07.19", "title": "Приключи изграждането на част от новия участък от АМ \"Хемус\""}
{"url": "http://epicenter.bg/article/Sobstvenikat-na-Nova-tv-e-iznenadan-ot-spiraneto-na-sdelkata-n-Petr-Kelner/159636/4/0", "text": "Собственикът на Нова телевизия – шведската компания  MTG,  е изненадана от днешното решение на българската Комисия за защита на конкуренцията, която не одобри сделката с фонда  PPF  на чешкия милиардер Петр Келнер.      “MTG е изненадана от решението на българската Комисия за защита на конкуренцията да блокира продажбата на Нова Броудкастинг Груп на PPF. MTG ще проучи детайлно всички документи.“   Към момента не е известно дали PPF ще обжалва. Говорителката на групата Зузана Мигдалова обясни пред \"Капитал\", че компанията все още не е получила официалното решение на КЗК и затова все още не може да коментира.   По-рано днес КЗК спря сделките за продажбата на ЧЕЗ и „Нова броудкастинг груп“. Логиката на комисията, ръководена от близката до ГЕРБ Юлия Неквоа - майка на депутата Александър Ненков и бивша съпруга на конституционния съдия Румен ненков, при двата казуса е почти идентична. По планираната покупка от водената от Петр Келнер група PPF на \"Нова броудкастинг груп\" КЗК обяснява отказа си основно с големия пазарен дял на медиата. Макар Келнер да е един от най-богатите хора в Централна и Източна Европа, a PPF да е многомилиарден холдинг, той няма медийни инвестиции, така че механично влиянието на \"Нова\" няма как да се увеличи. КЗК вижда проблем в това, че \"придобиваната група разполага със значителен финансов и организационен ресурс, възможност за реализиране на икономии от мащаба и обхвата, и утвърден имидж\" и в \"значителния опит на придобиващото дружество и неговите инвестиционни намерения\". \"По този начин участниците в концентрацията биха имали стимул и реална възможност да променят своята търговска политика под различни форми, изразяващи се в ограничаване на достъпа, повишаване на цените или промяна в условията по сключените договори\", се казва в решението.", "date": "2018.07.19", "title": "Собственикът на Нова тв е изненадан от спирането на сделката с Петр Келнер"}
{"url": "http://epicenter.bg/article/Zadarzhaha-trima-nadzirateli-ot-Varnenskiya-zatvor/159598/3/0", "text": "Трима надзиратели от Варненския затвор са задържани в сряда. Срещу пари те са пускали в отпуск автокрадец,  съобщи Нова телевизия.   По случая работи Окръжната прокуратура във Варна.   От държавното обвинение потвърдиха за телевизията, че е проведена акция срещу корупционни практики в затвора в морския град.   Срещу тримата задържани е образувано досъдебно производство.   По разпореждане на министъра на правосъдието срещу задържаните служители са образувани дисциплинарни производства. Те са отстранени от длъжност до приключване на производствата, съобщиха от пресцентъра на Министерството на правосъдието.   По-късно на брифинг говорителят на главния прокурор Румяна Арнаудова поясни - освобождаваното от трима надзиратели във Варна лице изтърпява наказание „лишаване от свобода“ от 6 години и 8 месеца по обвинение и влязла в сила присъда на Военен съд за участие в организирана престъпна група, която се е занимава с кражби на автомобили.   „В момента се проверява какво е отношението му с кражби, извършени в същия ден на територията на областта“, заяви тя.   Освобождаваният от надзирателите затворник е многократно осъждан все за автокражби. Оперативната ни информация е, че е специалист по кражби на автомобили, изключително бърз и търсен от различни групи, за да участва в такива  престъпления,  поясни Румяна  Арнаудова, цитирана от агенция „Фокус“.   „Той не е бягал, бил е освобождаван, а след това прибиран. Всеки път на вечерна проверка е бил наличен“, коментира тя.   „Не мога да твърдя, че надзирателите са работили по този начин само с един затворник. Предстои да го установим“, обясни Румяна Арнаудова.   „Нямаме данни надзирателите да са получавали нещо в замяна, но това не означава, че не са - ние сме съвсем в началото на явните ни процесуални действия“, заяви тя. „Вчера за шести път лицето беше освободено, органите на МВР го задържаха в следобедните часове. Изчакахме да видим дали някой няма да му се обади - обадиха му се“, обясни Румяна Арнаудова.   „Единият от надзирателите опита да му се обади, очевидно е очаквал затворникът да се прибере, наближаваше часа за вечерна проверка. Вероятно се е интересувал къде е, но попадна на разследващите органи“, коментира тя.   „Дори да не съберем данни за материална облага, неимуществени вреди могат да се обосноват пред съда. И свободата смятам, че е облага, за която следва да се носи наказателна отговорност“, заяви Румяна Арнаудова.   „Използвани са СРС-та. Дори да не се осъществява комуникация по телефон, движението по клетки на телефона показва траекторията на придвижване“, уточни говорителят на гл. прокурор.   „И да не е извършено престъпление от затворника автокрадец, за нас престъплението от длъжностните лица на затвора е факт“, обяви Арнаудова. „Не мога да кажа кой е източникът на информацията по случая, тъй като още разчитаме на него“, каза още тя.   „Разследването е започнало по сигнал до Прокуратурата. След проверка на достоверността му започна досъдебно производство с първоначална квалификация престъпление по служба“, обясни Румяна Арнаудова.", "date": "2018.07.19", "title": "Задържаха трима надзиратели от Варненския затвор (Обновена)"}
{"url": "http://epicenter.bg/article/Sadat-opravda-gen--Shivikov-po-13-obvineniya/159633/3/0", "text": "Военният съд в Пловдив оправда бившия командир на 61-ва Стрямска механизирана бригада генерал Димитър Шивиков, който бе обвинен, че в качеството си на ръководител на поделението в Карлово е извършвал злоупотреби, не е изпълнявал стриктно задълженията си и е превишавал правомощията си, съобщи местното издание Трафикнюз.   Магистратите излязоха с оправдателна присъда по всички 13 точки от обвинителния акт.    Сред обвиненията, заради които Шивиков бе на съдебната скамейка са: 13 кг замразена пъстърва, 11 кокошки, 6 петела и 18 патки, отглеждани неправомерно за лични нужди в танкодрума край Иганово; че е ползвал войници да му работят в софийския апартамент; организиране на кетъринг в Клисура по време на чествания за Априлското въстание, когато генералът накарал готвачки от поделението да режат мезета за тържеството, на което присъствали шефката на парламента Цецка Цачева и вицепрезидентът Маргарита Попова; предоставял на близките общини безвъзмездно палатки, посуда, техника, високопроходими автомобили и войнишки труд.   Според военната прокуратура той е нарушил боеспособността на поделението, извеждайки готвачките извън него. Нищо от обвиненията обаче не бе признато.   На старта на делото през февруари от Министерство на отбраната предявиха иск за 69 805 лева за нанесени щети, ала и той е оставен без уважение. Адвокатът на генерала посочи, че никой представител на \"Сухопътни войски\" не се е явявал в съдебна зала.   Преди месеци, по друго дело, гледано в Софийският военен съд, Шивиков също бе оневинен, но само на първа инстанция. Там обвиненията към него са злоупотреба със служебно положение и превишаване на власт по време на командването на задрагиничния ни контигент в Афганистан.", "date": "2018.07.19", "title": "Съдът оправда ген. Шивиков по 13 обвинения"}
{"url": "http://epicenter.bg/article/Piyan-taksidzhiya-pomlya-devet-koli-v-Sofiya/159638/3/0", "text": "  Таксиметров водач удари девет автомобила на столичния булевард \"Ломско шосе\", предаде БНР.   Патрул на Пътна полиция е спрял водача и го е задържал. Той е бил във видимо нетрезво състояние, но отказал алкохолна проба с дрегер.   На място са екипи на Второ РУП - София.   Очаква се на шофьора да бъде направена кръвна проба за алкохол.   При инцидента няма сериозно пострадали хора.  ", "date": "2018.07.19", "title": "Пиян таксиджия помля девет коли в София"}
{"url": "http://epicenter.bg/article/Taksi-pomete-9-koli-v-Sofiya/159643/3/0", "text": "Таксиметров водач удари девет автомобила в столицата. Инцидентът се е разиграл в ж.к. \"надежда\", на булевард \"Ломско шосе\", съобщава БНР.    Патрул на Пътна полиция е спрял водача и го е задържал. Той е бил във видимо нетрезво състояние, но отказал алкохолна проба с дрегер.    На място са екипи на Второ РУП – София. Очаква се на шофьора да бъде направена кръвна проба за алкохол.    При инцидента няма сериозно пострадали хора.", "date": "2018.07.19", "title": "Такси помете 9 коли в София"}
{"url": "http://epicenter.bg/article/Krum-Zarkov--Poluchihme-potvarzhdenie-na-samneniyata-ni--che-sdelkata-s-ChEZ-ne-otgovarya-na-zakonite/159618/2/0", "text": "„Поздравяваме КЗК за навременното решение. Още откакто избухна скандалът с ЧЕЗ, ПГ на „БСП за България“ последователно и аргументирано изразяваме съмнения, че тази сделка не отговаря на българските закони. Днес имаме първото потвърждение за това“. Това заяви зам.-председателят на ПГ на „БСП за България“ Крум Зарков пред журналисти в парламента по повод решението на КЗК.   „Решението доказва, че много от аргументите, с които спорихме, са били верни. То показва, че противопоставянето на подобен род сделки има смисъл и води до резултат“, каза още Зарков. „Призоваваме и другите органи, които са сезирани, да не се крият от своята отговорност, а да извършат необходимите проверки и да излязат със съответните решения“, допълни народният представител.   Зарков припомни, че многократно е било заявено желанието на ЧЕЗ да напусне страната. „Ако това продължава да е така, призоваваме правителството още сега ясно да заяви, че държавата ни има интерес от участие и закупуване на акции в този ключов сектор“, каза още Крум Зарков.  ", "date": "2018.07.19", "title": "Крум Зарков: Получихме потвърждение на съмненията ни, че сделката с ЧЕЗ не отговаря на законите"}
{"url": "http://epicenter.bg/article/DBG--Borisov-i-Petkova-da-obyasnyat-za-ChEZ/159619/2/0", "text": "Комисията за защита на конкуренцията  ( КЗК )  потвърди, че сделката с ЧЕЗ е едно голямо корупционно блато. Решението е само поредно доказателство, че това е мега далавера и пореден опит за струпване на сериозен ресурс в ръцете на задкулисни играчи.   Това се казва в позиция на партия „Движение България на гражданите“  ( ДБГ )  изпратена до медиите, по повод днешното решение на КЗК да не одобри продажбата на БЕЗ на фирма „Инерком“ на Гинка върбакова от Пазарджик.   Според ДБГ, за сделката носят отговорност премиерът Бойко Борисов и министърът на енергетиката Теменужка Петкова, които подкрепяха лично сделката. „Сега и двамата трябва да обяснят какво се случва публично пред всички хора“, пишат от партията.   Шумът около ЧЕЗ предизвика трус на пазара на енергетиката. Междувременно се покачиха и цените на тока за хората и бизнеса. Настоящата ситуация отново поставя потребителите на ток в условия на страх и несигурност. Изпълнителният съвет на \"Движение България на гражданите\" настоява бъдещи сделки със стратегически енергийни дружества да бъдат осъществявани публично, прозрачно и доказано в обществен интерес, се казва в позицията на ДБГ.", "date": "2018.07.19", "title": "ДБГ: Борисов и Петкова да обяснят за ЧЕЗ"}
{"url": "http://epicenter.bg/article/BSP-i-DPS-nyama-da-podkrepyat-doklada-za-sastoyanieto-na-otbranata-i-vaorazhenite-sili-/159621/2/0", "text": ". \"Армията ни е в незавидна позиция\", коментира Славчо Велков. Той обясни, че през изминалите шест месеца, през които армията е изгубила при нещастни случаи две бойни машини и трима елитни пилоти, са показателни.  \"Погледнете недокомплектите – десетки проценти. Някъде около 30, някъде над 30. Говорим, че имаме много добре подготвена бригада за специални операции – 68-ма бригада. Вярно е, така е, но тя е въздушнопреносима. Някой тук в тази зала може ли да ми каже с какво ще ги пренесем по въздух?\"  Генерал Симеон Симеонов от ДПС добави, че проблемите с личния състав се задълбочават: \"Въпреки усилията за набиране на нов личен състав за попълване на некомплекта от 20 процента, същият продължава да се задълбочава. Българските въоръжени сили са силно затруднени и с повишен риск изпълняват задачите си по мисии, произтичащи от конституционните им задължения\".", "date": "2018.07.19", "title": "БСП и ДПС няма да подкрепят доклада за състоянието на отбраната и въоръжените сили "}
{"url": "http://epicenter.bg/article/Veselinov--KZK-dokaza--che-ima-darzhavni-organi--koito-obektivno-i-nezavisimo-obsledvat-sdelkata/159622/2/0", "text": "С решението си за ЧЕЗ КЗК доказа, че има държавни органи, които обективно и независимо обследват обстоятелствата по сделката. Това каза народният представител от ПГ на „Обединени патриоти“ Искрен Веселинов пред журналисти в Народното събрание във връзка с решението на Комисията за защита на конкуренцията, която забрани придобиването на контрол от страна на „Инерком България“ ЕАД върху ЧЕЗ, предаде агенция „Фокус“.   Веселинов поясни, че „Обединени патриоти“ приветства решението на КЗК.   „От първия ден, когато започна скандалът с ЧЕЗ, казахме, че залагаме на българските институции и ги призоваваме да си свършат работата. КЗК доказа, че има държавни органи, които обективно, независимо обследват обстоятелствата по една сделка и не се притесняват да вземат решения, дори когато то не е изгодно за чужд инвеститор“, коментира Веселинов.   По думите му тепърва ще станат ясни мотивите за решението на КЗК.   „Както знаете, че има втора спирачка за тази сделка. Това е КЕВР и в това отношение смятам, че българските потребители трябва да бъдат спокойни“, кометира Веселинов. Попитан дали държавата трябва да участва в новата процедура за закупуване на ЧЕЗ, Веселинов изрази становището на „Обединени патриоти“, че тези дружества не трябва да се раздържавяват и че държавата би била най-добрия стопанин на тази стратегическа инфраструктура.", "date": "2018.07.19", "title": "Веселинов: КЗК доказа, че има държавни органи, които обективно и независимо обследват сделката"}
{"url": "http://epicenter.bg/article/Toma-Bikov--Shte-imame-i-g-n-Lazha--ako-prezidentat-ne-dokazhe-tvardeniyata-si/159623/2/48", "text": "Настояваме в следващите часове или най-много дни, до края на седмицата, президентът Румен Радев да предостави доказателства за събраните 1,6 млрд. лв. под формата на документи. Това каза на брифинг в парламента депутатът от ГЕРБ Тома Биков по повод твърдение на президента Румен Радев за събрани просрочени вземания от служебното правителство от много години в сферата на енергетиката.   „Няма как това да не бъде документирано в Министерството на енергетиката“, посочи той.   „Ако не го направи оттук нататък ще считаме, че освен г-жа Лъжа, имаме и г-н Лъжа“, заяви Биков. „Фалшивите новини, че чума няма, се повтаряха от лидера на БСП Корнелия Нинова – чума има и вече всички го знаем. Чума има и в стадото на баба Дора“, посочи депутатът.   „Корнелия Нинова беше там без да ѝ е направена дезинфекция след това, защото имаше провокатори, които режеха маркуча за дезинфекция. Според нас те също са свързани с нея“, каза още Тома Биков.   Вероятно реакцията на президента Румен Радев е заради изследването на АИКБ, които нагледно са показали, че при управлението на ГЕРБ делът на сивата икономика намалява, а при други правителства се увеличава и то драстично, заяви депутатът от ГЕРБ Делян Добрев.   „Делът на сивия сектор намалява по време на управление на ГЕРБ и се увеличава при други правителства“, обяви той. „По отношение на сумата от 1,6 млрд. лева, за които е станало дума днес, това наистина е огромна сума, която да бъде събрана за няколко месеца“, посочи Добрев.", "date": "2018.07.19", "title": "Тома Биков: Ще имаме и г-н Лъжа, ако президентът не докаже твърденията си"}
{"url": "http://epicenter.bg/article/Valeri-Simeonov--Mozhe-da-ima-novi-izbori--BSP-i-DPS-da-doydat-na-vlast-/159624/2/0", "text": "т. ”БСП и ДПС да вземат властта. Може и дотам да се стигне, въпреки че няма да е добре на държавата”, добави той.  Вицепремиерът коментира пред телевизия \"България Он ер\" сътресенията в \"Обединени патриоти\" и в коалицията с ГЕРБ.  Причина за това станаха промени в закона за приватизацията, подкрепени от ГЕРБ, \"Атака\" и ВМРО, чрез които според НФСБ се опрощават 58 млн. дългове на бизнесмена Кирил Домусчиев.  По-рано днес лидерът на \"Атака\" Волен Сидеров попита чрез медиите Валери Симеонов защо работи за връщане на БСП и ДПС на власт.  Симеонов коментира и думите на вицепремиера Красимир Каракачанов, според когото лидерът на НФСБ е уморен преди ваканцията и затова заплашва да развали коалицията.  \"Въздържам се давам оценки на коалиционните ми партньори, ако те го правят, си е за тяхна сметка. Красимир Каракачанов е доста по-малък от мен, за да ми дава оценки дали съм уморен, или не съм. Мога да го опъна министъра на отбраната на 100 метра гладко бягане, да видим кой е по-уморен... Или на популярните набирания на лост. Бих му предложил, пък после ще говорим кой е по-уморен. Ще го скъсам на гладко бягане\", заяви Симеонов.  Той обаче не отговори дали НФСБ ще напусне коалицията, защото това било въпрос на колективно решение.  Симеонов коментира и кризата с чумата по овцете и козите.   \"Всеки се опитва да вади някакви политически дивиденти от тази епидемия. \", каза Симеонов.   Той разкритикува и уволненията в земеделското министерство, предприети от премиера Бойко Борисов. \"За какво бяха тези уволнения? Тази чума може да засегне цяла България\", заяви Симеонов.  \"По този начин не може да се управлява държавата. Когато улицата, протестите и телевизиите диктуват дневния ред на обществото, значи има нещо сбъркано в управлението. Масуд и Терез, кравата Пенка и козичките на баба Дора ми идват малко много\", заяви Симеонов.  За пореден път той нападна и министъра на туризма Николина Ангелкова. \"За себе си съм убеден, сравнявайки шумовата среда миналата и тази година, че има ефект. Основните нарушители бяха предприели много сериозни мерки по обезшумяването.   И за кой ли път повтори, че тя осигурява чадър на определени заведения по Черноморието.  ", "date": "2018.07.19", "title": "Валери Симеонов: Може да има нови избори, БСП и ДПС да дойдат на власт "}
{"url": "http://epicenter.bg/article/Prokuraturata-dade-Chenalova-na-sad/159625/2/0", "text": "Специализираната прокуратура внесе в Специализирания наказателен съд обвинителния акт срещу Румяна Ченалова, бивш съдия в Софийския градски съд. Това съобщиха от пресцентъра на спецобвинението. Ченалова бе предадена на съд от Специализирано звено \"Антикорупция\" при Софийска градска прокуратура на 2 декември 2016 г. по обвинение за длъжностно и за документно престъпление.  Обвинението за престъплението по служба бе за това, че от 19.07.2013 г. до 22.01.2015 г. като длъжностно лице, заемащо отговорно служебно положение - съдия от СГС, докладчик по търговско дело, образувано по молба на \"ОЕТ - Обединени Енергийни търговци\" ООД, при условията на продължавано престъпление, с 14 отделни деяния е нарушила и не е изпълнила служебните си задължения, визирани в ЗСВ и ГПК, с цел да набави облага за търговското дружество.  Съдия Ченалова насрочила разглеждане на търговско дело по искова молба на дружеството от 18.07.2013 г. до Софийски градски съд срещу Националната електрическа компания за сумата от 6 459 922 лв. Допуснала разглеждане на молбата, въпреки нейната нередовност: дружеството не било внесло дължимата в случая държавна такса в размер на 258 396 лв., за което исковата молба е следвало да бъда оставена без движение до отстраняване на нередовността.  На 24.07.2013 г. съдия Ченалова допуснала и поисканото от дружеството обезпечение на претенцията от 6 459 922 лв. и издала обезпечителна заповед. В резултат на това сметките на НЕК били запорирани до размера на 6 459 922 лв. и дружеството не могло да оперира с незаконно запорираната му сума.  На 15.10.2013 г. \"ОЕТ- Обединени Енергийни търговци\" ООД подало допълнителна искова молба, с която увеличила исковата си претенция с 4 392 706 лв. Дължимата държавна такса за увеличението на иска е в размер на 175 708 лв., но и тази такса не била заплатена от ищеца.  Според събраните доказателства целта на Ченалова е била от една страна да набави имуществена облага за ищеца по делото в размер на 434 105,14 лв. невнесени държавни такси. От друга страна, е целяла да създаде привилегия за дружеството - да насрочи и разглежда търговското дело, въпреки нередовността на първоначалната искова молба и допълнителната искова молба, както и да му гарантира възможността за удовлетворяване в пълен размер на претендираната в нередовната искова молба сума по главницата.  В хода на разследването е установено, че на 22.04.2014 г. съдия Ченалова е съставила и официален документ с невярно съдържание - извършила е поправка и допълване на протокола от проведено същия ден открито съдебно заседание по същото търговско дело. Въпреки, че не отговаря на действителността, Ченалова удостоверила в протокола, че при проведено съдебно заседание на 26.03.2014 г. пред съда били представени три фактури с получател ищеца по делото и едно преводно нареждане и, че е констатирала идентичност на оригиналните документи с копията, приложени по делото. Целта на съдия Ченалова е била протоколът от съдебно заседание, да бъде използван като доказателство за тези обстоятелства.  През декември 2017 г. делото бе върнато от съда за прецизиране на обвиненията и изпратено по компетентност в Специализираната прокуратура.  Във кратки срокове Специализираната прокуратура изпълни всички указания на съда, изложени в разпореждането за връщане на делото, и изготви обвинителен акт със същите обвинения.  Предстои насрочване на разпоредително заседание по делото.  ", "date": "2018.07.19", "title": "Прокуратурата даде Ченалова на съд"}
{"url": "http://epicenter.bg/article/Bosiya-se-yadosa-i-napusna-zasedanieto-na-parlamentarnata-komisiya--koyato-gleda-negovite-signali/159630/2/0", "text": "Николай Колев - Босия напусна заседанието на Временната комисия за разглеждане на постъпили сигнали от граждани за обучението и изпитите на кандидатите за придобиване на правоспособност за управление на моторно превозно средство, съобщи Новини.бг. Комисията бе създадена специално, за да разгледа неговите сигнали.  Случката се разигра, след като председателят на комисията Станислав Иванов от ГЕРБ каза на Босия, че депутатите ще започнат реална работа следващата седмица, защото сега е необходимо време, за да се запознаят с фактите, предоставени от него във връзка с исканата от негова страна оставка на министъра на транспорта Ивайло Московски.  Това накара Николй Колев да стане от стола си и да тропне по масата, заявявайки, че иска сега комисията да се произнесе. Той добави, че фактите му не подлежат на дебати и не трябва да бъдат тълкувани, а взети под внимание в рамките на 24 часа и напусна заседанието.  \"Притеснени сме за здравословното състояние на Николай Колев – Босия. Той не изглежда добре\", коментира членът на комисията и депутат от БСП Иван Иванов. \"Като представител на опозицията гарантирам, че фактите на Никола Колев ще бъдат разгледани обективно“, каза Иванов.   Той се обърна към гостите, които придружаваха Босия: „Молбата ми е да го убедите да имаме шанс да се запознаем с фактите му“, каза Иванов и посочи, че исканията и въпросите на Николай Колев за оставката на Ивайло Московски като министър на транспорта имат своите основания.    ", "date": "2018.07.19", "title": "Босия се ядоса и напусна заседанието на парламентарната комисия, която гледа неговите сигнали"}
{"url": "http://epicenter.bg/article/Prokuraturata-s-podrobnosti-za-chastniya-samolet--izletyal-bez-proverka-ot-letishte-Sofiya/159632/2/0", "text": "Пристигнаха документи на \"Гранична полиция\", данните които са събрани са от лицата, които са пътували, от разпити на двама служители на летище София, както и от видеокамерите.   Това заяви говорителят на главния прокурор Румяна Арнаудова на брифинг с подробности за частния самолет, излетял без проверка от летище София.  \"Прокуратурата в София е преценила, че данните, които са изпратени не са от тяхна компетентност. Престъплението, което ще се разследва не е за незаконно преминаване на границата, а за грешка извършена от страна на служителите на летището\", допълни тя, предаде репортер на Novini.bg.  \"Само едно лице е било проверено. Ще се установи чие е нарушението - на служителите на \"Гранична полиция\" или на служителите на летище София\", допълни говорителят на главния прокурор.  \"Престъплението е умишлено и то ще се разследва като такова. Започваме проверка. Чух, че пилотът е платил летищните такси, но това не е изяснено. Въпросът е защо служителите на \"Гранична полиция\" не са уведомени, че има полет и пътниците е трябвало да бъдат проверени\", разкри Арнаудова.   Говорителят на главния прокурор отговори и на въпроси, свързани с други казуси. Като този с арестуваните надзиратели, пускали престъпник от Варненския затвор. \"Затворникът се е освобождавал със съдействието на трима надзиратели на вътрешен и външен портал. Лицето изтърпява наказание за участие в организирана престъпна група за кражба на автомобили, в размер на 6, 8 години затвор. Той е излизал за през деня, като се е връщал вечер в затвора. Ще разследваме и дали излизането на затворника има общо с кражбите на коли, извършени същия ден\", коментира прокурор Арнаудова.  \"Той е имал телефон вътре в затвора, хванахме го със СРС-та, като служителите ни са изчакали някой от надзирателите да му се обади\", завърши Румяна Арнаудова.  ", "date": "2018.07.19", "title": "Прокуратурата с подробности за частния самолет, излетял без проверка от летище София"}
{"url": "http://epicenter.bg/article/Skandal--Porozhanov-se-otmetna---v-stadoto-na-baba-Dora-nyama-chuma/159637/2/0", "text": " и се срещна със собствениците на животните, които трябва да бъдат евтаназирани.   \"   Известната вече баба Дора дойде лично да пита министъра, как така пробите на животните ѝ от 19 юни са отрицателни, а сутринта чула по телевизора как той обявява, че пробите на животните ѝ са положителни, след като втора проба от тях не е взимана.     Министърът кротко я уверява, как ще бъде компенсирана със стадо от 100 животни, които той вече уговорил да ѝ бъдат докарани, както и с пари. Баба Дора обаче категорично  отказва.  - , гневно се обръща баба Дора към Порожанов.  - Положителна има, знаеш, отговоря ѝ министър Порожанов.  -  .  - Да, те са отрицателни!, уверява я министърът.  -   - Не, не, каза ли сме.., опитва се да се измъкне той.  -  , заявава гневно баба Дора пред смаяния министър.   В това време се включва и друга собственичка на стадо, чийто проби са отрицателни, а повторно са обявени за положителни. И на нея министърът не можа да даде адекватен отговор. Затова пък жената обяви, че са ѝ са обаждали от ДАНС да я подпитват кой е ходил да протеста и кой ги е организирал.  Порожанов се опитва да отклони темата.   В кабинета на кмета нахлуват и други животновъди, които също искат обяснение за пробите на животните им, които са отрицателни, а е обявено, че са положителни.   Искате ли да ви пуснем записа?, настъпват го хората.    на министерството, където били качени всички резултати.  Те си искат документи и лично на всеки да бъде обяснено. Порожанов е объркан. -   не спира да пита баба Дора.  . Цяла България знае, че моите проби са отрицателни.  -  , продължава да се оправдава министър Порожанов.  - Имаме запис, ще ви го пуснем сега, отговарят му животновъдите.  -   - От вашата уста грешка, как така, настояват за истината животновъдите, а Порожанов вече не знае какво да каже.  -    - Казахте, че в стадото на баба Дора има положителна проба, не отстъпват животновъдите, които вече са изпълнили кабинета на кмета Христо Христов.  -   отстъпва Порожанов.  - Искам отговор, при мен как долетя чумата, след като моите животни не са в контакт с други, извика същата жена, която е била подложена на разпит от ДАНС.  Порожанов гледа с невярващ поглед. -  Порожанов бърше пресъхналите си устни.    Накрая министърът на земеделието се опитва да обобщи ситуацията и заявява:  -   потретва той. Баба Дора си прехапва устни и не вярва на ушите си.  Порожанов обяснява, че \"в самото село Шарково има животни като контактни такива и за тях важат същите правила\".    Задължително е обаче стадото да бъде евтаназирано, тъй като е било в контакт с други болни животни, пак повтаря министърът.   По-късно пред медиите Порожанов обясни:   Животните от другото стадо - на животновъд от Болярово, са извън града и нямат досег с други такива. Това означава, че ще има достатъчно време, за да се вземат втори проби и да се изчакат резултатите. Ако и те докажат, че има симптоми на чума, тогава тези животни ще бъдат евтаназирани. Останалите стада в района няма да бъдат умъртвявани\",    \" заяви преди това министърът на земеделието Румен Порожанов след заседание на местния организационен щаб, създаден във връзка с болестта.  каза още Румен Порожанов. Изпратени са нови 400 проби във френска лаборатория.   Все още има хора, които не са си взели парите. Това са жителите на 3 села в района. Всички те ще получат обезщетенията си най-късно в понеделник, обещава Порожанов на разгневените животновъди..   Повечето от пробите са отрицателни с изключение на една, извън община Болярово. Въведено е засилено наблюдение в цялата община, както и в останалите погранични общини, подчерта той. Министърът заяви, че всяка заповед за евтаназиране на животни, е придружена с протокол от изследването в чуждата лаборатория.  .  ", "date": "2018.07.19", "title": "Скандал! Порожанов се отметна - в стадото на баба Дора няма чума! Тя: А защо излъга сутринта?(видео)"}
