{"url": "http://epicenter.bg/article/Voenen-helikopter-Mi-17-se-e-razbil-v-aviobaza-Krumovo/156542/2/0", "text": "Военен вертолет Ми-17 се е разбил в авиобаза Крумово, съобщава специализираният сайт aeropress-bg.com. Инцидентът е станал днес вечерта. За сега няма подробности за съдбата на екипажа. Според местни медии в Пловдив, вертолетът се е сринал докато е летял на относително малка височина в района на авиобазата.  Вертолетът е избухнал в пламъци. На летището има линейки и пожарни автомобили. За сега няма официална информация от МО. Очаквайте подробности!", "date": "2018.06.11", "title": "Военен хеликоптер Ми-17 се е разбил в авиобаза Крумово"}
{"url": "http://epicenter.bg/article/Simeon-Dyankov--Sega-e-momentat-da-vlezem-v-chakalnyata-na-evrozonata/156466/2/0", "text": "Сега е моментът България да подаде молбата си за ERM 2 или така наречената чакалня на еврозоната. Това заяви категорично пред Нова телевизия бившият финансов министър Симеон Дянков.   „Важно е да се каже, че сега кандидатстваме за чакалнята, там се чака поне 2 години и половина. Швеция например вече чака 9 години, нарочно, те така са решили. Сега е моментът да тръгнем нататък, защото това веднъж за винаги ще премахне темата България на първа скорост ли е, на втора ли е. Ние трябва да сме на първа скорост, това ни е шансът”, заяви Дянков.   Дянков коментира двете най-силни опасения, свързани с приема на еврото. Първата е, че това би наложило промяна на курса на лева спрямо еврото. „20 години вече имаме фиксиран курс и това е със закон. Промяна няма как да стане 240 депутати незабележимо да гласуват друг курс. С този курс ще влезем в еврозоната”, категоричен бе Дянков.  Отговорът е „не” и на въпроса ще има ли инфлация след приемане на еврото, каза още финансистът.   По думите му ако сега не влезем в чакалнята, вероятно ще трябва да чакаме още пет години. С влизането на чакалнята ще отпадне въпросът на каква скорост ще се движи България. „Ние трябва да сме на първа скорост и сега е моментът да напомним на Европа собствените й правила”, подчерта Дянков.  Влизането в банковия съюз не е сред Маастрихските критерии, каза още той.   „Не предстои финансова криза в Европа в рамките на следващите няколко години. Икономически следващите 3 до 5 години ще са добри години за Европа. И време е и България, и цяла Европа да помисли по-дългосрочно”, подчерта бившият финансов министър. „Единственото предизвикателство, което имаме, е президентът Тръмп, но не толкова от икономическа гледна точка, а от гледна точка на тази зрелищна политика, или по-скоро зрелище, отколкото политика, която той се опитва да прави и спрямо Европа”, заяви Дянков.   Що се отнася до срещата Тръмп-Ким Чен-Ун, Дянков заяви, че не очаква нищо „освен много шум”.   Дянков коментира е евентуалното рестартиране на АЕЦ „Белене”: „Това не ми харесва и ми прилича на търсене на теле под вола. ЕС няма да позволи Китай да е собственик на такъв стратегически обект. Шансът на България е нулев”.  Според Дянков в момента се губи ценно политическо време с тази тема. Той подчерта също, че никой частен инвеститор няма да се съгласи да инвестира без държавна гаранция.      ", "date": "2018.06.11", "title": "Дянков: Сега е моментът да влезем в чакалнята на еврозоната, следващите 3-5 години ще са добри"}
{"url": "http://epicenter.bg/article/Tomislav-Donchev-zashtiti-saprugata-si--Utre-nyakoy-mozhe-da-poiska-da-se-razgranicha-ot-mayka-si-/156467/2/0", "text": "Съпругата ми не е политик и изказва собствено мнение. Не виждам никакъв език на омразата. Това, че ми е жена не означава, че трябва да седи по цял ден вкъщи и да бродира. Тя е професионалист и самостоятелна личност. Никога не съм се опитвал да й налагам цензура. Няма език на омразата. Едва ли някой ще оспори факта, че всички български граждани трябва да спазват закона и едни същи правила - без значение на социалния им статус, етническия и религиозния им произход. Нали не си представяте, че ще хвана тоягата и ще тръгна по циганските махали? Не виждам нищо нередно в поста на съпругата си. Всички трябва да спазват закона. Когато някой извърши нарушение, трябва да си плаща глобите.   Това каза в сутрешния блок на БТВ вицепремиерът  . Той коментира поста на съпругата си Светлана в социалната мрежа Фейсбук. В него тя написа, че времето на моркова за циганите е изтекло и е   и да осъди езика на омраза.   \" . Аз стоя зад това какво съм казал и написал. Не го прехвърлям на вас. Според мен не се прави достатъчно за интеграцията на ромите. Трябва най-вече да работим за образованието. Държавата се е захванала с това. Всеки има право на свобода на словото, стига да не нарушава доброто поведение\", категоричен беше Дончев.   \"  В конкретния случай става въпрос за музика, увеличена докрай, която тормози цял квартал. Светлана не е политик, поправете ме ако греша. Нейната позиция е на гражданин и тя има право да я изразява. \"Моркова\" и \"тоягата\" са метафори за това, че трябва да се следва закона. Има ли спор по отношение на това, че всички граждани трябва да спазват правилата\", попита вицепремиерът   \"Тя е жената до вас и според общоприетите правила трябва да спазва други норми и да не използва такъв език. Вие сте политикът до нея\", продължи да настоява Хекимян.   Вицепремиерът обясни, че тя не плете гоблени по цял ден вкъщи и си е платила за думите. . Знаете, че така стоят нещата\", разкри Дончев.    . Вероятно и вие не се разпознавате сред тъпите журналисти. Има нужда проблемът да бъде сложен на масата. Едва ли някой би намерил аргумент \"против\", ако държавата се легализира в посока всички българи да спазват едни и същи правила, без значение от каква етническа група са\", допълни той и обясни, че   Според него несъмнено трябва да има интеграция, но и следване на правилата.   Хекимян даде пример за друга дама на известен политик, която обича да изразява мнението си в социалните мрежи и често бива нападана за това - президентшата Деси Радева.   .    Водещият продължи разговора с друга гореща тема - екзекуцията на Пелов. Томислав Дончев е убеден, че МВР не са постигнали успех с този казус, но трябва да бъде изяснен. Той потвърди, че е работено много за залавянето на избягали затворник.   Дори самият Дончев се е убедил сам: \" \" Министърът е универсално виновен. Винаги.  И на мен ми искат оставката заради съпругата ми.  \", каза вицепремиерът по темата за убийството на Владимир Пелов.   Заместникът на премиера потвърди, че може да има \"прегръдка\" между ГЕРБ и БСП за проекта АЕЦ \"Белене\".  \"Може да бъде възможно. Слушах много коментари, въпреки поражението за нервната ми система. Дори човек, който долу си разхожда кучето сега, ако го качите тук, със сигурност ще се прави, че разбира и час ще ви говори за енергия. Възможен е \"старт\" на проекта. Участието на държавата може да е до размера на обурудването, с което разполага. Ще се търси инвеститор, който да вярва в пазара ни.   \"Явно имаме стотици хиляди експерти по ядрена енергетика. Наслушах се на много коментари. Позицията на държавата за АЕЦ \"Белене\" е ясна.   Това е. Точка.  обяви Дончев.", "date": "2018.06.11", "title": "Томислав Дончев защити съпругата си: Утре някой може да поиска да се разгранича от майка си!"}
{"url": "http://epicenter.bg/article/Osadeniyat-za-pedofiliya-Kuzov-ne-iska-da-napuska-DPS--sravni-se-s-Nelsan-Mandela/156504/2/0", "text": "ДПС изгони по един от най-позорните начини осъденият за педофилия Владимир Кузов, той обаче не дава индикации да си тръгва от партията. Само дни след като уж бил приет, бившият депутат бе прокуден от председателят Мустафа Карадайъ, тъй като бил приет против правилата и устава на партията, а членската му книжка не била валидан.   На съвсем друго мнение обаче е Кузов, който пред \"България он еър\" заяви, че от ДПС били длъжни да му пратят протокол, членската му книжка била издадена съобразно устава.   Владимир Кузов подчерта също, че отиването му в ДПС е продиктувано от това, че това е либерална партия, където е отишъл със своята присъда, която определя за \"политическа\". \"Една политическа присъда се характеризира с няколко белега. Нямаш никакви доказателства, имаш неопределено време, неопределено място, неопределени свидетели\", заяви Кузов.   Владимир Кузов се надявал, че именно в ДПС ще намери разбиране, като пострадал човек, тъй като според него това била партията, която се грижи за правата на хората.   \"И най-важното, за устояване демократичните принципи на България и правовата държава. Аз съм приел тази роля да бъда жертва на съдебната система и считам, че ще продължа да се боря, както са се борили дори хора, като Нелсън Мандела и т.н.\", категорично заяви Владимир Кузов.", "date": "2018.06.11", "title": "Осъденият за педофилия Кузов не иска да напуска ДПС, сравни се с Нелсън Мандела"}
{"url": "http://epicenter.bg/article/Tatyana-Doncheva--Narodat-sam-dade-darzhavata-na-mafiyata/156506/2/0", "text": "„Разбирането на премиера е всеки да си знае мястото. Парламентарната република за хора като него е непознато понятие“. Това коментира за предаването „ЕвроДикоф“ на телевизия „Евроком“ Татяна Дончева, председател на „Движение 21“ по повод отсъствието на Бойко Борисов близо една година от пленарна зала.   „Това е милиционерска държава, в която им ясна йерархия. И начело на пирамидата е Кралят-Слънце. Това е манталитет, който се налагаше много години. Започна от 2005 г. от Столичната община и сега той от висотата на третия си мандат може да каже, че е друго измерение, може да каже „аз съм човек, който си говори на ти с европейските лидери, поради което „Вие кои сте?“, коментира Дончева.   По думите й българският народ сам си е виновен за положението в момента, защото масата е почувствала близък Бойко Борисов и си го е избрала за ръководител. „Не е виновна Корнелия Нинова за това, че българският народ даде държавата на мафията. До някъде може да бъдат обвинени старите лидери на БСП, че са проявили недалновидност и късогледство, само до там“, подчерта Татяна Дончева.   „Народът лека полека се приземи към 80-те години на миналия век благодарение на едни трайни установки в себе си – много добре да знаеш кой е шефът и кога какво трябва да нареди. Хората казват „Кой, ако не Бойко Борисов?“, подчерта Дончева и допълни: „Ами добре, живейте си така, щом ви харесва!“.   Мястото на българския премиер сред световните лидери тя коментира така: „Европейските лидери, Путин, и Тръмп имат свойството да живеят от висотата на положението на императорите, на хора които определят посоките на движение на света. Трябва да ги респектираш, за да се държат към теб уважително. Към малките държави те подхождат изключително пренебрежително и ако намерят някой шут, който да го сгъват както си искат, да го третират по безобразно унизителен начин, те го правят така, между другото. А Бойко Борисов по отношение на всички световни лидери, с изключение на Ангела Меркел, си позволява да хитрува на дребно, да дава обещания, които няма намерение да изпълни. Борисов има сервилно отношение към световните лидери, което ги поставя в недоумение“.", "date": "2018.06.11", "title": "Татяна Дончева: Народът сам даде държавата на мафията"}
{"url": "http://epicenter.bg/article/ChSI-prodava-sofiyskata-zala--quot-Universiada-quot-/156517/2/0", "text": "Частен съдебен изпълнител продава зала \"Универсиада\" в столицата. Обявлението е публикувано в регистъра на публичните продажби, а началната цена е 15,6 милиона лева, съобщи Money.bg. Офертите ще се събират до 12 юли т.г.   Имотът е със застроена площ 4 130 кв. м. и се включва три зали, десет кабинета, една радиокабина, една осветителна кабина, три коментаторски кабини и четири съблекални.   Money.bg припомня, че зала \"Универсиада\" бе приватизирана през 2008 г. от правителството на НДСВ. Тогава тя стана собственост на \"Велдер Билд\" ЕАД за 9,5 милиона лева. Собственик на компанията е \"Велдер-БГ\", а 100% от нейния капитал се притежава от швейцарското \"Съксес инвест\" АГ.   Управител е Георги Драгомиров - 74-годишен мъж от с. Негованци, станал популярен в медиите като \"бедняка милионер\" заради огромния брой компании, които \"управлява\" и мизерията, в която живее.   \"Велдер-БГ\" е регистрирана на столичния бул. \"Цар Борис\" III - където бе офисът на банкера Цветан Василев, собственик на \"Корпоративна търговска банка\".   \"Велдер-БГ\", \"Велдер Пропъртис\" и \"Велдер Билд\" са имали общо 39,5 милиона лева непогасени задължения към КТБ, показа докладът на \"Аликс Партнърс\". Одиторското дружество включи трите дружества в списък \"канали за финансиране\", или иначе казано \"бушони\".", "date": "2018.06.11", "title": "ЧСИ продава софийската зала \"Универсиада\""}
{"url": "http://epicenter.bg/article/Krastat-pri-memoriala-na-zhertvite-na-komunizma-vzet-ot-groba-na-ovcharya-dyado-Vato/156520/2/0", "text": "Кръстът при паметника на жертвите на комунизма до НДК е взет от гробището на село Гинци през 1991-92 г. Бил е на дядо Въто, а бившият депутат от СДС в 38-то НС - Васил Станилов(вече покойник), е платил за него 1000 лв. на кмета на селото.   Това разказа отец Александър Тимчев на заседанието на комисията по култура в Столична община, пише „Офнюз“. Протойереят, който служи в параклиса до НДК и в село Ромча, заяви, че Станилов е поискал от кмета да му намери някой кръст и е дал на управника пари, но \"това си е кражба\". Дядо Въто, който е бил овчар, има наследници, трябва СО да върне на внуците му кръста, категоричен бе отец Александър.   Общинският съветник от ВМРО Димитър Антов предложи да направи дарение на СО, за да се изработи реплика на кръста върху мемориала, а сегашният да се върне на наследниците на възрастния човек.   Комплексът на жертвите на комунизма няма отделен акт за собственост, той е на Столична община, обясни зам.-кметът по култура Тодор Чобанов. За да стартира процедурата по смяната на кръста и връщането на този на дядо Въто в Гинци, отец Александър ще сезира официално Столична община.   Мемориалът се намира в източната част на парка пред Националния дворец на културата. Състои се от паметна стена с дължина 58 м., облицована с черен полиран гранит, върху която са изписани имената на 7526 от жертвите, старинен оброчен християнски кръст, вкопан в земята пред централната част на паметната стена и малък православен храм-параклис „На всички български мъченици“, с мозайки, изрисувани от Асен Гицов безвъзмездно.", "date": "2018.06.11", "title": "Кръстът при мемориала на жертвите на комунизма взет от гроба на овчаря дядо Въто"}
{"url": "http://epicenter.bg/article/Sindikatite-vnasyat-kolektivna-zhalba-do-Saveta-na-Evropa-sreshtu-Balgariya/156522/2/0", "text": "Три синдиката ще внесат колективна жалба до Съвета на Европа срещу България. КНСБ, КТ \"Подкрепа\" и Европейската конфедерация на профсъюзите смятат, че е нарушено правото на колективно договаряне на държавните служители. Това обяви президентът на КНСБ Пламен Димитров при представянето на годишния доклад на синдиката за нарушаване на трудовите права, предаде БНР. „Хората започват да си търсят правата все по-активно. Това е нашата силна амбиция - да продължаваме да го правим, така че всеки един да негодува, когато му нарушават правата и да търси с кого да ги защити. Ако синдикатите не могат, ако няма синдикатите, има контролни органи, има други възможности, но нетърпимостта към нарушението на правата е другата ни цел“.   Документът ще бъде обсъден от парламентарната социална комисия.   Увеличава се броят на забавените заплати в страната. В сравнение с 2016 година, през миналата година те са със 7 милиона лева повече - над 28 милиона. Това е също една от констатациите в годишния доклад на КНСБ за нарушения на трудовите права. Продължават случаите на работа без сключени трудови договори, както и нарушения, свързани с колективното договаряне.", "date": "2018.06.11", "title": "Синдикатите внасят колективна жалба до Съвета на Европа срещу България"}
{"url": "http://epicenter.bg/article/-Bivshiyat-sledovatel-Tsvetanov-za-izbyagaliya-zatvornik-Radoslav-Kolev--Nay-veroyatno-shte-ubie-chovek-/156464/3/0", "text": "Най-вероятно ще направи това, което направи другият избягал - да лиши от живот някого. За тях това е живот, това е статистика. Нищо няма да го спре. Това коментира бившият следовател Андрей Цветанов по повод издирването на авера на убития избягал затворник Владимир Пелов – Радослав Колев в ефира на Нова телевизия.   По думите на експерта обичайно и задължително е затворникът да промени външния си вид. „Но обичайно и задължително е да имаме връзка с криминалния свят“, посочи Цветанов.   Той даде за пример свой стар случай, където криминално проявен е дал информация за извършител на побой няколко дни по-късно. По отношение на това дали Колев не е вече в чужбина, експертът се въздържа от прогнози.   „Не знам дали той разполага със средства. Големите босове на трибуквените и трицифрените групировки са в чужбина, но те имат пари“, коментира той.   „Не зная къде е грешката. Не знам защо не си синхронизираха работата. Бягат двама и убиват човек. И вината не е само на МВР. Вината е на прокуратура и следствие и разследващия. Денонощно трябваше да се работи. В случая 30 дни нищо не знаем за тях. Или поне ние не знам. Колегите може и да са имали информация“, каза още той.   Припомняме, че Владимир Пелов и Радослав Колев преди близо два месеца зрелищно избягаха от Централния софийски затвор. Пелов бе убит на 5 юни късно вечерта при стрелба с друг опасен бандит – Марио Панчев в центъра на Ботевград. Все още няма следа от другия духнал пандизчия – Радослав Колев.", "date": "2018.06.11", "title": "Бившият следовател Цветанов за избягалия затворник Радослав Колев: Най-вероятно ще убие човек!"}
{"url": "http://epicenter.bg/article/Edinstveniyat-otselyal-sled-napadenie-na-Radoslav-Kolev--Toy-e-zhestok-sadist--napravi-me-nevinna-zhertva/156465/3/0", "text": "„Той е жесток садист”, така Тихомир описва жестокостите, които е преживял.   „Колев е смел, хладнокръвен, безпощаден и няма нещо, което да го трогне. Ако попадне някой на него и го застраши, може би ще е склонен да направи същото, каквото направи с мен и Румен”, сподели Каменов пред камерите на Нова.   През 2014 г., след скандал, Колев убива с особена жестокост компютърния специалист от НАП Румен Шопов. Разбива главата му с чук, души го, а накрая прерязва сънната му артерия с нож. Следващата жертва трябвало да бъде Тихомир, който по това време бил съквартирант с Шопов.    „Когато се прибрах, всички врати бяха затворени, което не беше нормално. Тогава се появи Радослав от една от стаите. И каза да вляза и да седна, защото те са от 4-то районно и искат да ми зададат няколко въпроса за Румен. Аз ги помолих да се легитимират, те не го направиха и тогава Радослав скочи и започна да ми нанася ударите. По главата, по лицето и по тялото, първо с ръце, после с нож и чук. Имам една голяма дупка в главата, която ми е от чука -успя да ми счупи черепа.   Имаше една огромна дупка, в която сложихме тениска, за да спре кръвта, докато дойде линейката. Всички белези са ми спомен от него”, добавя Тихомир.   След всичко преживяно, Тихомир събира сили и се изправя срещу Радослав в съда. Разпознава го, дава показания и Колев е осъден. Тихомир не прощава, не забравя, но продължава напред. Успокоява се, когато Радослав влиза зад решетките, но спокойствието му трае едва две години.   „Няколко пъти не отивам на работа. Крия се, защото не знам какво може да ми се случи”, споделя Тихомир. Докато Радослав е на свобода, оцелелият след нападението ще продължава да живее в страх -  не само за себе си, но и за всеки, който ще пресече пътя на избягалия затворник.   \"Защо той е чакал аз да се появя, аз дори не знаех, че те са се срещали и не знаех, че е там. Защо ме направи една невинна жертва, след като нищо не съм му направил. Благодарение на хората в блока, аз оцелях.  Почи не можех да стигна до съда, психически и физически не можех да стигна. В съдебната зала той ми се извини, но как се прощава такова нещо\", попита още жертвата. \"Чакам да дойде, за да се свърши, или аз ще надделея или той\", каза още Тихомир.", "date": "2018.06.11", "title": "Единственият оцелял след нападение на Радослав Колев: Той е жесток садист, направи ме невинна жертва"}
{"url": "http://epicenter.bg/article/Kurumbashev--Tvardeniyata-na-Novakov--che-Makron-e-pobeden-sa-smeshni/156488/11/34", "text": "  – Аз мога да ви кажа точно какво беше гласувано и кое от него е добро за нас, а кое не е. Стратегическият пробив, постигнат по време на това гласуване, е свързан с директивата за командированите работници. Тя няма да се прилага за международния транспорт. От друга страна обаче, тя важи още от първия ден за превозвачите, които се занимават с каботажен транспорт (превози в рамките на една държава от ЕС б.а.). Така че едното е добро за българските превозвачи, но другото не е. Що се отнася за ползването на кабините за почивка, бе гласувано седмичните почивки и намалените седмични почивки да се ползват в хотел или друго място, осигурено от работодателя.   Хубавият момент за нас е, че не е задължително шофьорите да се прибират вкъщи, като могат да почиват на друго посочено от тях място. Това е дефиницията, за която дълго време се борихме, защото превозвачът може да реши да не почива в дома си, а на адрес, който е по-близко до работата му. Сега вече шофьорът не трябва да се прибира на всеки три седмици вкъщи, но бе гласувано по-безумно решение. Според него задължително е само камионът да се връща на всеки три седмици. А машината няма как да се върне без водач. Шофьорът няма как да каже на камиона – ти се прибирай, пък аз ще остана тук. Така че всъщност това е текстът, който сега е по-тежък от предишния. Но аз се надявам, че той може да падне при преговорите със съвета, защото мисля, че точно държавите, които са в Съвета на ЕС, не биха приели текста.   Бе решено, че шофьорите ще могат да използват кабините за почивка само, ако камионите са паркирани в обособени зони, които обаче никъде не съществуват в момента в Европа. Към тези зони за паркиране са разписани изисквания колко душа, какви видове кухни, какви пейки за отдих трябва да има, включително да има осигурени условия за равенство на половете на тези паркинги. Това са изисквания, които ги няма на нито един паркинг. Така че на практика почивката в кабините се забранява. Единствено камионите могат да се ползват за т.нар. дневна почивка. Това не е добре за нас.   В същото време каботажът се лимитира до 7 дни от месеца, като той не може да се осъществи наведнъж, а трябва да бъдат 48 плюс 48, плюс още 48, плюс още 24 часа ползвани. И освен това камионите могат да бъдат ползвани по друг начин само, когато се връщат към държавата, от която са тръгнали. Ако българският камион е разтоварил в Германия, той не може да отиде в Холандия за каботажни превози, защото Холандия не е по пътя между Германия и България. Но, ако един камион е разтоварил във Франция и се връща в България през Германия, вече може да направи каботаж в Германия.   Изводите са, че, общо взето, посланието на западните държави към нас от това гласуване са: „Не пипайте каботажа, не се занимавайте с каботажа, а в замяна на това ще ви оставим да вършите международните превози“. Освен това се въвежда изискването от 2022 до 2024 г. да се монтират тахографи от ново поколение. Това създава условия за корупция. Това е свързано с нови разходи на фирмите. Тези тахографи трябва да се слагат фабрично на новите поколения превозни средства.     – Сега по всяка вероятност ще бъде атакуван мандатът на транспортната комисия, ще се отиде директно на триалог и ще се отиде в пленарна зала и там отново ще има гласуване. Когато гласуването е завършило по един начин в комисията по социална политика и заетост и по друг начин в комисията по транспорта, трябва да кажем, че е много трудно да се предположи как ще завърши в пленарна зала. От тази гледна точка, възторжените изпълнения и изявления от типа на това, че имало някаква пълна капитулация на закона Макрон е много далеч от истината. Да запазим търпение, е по-скоро моят призив и да продължим да работим заедно с колегите си, за да задържим резултатите, които сме постигнали в транспортна комисия, от които, пак подчертавам, че не всички са благоприятни за нас.     – Ще се въздържа от прогноза, защото не е честно да се обезкуражават хората. От друга страна, не бих искал да давам някакви такива фанфарни обещания – ние ги разбихме. Нека изчакаме гласуването. Резултатите от парламента ще ги разберем сравнително бързо, тъй като гласуването ще бъде или на тази сесия, която е тази седмица в Страсбург, или на последната лятна сесия, която е в началото на юли в Страсбург. В момента сме в деликатна ситуация. Едно решение на комисия винаги може да бъде пререшено в пленарна зала. Мачът не е свършил.     – Както се вижда, бодряшките твърдения, че е отпаднала забраната шофьорските кабини да се използват за почивка не е вярна. Тази забрана я има. Освен това твърденията, че френският президент Макрон е бил разгромен са, меко казано, смешни. Оказва се, че във френската националната история е имало само два погрома. Първият е при Ватерло, където фелдмаршал Уелингтън е победил Наполеон Бонапарт, а вторият е в Брюксел, където Макрон е капитулирал под натиска на евродепутата от ГЕРБ Андрей Новаков. Това е в кръга на шегата, разбира се.     – Появяват се, но при тях противопоставянето не е толкова остро. По-скоро това е битка между географския център на Европейския съюз. От едната страна са Германия, Франция, Холандия, Австрия, страните от Бенелюкс и Скандинавия. От другата страна са не само страните от Вишеградската четворка, Прибалтика, България, Румъния, но и държави като Италия, Испания, Португалия и Ирландия. Защото и на ирландските и португалските шофьори им е трудно да се прибират на всеки три седмици.     – Рано е още за цялостна оценка, но тук нещата трябва да се разделят. От една страна, трябва да се види с какво България допринесе за развитието на цялостното европейско законодателство, а от друга – как сме успели да защитим националните си интереси. Според мен щеше да бъде по-добре за нас, ако бяхме решили проблемите около мобилността на превозвачите по време на нашето председателство, а не да го прехвърляме на Австрия.     – Внасянето на документи не означава гарантирано приемане. Тук по-скоро има политически обструкции срещу приемането ни, защото формалните критерии страната ни отдавна ги е изпълнила. Това не е правилен подход на Брюксел и ЕЦБ. А в тази чакалня, чрез валутния борд, сме повече от 20 години. Две години ще ги изкараме, но това не означава, че веднага след това ще бъдем приети в еврозоната. Всички знаят, че сме най-бедната държава в Евросъюза и заради това все повече ни говорят за конвергенция, искат по-високи доходи у нас, за да ни дадат евро. А повишаването на доходите не става с магическа пръчка. Ние вече сме консумирали недостатъците от еврото, защото сме отдавна вързани за него. Трябва вече да усетим ползите, каквито са евтините кредити например. Съществуват и рискове от спекулации. Затова, според мен е добре в периода преди еврото да дойде, у нас цените да се изписват и в левове и в евро, за да няма опити за въвеждането на трънския курс.  ", "date": "2018.06.11", "title": "Курумбашев: Твърденията на Новаков, че Макрон е победен са смешни"}
{"url": "http://epicenter.bg/article/Metaforichnite-peyzazhi-na-Nikolay-Raynov---prozortsi-kam-skriti-svetove-na-lyubov-sastradanie-i-krasot/156482/6/0", "text": "  Николай Райнов е една от най-удивителните творчески личности в новата история на България. Ренесансово надарената му натура впечатлява, а понякога плаши съвременниците му. Поет, график, белетрист, философ, декоратор, събирач на български народни приказки и приказки от цял свят, историк на изкуството – той създава колосално по обем творчество, което още чака своето пълно академично издание. Той е един от малкото интегрални културни фигури на своето време, който облъчва със своя талант и духовна мощ почти половин век.   Неистовият стремеж към познанието владее още малкия Николай Райнов. Сякаш той следва съвета на великия Леонардо да Винчи – колкото повече знаеш, толкова повече обичаш. И скитайки в планините и горите със своя баща, той опознава все повече и повече българската природа. Наблюдателността му се изостря с годините и той постига удивителното качество, съзерцавайки природните феномени да разбира, че човешкото сърце и душа пулсират с един и същ ритъм, както ритъмът на Натурата. Цвят, форми, усещания, мирис, прозрение и вглъбяване – всичко това съдържа отражението на основния замисъл на Великия архитект на вселената. Цялото мироздание се оглежда дори в малката тревичка или цвете, както и в цветето и тревичката са кодирани вечните закони на мирозданието. Самият Николай Райнов заявява: „В природата и цветята, и звездите, и човекът, и снежинките, и ароматът – всичко обладава невидим скелет, облечен във видими форми. В него се крепят именно тия форми“.   Развивайки през годините приказно-баладичния си декоративен стил Николай Райнов отделя най-много внимание на пейзажите. Ако човек продължително време съзерцава неговите странни и екзотични пейзажи, ще бъде поразен от възвишеното съдържание и от удивителната многопластовост на внушенията. Достатъчно е тук да споменем само „Облачен ден“, „Белите облаци“, „Бялото цвете“, „Звездна нощ“ или „Пеперуди“. Най-поразяващ обаче е един удивителен цикъл с общо название „Полски цветя“. Тези пейзажи показват уникалната способност на художника изобразявайки и най-дребните детайли – венчелистчетата, тичинките, дори цветния прашец, да прониква отвъд видимото, да осъзнава, че зад видимата форма има други многобройни и различни светове. Декоративната филигранност на рисунъка е съчетана с философско съзерцание, с вслушване в неуловимото дихание на жизнената субстанция, която пронизва всичко видимо и невидимо.   Светлин Русев, маестрото, който притежаваше и вътрешно зрение, дадено само на малцина, ни поднася най-проникновеното наблюдение върху поетичните пейзажи и декоративни фантазии на Николай Райнов: „Николай Райнов – този самороден български аристократ и хуманист, човекът, който виждаше повече от видимото, можеше с търпението на знаещия и възторга на детето да стои пред простите билки и цветя, съчетавайки любовта си към точната истина с въображението на поета, аналитичната мисъл – с прозрението на сърцето. Един разцъфнал цвят, едно изразително в своята неповторима приказност дърво или странната красота на една златна птица – това е обикновената природа, но погледната с онзи поглед, за който зрението не е просто и само начин за информация, а проникване в сърцевината на природните форми, в онези взаимоотношения и естетически връзки, при които прекрасното се разкрива в неговия най-чист приказно-фантастичен вид – в едно колкото декоративно, толкова и емоционално смислово пространство, при което основното и второстепенното, реалното и иреалното са органично вплетени като скъпоценни камъни в един свят на слънце и красота, на изтънченост и чистота, на нега и блян по непостижимото.“   Поетичните пейзажи на Николай Райнов са прозорци към скритите светове на любовта, добротворството, състраданието и милосърдието, към красотата и свободата, които са кодирани във всяка човешка душа.", "date": "2018.06.11", "title": "Метафоричните пейзажи на Николай Райнов - прозорци към скрити светове на любов,състрадание и красот"}
{"url": "http://epicenter.bg/article/Avstriya-shte-poeme-predsedatelstvoto-na-Saveta-na-ES-s-pishten-alpiyski-spektakal/156462/7/0", "text": "Амбицията на Австрия е по време на председателството да поведе Съюза по пътя нагоре и това трябва да се почувства още от първия ден. Под мотото \"Здравей Европа\", е организиран тържественият акт, на който българският министър-председател Бойко борисов ще предаде ръководството на Съвета на ЕС на своя австрийски колега Себастиан Курц. Очакват се около 7000 гости, които ще участват на семеен алпийски пикник около горната станция на лифта на Планай, и 20 000 гости, които ще са в долината.   На алпийския стадион ще бъде организиран голям концерт с известни лица от шоубизнеса и състави от европейските страни, а точно под върха Планай, висок 1906 метра, край местността Приказна поляна ще стане официалното предаване на председателството.", "date": "2018.06.11", "title": "Австрия ще поеме председателството на Съвета на ЕС с пищен алпийски спектакъл"}
{"url": "http://epicenter.bg/article/Izsledvane-na--Trend--Blizo-polovinata-balgari-shte-gledat-svetovnoto-po-futbol/156499/8/0", "text": "Близо половината българи (46%) ще гледат предстоящото Световно първенство по футбол. Сходен дял (47%) декларират, че няма да го гледат. Съвсем очаквано има съществена динамика в разбивката по пол, като 80% от гледащите ще са мъже, а жените ще са само 16%. Това показва изследване на „Тренд“ *.  15% от пълнолетните българи декларират, че ще гледат почти всички мачове от световното, а 20% заявяват, че ще следят повечето мачове. Други 15% заявяват, че ще гледат едва няколко мача от първенството.  Българите ще подкрепят в по-голяма степен футболните отбори от европейските държави – Германия (12%), Испания (11%), Англия (9%). Едва на четвърто място по подкрепа е отбор от Южна Америка – Бразилия с 6%. Домакините на световното – Русия ще бъдат подкрепяни от 5% от българите. Половината от българите не знаят или не могат да преценят кого биха подкрепяли.  На въпрос кой според тях ще спечели Световното първенство по футбол тази година, се възпроизвеждат сходни данни като тези за подкрепата. 12% смятат, че Германия ще спечели, 8% смятат, че това ще е Испания, други 8% Англия и Бразилия.  Два пъти повече от българите (37%) са на мнение, че отборите от Европа са по-добри по футбол от тези от Южна Америка (16%).  Българите предпочитат в най-голяма степен да гледат мачовете от Световното първенство „вкъщи с приятели“ (16%), а 13% предпочитат това да е „вкъщи със семейството“. Всеки десети декларира, че предпочита да гледат мачовете в „заведение с приятели“. Заведението е избор в по-голяма степен на най-младите (18-29 г.), което е обяснимо с това, че това са хората с по-малко семейни задължения и по-динамичен начин на живот.  7% пък от анкетираните заявяват, че ще следят мачовете от Световното сами от вкъщи.", "date": "2018.06.11", "title": "Изследване на „Тренд“: Близо половината българи ще гледат световното по футбол"}
{"url": "http://epicenter.bg/article/Suzanita-publikuva-chisto-gola-snimka-i-zayavi--Az-sam-skandal--ne-go-tarsya-/156484/10/100", "text": "Сузанита се показа почти както майка я е родила. Не за първи път разюзданата лолитка скандализира обществото с гола снимка. Този път на нея малката съблазнителка се пусна дибигюс гола, само по парфюм, съобщава \"Телеграф\".   Припомняме, че на 15-годишната певица й бе наложена забрана да не се появява без дрехи на публично място, след като възмутен граждан подаде неотдавна сигнал в ДАЗД по повод клипа към най-новата й песен с попфолк певеца Ангел - „К`во става, брат“.   Факт е, че и в най-разкрепостените страни по света дори 20-годишна (какво остава за 15-годишна) няма право да се показва гола на снимки!    Явно обаче на нахаканата щерка на Орхан Мурад не й дреме много за законите от морално естество, не изпитва свян от голотата и крехката си възраст, и намира винаги начини да скандализира обществото с възмутителното си поведение.   Този път, прикривайки наблъсканите с 400 кубика силикон детски гърди с две кутии от парфюм!   \"Аз съм скандал, не го търся. Свиквайте, защото тепърва започвам\", заканва се Сузанита по повод поредната си публична провокация. ", "date": "2018.06.11", "title": "Сузанита публикува чисто гола снимка и заяви: Аз съм скандал, не го търся! (Снимка)"}
{"url": "http://epicenter.bg/article/Chereshov-fach/156507/9/14", "text": "Необходими продукти: масло - 3/4 ч.ч. ; захар - 1/2 ч.ч. ;сметана - 3/4 ч.ч. ;сол - 1 щипка ;желатин - 3 с.л. ;череши - 50 г ;сироп от вишни - 1/2 ч.ч. ;бял шоколад - 100 г ;бонбони маршмелоу - 50 г ;шоколад - 100 г Начин на приготвяне: Маслото, захарта, сметаната, солта и бонбоните Маршмелоу се разтапят на котлона. Добавя се сиропът от вишни. Вари се още 4-5 минути. След което се прибавя и разтвореният желатин. Вари се още няколко минути и се сваля от огъня. Добавят се почистените череши и начупеният бял шоколад. Всичко се разбърква добре. Изстиналата смес се изсипва е тавичка, прибира се във фризера за 1 час. Останалият шоколад се разтапя и с него се залива десертът. Прибира се отново във фризера за поне 3 часа. Готовият фъч се сервира нарязан на квадратчета и овкусен със сметана. Идея: Поднесете десерта с топка сметанов сладолед ", "date": "2018.06.11", "title": "Черешов фъч"}
{"url": "http://epicenter.bg/article/Po-stapkite-na-Charlz-i-Dayana--Megan-i-Hari-shte-se-otpravyat-kam-ekzotichni-destinatsii/156491/10/100", "text": "Принц Хари и съпругата му Меган ще направят тази есен  . Двойката ще посети  , съобщи дворецът Кенсингтън, цитиран от Франс прес. Посещението на херцога и херцогинята на Съсекс ще съвпадне със , създадено по инициатива на принц Хари. Тазгодишното му издание ще се проведе в Сидни. Четирите страни са членки на Общността на нациите, на която Хари е посланик за младежта. Тази първа официална обиколка , които посетиха Австралия и Нова Зеландия. 33-годишният Хари и 36-годишната бивша актриса Меган Маркъл  в параклиса \"Сейнт Джордж\" в замъка Уиндзор.   Източник: Дарик", "date": "2018.06.11", "title": "По стъпките на Чарлз и Даяна: Меган и Хари ще се отправят към екзотични дестинации"}
{"url": "http://epicenter.bg/article/Vladimir-Karolev--Nyama-da-se-stigne-do-pokachvane-na-tsenata-na-benzina/156470/2/0", "text": "„Няма да се стигне до покачване на цената на бензина. Такова обаче, би могло да има в пограничните райони заради предстоящия активен летен сезон”, заяви в студиото на „Здравей, България” икономистът Владимир Каролев. „Търговците на едро винаги правят нещо, което се нарича „застраховка” или хиджиране. За да придобиете представа колко се е променил петролът, ще ви кажа, че в рамките на последния месец се е движил между 70 и 80 долара за барел Брент, което е около 15-20% повече”, добави икономистът Владимир Каролев.   Той сравни цените от преди година, когато тарифите са били два пъти по-малко. И уточни, че през това време в България цената на петрола не се е повишила двойно. Над 50% от цената на горивата в България е акциз. Ако на бензиностанцията платим 2 лева за някакво гориво, от тези пари малко над 1 лев отива за акциз”, каза още Каролев. И поясни, че някои райони на България, където няма голяма конкуренция, цените на горивата са по-високи.", "date": "2018.06.11", "title": "Владимир Каролев: Няма да се стигне до покачване на цената на бензина"}
{"url": "http://epicenter.bg/article/Biser-Petkov--Dohodite-v-Balgariya-sa-nay-niskite-v-Evrosayuza/156471/2/0", "text": "Доходите в България са най-ниските в Евросъюза, а безработицата е под средната. Това каза в „Денят започва” на БНТ социалният министър Бисер Петков. „Това е и предизвикателството - да се работи за повишаване на доходите. Основният начин това да се случи е чрез трудовата заетост. Пенсиите са нетрудов договор, но при ниски доходи не можем да очакваме високи пенсии. От 1 юли всички пенсии ще бъдат преизчислени с по-голямата тежест на година осигурителен доход, което ще доведе до ръст с 3,8%”, каза социалният министър.   Петков коментира и резултатите от българското европредседателство: „Мисля, че успяхме да се справим с това голямо предизвикателство. Пълната оценка може да се даде от министъра на българското европредседателство”. „На 21 юни предстои редовно заседание на Съвета на министрите, което ще се проведе в Люксембург и след неговото провеждане можем да кажем до колко е било успешно. Много важен е оставащият един месец от председателството ни. Мисля, че реална промяна настъпва. Досиетата, по които се работи, предстои да бъдат приети от Европейския парламент. В нашата област - на социалните въпроси - ще дам пример с директивата за командированите работници. В момента това, което предстои, е в пакета \"Мобилност\". Това са много важни въпроси. Установяваме, че България в областта на трудовите отношения е въвела стандарти, които сега се приемат в ЕС”, заяви Бисер Петков. ", "date": "2018.06.11", "title": "Бисер Петков: Доходите в България са най-ниските в Евросъюза"}
{"url": "http://epicenter.bg/article/Kurumbashev-i-Novakov-v-spor-po-temata-za-paket--quot-Mobilnost-quot-/156472/2/0", "text": "\r\n \r\n Това каза в сутрешния блок на БТВ евродепутатът Петър Курумбашев. Заедно с него гост беше и евродепутатът от ЕНП/ГЕРБ Андрей Новаков. \r\n   \r\n Двамата спориха по темата за пакет \"Мобилност\" и правата на българските превозвачи. \"Превозвачите бяха подведени миналата седмица\", отговори Новаков. \"Нося списък с опорни точки, в който ясно се казва как всичко, което е казал Новаков, трябва да се представи за неуспех. Този списък е излязъл от офиса на колегата Курумбашев. Никога не съм давал квалификации по отношение на Еманюел Маакрон. Никога не съм казвал, че френският президент е на колене. Хората и журналистите кръстиха пакета \"Мобилност\" - \"Макрон\". Тези опорни точки ми бяха дадени от превозвач, който се е почуствал употребен\", разкри евродепутатът от ЕНП/ГЕРБ. \r\n   \r\n \"Това е анализ на моя щаб. В него пише какви успехи са постигнати и какво не е постигнато. Това е съвсем добронамерен анализ на положителното и отрицателното за България от гласуването на промените в пакет \"Мобилност\", разкри от своя страна Курумбашев. \"Е, все пак казвате, че има успехи за България.  Огромната част от исканията на българските превозвачи бяха одобрени. Само заедно можем да преборим останалата част от мерките. Сега спечелихме време и вярвам, че и останалите негативни точки ще бъдат преборени. Трябва да работим по същество, а не по опорни точки. Никога не съм заявявал, че това е лично мой успех\", категоричен беше Новаков. \r\n   \r\n \"Всички български евродепутати трябва да работим заедно за интересите на държавата. Никой не трябва да приватизира успехите. Предстоят тежки глаувания в ЕП\", каза още Курумбашев.  \r\n", "date": "2018.06.11", "title": "Курумбашев и Новаков в спор по темата за пакет \"Мобилност\""}
{"url": "http://epicenter.bg/article/Valentin-Radev--MVR-i-Granichna-politsiya-nyamat-otnoshenie-kam-ogradata-po-granitsata-s-Turtsiya/156474/2/0", "text": "МВР и Гранична полиция нямат отношение към отстраняването на скъсвания и пропадане на оградата по границата с Турция. Това става ясно от отговор на вътрешния министър Валентин Радев на депутатски въпрос, предаде репортер на БГНЕС.   Министърът се аргументира с постановление на Министерски съвет, с което е възложено проектирането и изграждането на временно възпрепятстващо съоръжение (ВВС) и прилежащ път към него на българо-турската граница на областните управители на Област Хасково, Област Ямбол и Област Бургас, чиито територии граничат с Република Турция.   Областните управители са бенефициент на средствата, отпускани от Министерския съвет, необходими за проектирането и изграждането на въпросната ограда. Отчитайки това обстоятелство, контролът по осъществяване на споменатите дейности и евентуални причинени щети върху вече изградената инфраструктура вследствие на строителството следва да се осъществяват от областните управители, които са страна по сключените договори за изграждане на ВВС, добавя министърът.   Той допълва, че при изграждането на съоръжението и прилежащия към него път, след приключване на строително-монтажните работи по ВВС от изпълнителите по проектите са предприемани мерки за възстановяване на щетите, нанесени на инфраструктурата.   Така стои и въпросът с общинския път село Радовец - село Филипово - село Присадец в община Тополовград. След приключване на строително-монтажните работи са запълнени с чакъл и подравнени отделни участъци от същия път.   Съгласно Закона за пътищата управлението на общинските пътища се осъществява от кметовете на съответните общини, продължава обясненията си Радев. Това включва и организиране, възлагане, финансиране и контрол на дейностите, свързани непосредствено с проектирането, изграждането, управлението, ремонта и поддържането на пътищата.   С оглед на горното, кметът на община Тополовград, следва да планира рехабилитация на пътя, като потърси съдействие от Областния управител на Област Хасково, който се явява възложител на изграденото съоръжение и прилежащия път към него, уточнява Радев. /БГНЕС", "date": "2018.06.11", "title": "Валентин Радев: МВР и Гранична полиция нямат отношение към оградата по границата с Турция"}
{"url": "http://epicenter.bg/article/Yavor-Gechev--Kazusat-s-kravata-Penka-e-chetvarti-gaf-na-Balgarskata-agentsiya-po-bezopasnost-na-hranite/156476/2/0", "text": "Казусът с кравата Пенка е четвърти гаф на Българската агенция по безопасност на храните (БАБХ) от началото на тази година. Това обяви в студиото на Би Ти Ви Явор Гечев от фондация „Четири лапи”.   Другите три скандала, в които се забърка агенцията, са с лъвчетата Терез и Масуд, умъртвените птици от столичния зоопарк и бедстващите кончетата в Осоговската планина, припомни Гечев. Припомняме, че кравата Пенка прекоси границата ни със Сърбия и прекара 15 дни на територията на западната ни съседка, след което се върна у дома.  Заради това от БАБХ искаха да я умъртвят с мотива, че това е изискване на европейското законодателство. Стопанинът на кравата обаче направи медийно достояние казуса, а кравата стана световно известна и започна кампания за нейното спасяване.   По думите на Явор Гечев БАБХ коли животните на общо основание, защото така е по-лесно и също, защото за тях животните са просто една бройка. Историята е изключително нелепа и показателна  за действията на нашите власти, смята екологът. Според него има пропуски и в законодателството на Европейския съюз. Гечев се надява те да бъдат поправени след казуса „Пенка”. Днес директорът на БАБХ лично ще реши съдбата на Пенка – дали тя ще живее, или ще бъде евтаназирана. В петък от агенцията обявиха, че първоначалните резултати от изследванията на животното са добри – показват, че кравата е здрава. \r\n \r\n \r\n \r\n", "date": "2018.06.11", "title": "Явор Гечев: Казусът с кравата Пенка е четвърти гаф на Българската агенция по безопасност на храните"}
{"url": "http://epicenter.bg/article/Karl-Marks-e-chovekat--koyto-e-dal-horizont-na-progresivnoto-mislene/156480/2/0", "text": "„Правдиви или не, възгледите на Карл Маркс носят отпечатъка на своето историческо време, което обаче далеч не означава, че трябва да се игнорират или забравят. Защото всяко тяхно подценяване означава само едно: теоретично невежество, идеологическо антипристрастие или краен субективизъм.“, така проф. дпн Георги Манолов очерта наследството на политически възгледи на младия К. Маркс за властта, демокрацията и новото социалистическо общество.   В провелата се в Пловдив Кръгла маса „Карл Маркс- 200 години по-късно”, организирана от Областния съвет на БСП Пловдив по повод 200 години от рождението на Карл Маркс участниците обхванаха различните етапи в развитието на икономическите, политическите и философски идеи на Маркс, тяхната роля в съвременното общество, мястото им в политикономическите обяснения на днешния свят. В първата част свои доклади, представиха народният представител от БСП Валери Жаблянов, проф. дпн Георги Манолов, проф. дсн Максим Мизов и доц. д- р Борис Попиванов.   В изказването си Валери Жаблянов постави жалоните на дискусията, очертавайки ролята на Карл Маркс като учен, идеолог и политик. Според политолога Карл Маркс е човекът, който е дал хоризонт на прогресивното мислене, а най-големият му принос е научният подход към социалната действителност и социалната практика и икономиката, разгледани като едно цяло. Маркс е първият учен, който разглежда капитализма като комплексно отношение. Не просто като икономическа система, като система на социални и политически отношения, счита той. В изложението си Жаблянов акцентира върху някои от откритията на Маркс, които имат отношение към съвременния икономически и политически процес. Сред тях бяха въпросите за капитализма и може ли той да се модифицира и да продължи да съществува безкрайно, за масовото разбиране за класите, за принадената стойност и за левите партии.   „Маркс не е просто мислител. Той е фигурата, създател и председател на Първата световна партия на работниците, на първия Интернационал. При него се наблюдава единство между теоретичните му търсения, идеите му, убежденията и практическата му политическа дейност. Той една изключително завършена фигура като историческо и политическо присъствие. Стои ли въпросът назад към марксизма или стои въпросът напред към бъдещия социализъм е голямата тема за дискусия за наследство на Карл Маркс. И БСП е една от малкото леви партии в Европа, която все още има потенциала и мотивацията да потърси нови пътища за развитието на прогресивната левица.“, бе заключението на Валери Жаблянов.   Проф. Манолов акцентира върху идеите на младият Карл Маркс за властта и демокрацията в бъдещото общество. Според него Маркс винаги е правил съществена разлика между демократични и недемократични държави, демократична и недемократична власт, демократични и недемократични институции. За създателя на марксизма демокрацията представлява преди всичко една от формите на държавата, които са собствено дело на самия народ, а изборите са непосредственото, прякото, не само въображаемото, а действително съществуващото отношение на гражданското общество към политическата държава. „В контекста на Марксовите възгледи за демокрацията, на парламента (и парламентаризма) е отредена не по-малко важна роля като институция на властта.   Според К. Маркс парламентът трябва така да устрои своята работа, че да се превърне от говорилня в „работещо учреждение“, т.е. в истински демократична институция на властта. И още нещо – тази институция е необходимо да съхранява по-малко, но за сметка на това най-важните, функции на централизираната власт.“, счита проф. Манолов.   В провелата се дискусия той сподели, че ранните марксистки възгледи за демокрацията логично водят и до някои съществени изводи: първият извод е, че през младохегелианския период К. Маркс третира демокрацията като държавен строй, чието развитие е непрекъснат процес на движение по пътя на усъвършенстване на държавата и обществото; вторият извод се отнася до етапите на развитие на демокрацията въобще, които са: демокрацията като държавен строй, диктатурата на пролетариата като форма на демокрация и общественото самоуправление като висш стадий на демокрацията; и третият извод е, че в контекста на антиномията демокрация – диктатура се забелязва противоречивост от гледна точка и на същността на демокрацията и особено на концепцията за диктатурата на пролетариата.   За старите спорове и нови оценки на наследството на Маркс говори доц. Борис Попиванов. Според него нашето време, вече от 10 години насам, е време на системна криза на капитализма, която се възпроизвежда, в различни измерения и криза, която по силата на социалните напрежения, на социалното недоволство, на социалните наслоения, които предизвиква отново връща в световната и европейската дискусия въпросът за класите.   „Какъв е проблемът от тук нататък, проблемът е, че с тази поява на все по- остри социални напрежения, избуяли социални проблеми, реакцията срещу всевластния неконтролируем и антисоциален капитализъм се засилва. Тоест получава се нещо наречено дясно пренасочване на лявата вълна, тоест социалното недоволство се пренасочва в друга посока и вместо търсене на общество се започва търсене на нация. В този смисъл историческа задача на левите партии в момента трябва да бъде не как да се отказват от Маркс, което ги прави все повече беззъби, а да решат един проблем, който не успяха да решат тогава. Това е проблемът как да се спрат едни явления, които разделят хората, които действат в антихуманна посока и които превръщат справедливия гняв на хората в несправедлив гняв срещу други хора, вместо да насочат своята острота там, където би следвало да се насочи, а именно към несправедливата дълбоко порочна симбиоза на политическа и икономическа власт, вместо да го насочват срещу други хора, срещу най невинните, за което човечеството вече е платило с твърде много кръв и се надяваме повече да не плащаме такава.“   Въпросът „Защо Маркс се завръща Маркс“ никога не ни е напускал, счита проф. дсн Максим Мизов и в доказателство даде пример за това, че в Конгресната библиотека на Ню Йорк, в последните десетилетия, на първо място стои търсенето на трудовете на Карл Маркс.   „Капиталът“ е тема за различни комикси, опери, филми и други форми на изкуството, сподели Мизов, разказвайки за съвременното звучене на идеите на марксизма. Три идеи, според него намират своето доказателство в днешно време. Това са идеята за отмирането на държавата, и тук Маркс се оказва прав, според професора. „Маркс говори повече за гражданското общество, а не за държавата. Неолибералната вълна, която потопи и нанесе тотален погром върху бившия социалистическата лагер използва тази опозиция „Държавата срещу гражданското общество“, и това е марксистка идея. Още нещо - Маркс е първият, който лансира идеята за „всеобщия интелект“. Идея, която от 60-те години на миналия век е в основата на много европейски изследвания. Ричард Барбрук казва, че комунизмът се завръща във виртуалните пространства и слуша вече теориите не от Кремъл, а от Силиконовата долина.“, даде пример за значимостта на идеите на Маркс днес проф. Мизов.", "date": "2018.06.11", "title": "Карл Маркс е човекът, който е дал хоризонт на прогресивното мислене"}
{"url": "http://epicenter.bg/article/Ilhan-Kyuchyuk-organizira-seminar-za-vazmozhnostite-za-zemedelskiya-sektor-v-Ruse/156481/2/0", "text": "Семинар на тема „Актуални възможности за финансиране на земеделските стопанства и селските райони“ се проведе в Русе със съдействието на Илхан Кючюк, член на Европейския парламент от АЛДЕ / ДПС и председател на Младежко ДПС.   Участие взеха и зам.-председателят на ДПС Ахмед Ахмедов, народният представител от ДПС Бюрхан Абазов, областният лидер на партията Дауд Ибрям, областният председател на Младежко ДПС - Русе Метин Ибрямов, членове и симпатизанти на ДПС, както и граждани от областта. Към събитието проявиха интерес голям брой земеделски стопани, млади предприемачи от преработвателната индустрия, както и представители на малкия и средния бизнес.   \"Евродепутатите трябва да създават правила, които да работят за гражданите. Вече се работи по многогодишната финансова рамка за следващия програмен период и поради тази причина е много важно политиките на Европейския съюз да отговорят на очакванията на гражданите”, каза Илхан Кючюк.   Лектори на семинара бяха Бюрхан Абазов, народен представител от ДПС, и Ализан Яхова - сътрудник към Европейския информационен център на Илхан Кючюк в гр. Русе. Заедно с участниците в семинара те обсъдиха темите \"Устойчиво земеделие в област Русе – подкрепа за конкурентоспособни земеделски стопанства\" и \"Възможности за малкия и средния бизнес в селските райони\".", "date": "2018.06.11", "title": "Илхан Кючюк организира семинар за възможностите за земеделския сектор в Русе"}
{"url": "http://epicenter.bg/article/Simeon-II-shte-bade-v-Madrid-za-rozhdeniya-si-den/156483/2/0", "text": "На 16 юни 2018 г. Симеон  Сакскобургготски навършва 81 години. Тази година за празника си той ще бъде в Мадрид, съобщиха от Секретариата на негово величество.   След като миналата година той отпразнува своя 80-ти юбилей в София, сега по изричното настояване на негови дългогодишни приятели, които тогава не успяха да дойдат в България, царят ще прекара рождения си ден в Испания с тях и със семейството си.", "date": "2018.06.11", "title": "Симеон Сакскобургготски ще бъде в Мадрид за рождения си ден"}
{"url": "http://epicenter.bg/article/Sotsialisti-iskat-ostavkata-na-stolichen-zam-kmet-zaradi-Bronzovata-kashta/156485/2/0", "text": "Социалисти поискаха отстраняване на столичния зам.-кмет Тодор Чобанов заради скандала с \"Бронзовата къща\". Съоръжението трябваше да бъде изградено за европредседателството на страната ни. То обаче приключва, инсталацията я няма, а преди дни авторът й Пламен Деянофф изнесе малкото  сглобени елементи от нея с обяснението, че ще се изгради на друго място и след това ще се пренесе на пл. \"Александър І\", пише „Дума“. Затова от Дискусионния клуб за социални местна политика настояват за отстраняването на Чобанов и съответните институции да извършат незабавна проверка за всички нарушения на нормативни документи, на разходването на средства на столичните данъкоплатци, на продължаващата незаконна реклама, както и да санкционират извършилите ги и допусналите ги длъжности лица. Подкрепяме справедливия протест на гражданите и техните жалби до институциите срещу нарушенията и нарушителите около сагата поставяне на \"Бронзова къща\", заявява Борис Цветков от ДКСМП и общински съветник от БСП в СОС. В декларацията на клуба се припомня, че ангажиментът на Австрия изграждането на  \"Бронзовата къща\" да стане изцяло за нейна сметка е бил достатъчно основание за Столичната община отново да бъдат прегазени всички правила, решения и наредби за конкурси, за преместваеми и непреместваеми обекти, за реклама и за дарения, за Градската градина, за Експертни художествени съвети и допитвания и т.н. \"Не може да се опишат традиционните и новите нарушения на правилата в сагата с \"Бронзовата къща\". Едно е ясно, че този път отговорен трябва да има и това са лично г-жа Фандъкова и подчиненият й зам.-кмет д-р Тодор Чобанов, който отдавна трябваше да е освободен\", категорични са социалистите.   Междувременно председателят на комисията по образование и култура към СОС Малина Едрева заяви, че инсталацията трябва да бъде поставена на мястото на бившия мавзолей в София до края на юни, в противен случай договорът между общината и фондацията, която представлява автора й Пламен Деянофф, ще бъде прекратен. Едрева намекна, че част от възникналия проблем с къщата бил и неизпълнен финансов ангажимент от австрийска страна.", "date": "2018.06.11", "title": "Социалисти искат оставката на столичен зам.-кмет заради Бронзовата къща"}
{"url": "http://epicenter.bg/article/Pasi--Golemiyat-zalog-na-Tramp-e-poluchavaneto-na-nobelova-nagrada-za-mir/156487/2/0", "text": "Американският президент Доналд Тръмп оттегли одобрението си за заключително комюнике за срещата на Г-7 в Канада и ще обмисля нови мита за автомобили. Реакцията е част от размяна на гневни туитове след края на форума между Тръмп и канадския премиер Джъстин Трюдо. Международната политика с клеймо 2018-та коментар в студиото на \"Денят започва\" направи д-р Соломон Паси, президент на Българския атлантически клуб и бивш външен министър.   Соломон Паси посочи, че в момента трябва да си зададем въпрос дали Г-7 не е Г-6 + 1. От президента Рейгън насам има тенденция в американската дипломация първото посещение на новоизбран американски президент обикновено да е в Канада. Тя беше нарушена от президента Тръмп, който отиде в Канада едва на около 500-ия ден от своето управление.   Коментирайки срещата на Г-7, трябва да видим какъв е международният контекст, каза Паси и допълни, че в момента президентът Тръмп е абсолютно обсебен от предстоящата му среща с Ким Чен Ун. На Г-7 американският президент демонстрира, че той превъзхожда своите 6 най-силни съюзници, което е директно послание към Ким Чен Ун и цели да покаже категорична позиция. Големият залог на президента Тръмп е получаването на Нобелова награда за мир.   \"Ако той успее по време на срещата си с Ким Чен Ун да постигне онова, което мнозина очакват да бъде постигнато, тогава той става един напълно реалистичен кандидат, заедно с Ким Чен Ун за Нобелова награда за мир за 2018 година\", очерта Паси.   По повод на срещата Г-7 и изявлението на Тръмп за въвеждането на мита за автомобилите, което обоснова със съображение за защита на националната сигурност, Соломон Паси заяви, че това действие много обижда съюзниците и реципрочно в момента Канада и Европейския съюз ще наложат мита на Съединените щати.   \"Тези мита ще бъдат наложени в щати, които за гласували за Тръмп. Тоест това е хирургически подбрана извадка за политическа атака. Това не е реципрочен удар към Съединените щати, а персонален реципрочен удар към президента Тръмп. Истината е, че Тръмп се вълнува преди всичко от вътрешната политика и той доста точно изпълнява предизборните обещания, които е дал на своите избиратели както за преместването на посолството си в Йерусалим, така и по въпросите на тарифите и митата\", каза още Соломон Паси.  ", "date": "2018.06.11", "title": "Паси: Големият залог на Тръмп е получаването на Нобелова награда за мир"}
{"url": "http://epicenter.bg/article/Uvelichavat-uchitelskite-zaplati-ot-1-yanuari-dogodina/156490/2/0", "text": "920 лева става началната учителска заплата от 1 януари догодина. Това е разписано в колективния трудов договор между министъра на образованието и синдикатите, съобщават от Синдикат „Образование“ към КТ „Подкрепа“, предаде БНР.   Най-ниската заплата за главен учител ще е 1005 лева, а за директор 1140 лева. От профсъюза припомнят, че според обещанията на финансовия министър Владислав Горанов, при възможност на Държавния бюджет увеличението ще стане факт от месец октомври още тази година.   Представителното облекло на учителите и директорите е договорено в минимален размер от 430 лева, а при пенсиониране учителите ще получават по 10 и половина работни заплати.", "date": "2018.06.11", "title": "Увеличават учителските заплати от 1 януари догодина"}
{"url": "http://epicenter.bg/article/Balgariya-zapochva-programa-za-rehabilitatsiya-na-raneni-ukrainski-voynitsi/156492/2/0", "text": "В България за рехабилитация е изпратена група от 10 украински войници, получили наранявания и травми по време на бойните действия в Източна Украйна, предава местният информационен портал „Новое время“, цитиран от „Фокус“.   На 9 юни в рамките на Тръстовия фонд на НАТО за медицинска реабилитация в България за двуседмично лечение се отправи група от 10 пострадали в бойните действия в Източна Украйна. Тази инициатива се осъществява въз основата на споразумение между Министерството на отбраната на България и Министерството на социалната политика на Украйна в рамките на проекта на тръстовиия фонд на НАТО“, пише в официално заявление. В групата влизат участници в бойните действия, получили рани, контузии или други здравословни проблеми по време на бойните действия.   България е водеща страна в рамките на проекта на Тръстовия фонд на НАТО в сферата на медицинската реабилитация в Украйна и планира да приеме около 300 пострадали украински войници в следващите две години. На всяко девето число от месеца нова група щяла да се се изпраща във военно-медицинската болница в град Хисар.   Само преди дни на посещение в Киев беше българският премиер Бойко Борисов, който се срещна и с украинския президент Петро Порошенко.", "date": "2018.06.11", "title": "България започва програма за рехабилитация на ранени украински войници"}
{"url": "http://epicenter.bg/article/Mazh-e-postradal-sled-obstrel-s-kamani-po-vlak/156493/2/0", "text": "Мъж е пострадал от хвърлен камък по влак, след като снощи около 21:50 часа бързият влак от Благоевград за София е атакуван с камъни от неизвестни лица в района между гарите „Горна баня“ и „Захарна фабрика“, съобщи БНР.   Пътникът е получил наранявания в областта на главата, след като хвърлените камъни са счупили стъкло на странична врата на втория вагон от състава на влаковата композиция. Превозната бригада на влака е подала сигнал до „Спешна медицинска помощ“ и пострадалият е откаран в болница. От началото на годината това е 19-ият случай, при който влакове на „БДЖ-Пътнически превози” са замеряни с камъни. За първите шест месеца на 2017 г. са регистрирани 42 случая, а за цялата изминала година са 76, от които е пострадал един пътник.", "date": "2018.06.11", "title": "Мъж пострада след обстрел с камъни по влак"}
{"url": "http://epicenter.bg/article/Kravata-Penka-shte-zhivee--zdrava-e/156497/2/0", "text": "Лабораторните анализи на кравата, пребивавала 15 дни в Сърбия и преминала обратно границата, са отрицателни за изследваните болести. Това съобщиха от Българската агенция по храните (БАБХ), предаде  bTV .   Животното остава на този етап възбранено в с. Копиловци. Очаква се към края на седмицата животното да бъде върнато за отглеждане в обекта в с. Мазарачево.   Заради престоя на животното в държава, различна от Европейския съюз, БАБХ поиска да я умъртви.   Стопанинът на кравата обаче направи медийно достояние казуса, а кравата стана световно известна и започна кампания за нейното спасяване.", "date": "2018.06.11", "title": "Кравата Пенка ще живее,  здрава е"}
{"url": "http://epicenter.bg/article/Boyko-Borisov-shte-bade-na-rabotni-poseshteniya-v-Darzhavata-Izrael-i-v-Palestina/156502/2/48", "text": "Премиерът Бойко Борисов ще бъде на работни посещения в Израел и в Палестина на 12, 13 и 14 юни, съобщиха от Правителствената информационна служба.   В Ерусалим премиерът Борисов ще проведе срещи с израелския министър-председател Бенямин Нетаняху, с президента Реувен Ривлин и с лидера на опозицията Исаак Херцог. На тях ще бъде направен преглед на двустранните отношения в областите от взаимен интерес, включително в сферата на сигурността и борбата с тероризма, и ще бъдат обменени мнения по международни и регионални теми.   В годината, в която отбелязваме 75-ата годишнина от спасяването на българските евреи, министър-председателят ще участва в пленарната сесия на Глобалната конференция на Американския еврейски конгрес и ще разговаря с президента на Световния еврейски конгрес Роналд Лаудер.   Бойко Борисов и българската делегация, в която са включени вицепремиерът Томислав Дончев, министърът на образованието и науката Красимир Вълчев, заместник-министърът на външните работи и национален координатор по антисемитизма Георг Георгиев и кметът на София Йорданка Фандъкова ще бъдат приети от Патриарха на Ерусалим Теофилос Трети. Те ще имат среща и с българската общност в Тел Авив, за която концерт ще изнесе ансамбълът на Николина Чакърдъкова.   В Рамала делегацията, водена от министър-председателя Бойко Борисов, ще разговаря с премиера на Палестина Рами Хамдала за възможностите за разширяване на двустранното сътрудничество и за Близкоизточния мирен процес.   При посещението си в Израел премиерът ще бъде придружаван и от представители на Българската православна църква и на еврейската общност в България.   Преди посещението си в Израел премиерът Борисов ще се срещне в Измир с турския си колега Бинали Йълдъръм. Срещата е в отговор на поканата на министър-председателя на Турция Борисов да бъде гост на церемонията за откриването на трансанадолския газопровод ТАНАП.", "date": "2018.06.11", "title": "Бойко Борисов ще бъде на работни посещения в Държавата Израел и в Палестина"}
{"url": "http://epicenter.bg/article/Podozreniyata--che-vezhdite-na-kanadskiya-premier-sa-falshivi--veche-imat-svoeto-dokazatelstvo--Snimki-/156496/10/99", "text": "Голяма мистерия се оформи около... веждите на канадския премиер Джъстин Трюдо. Теории на конспирациите отдавна подозират, че той носи изкуствени вежди, но сега изглежда получиха най-яркото доказателство. По време на пресконференция между Джъстин Трюдо и френския президент Еманюел Макрон, в рамките на срещата на Г7 в Канада, лявата вежда на премиера подозрително тръгна надолу. Бързо се оформиха шеги в социалните мрежи и бързо бе измислен новия термин \"фейк вежди\". Някои, разбира се оправдаха, Трюдо и обясниха, че вероятно ъгълът на камерата или светлината е била такава, че се е получила визуална измама. Истината обаче е, че не за първи път се появяват подобни съмнения за \"истинността\" на веждите на Трюдо. Шегаджия дори е направил профил в Туитър под името \"Веждите на Трюдо\". ", "date": "2018.06.11", "title": "Подозренията, че веждите на канадския премиер са фалшиви, вече имат своето потвърждение (Снимки)"}
{"url": "http://epicenter.bg/article/Printsesa-Dayana---zhenata--koyato-bez-svyan-noseshe-starite-si-drehi/156495/10/84", "text": "Преди почти месец, когато Кейт Мидълтън се появи на сватбата на Меган и Хари с тоалет, който вече бе носила три пъти, предизвика вълна от негодувание. Как така кралска особа си позволява нещо подобно, имайки предвид състоянието на известната британска фамилия?   Всъщност, може, и Кейт съвсем не е първата. Днес ще си спомним за покойната Лейди Даяна, която бе не само еталон за силна жена, но и модна икона. Тя винаги е била любимка на народа, защото въпреки че беше кралска особа, Даяна умееше да живее като другите.     Даяна Спенсър показа тази прекрасна рокля за първи път на официално посещение в Лисабон през 1987 г. Две години по-късно тя реши да прекрои тоалета, като премахне ръкавите и така се появи на благотворително събитие през 1989 г.   Тази пола също съпроводи Даяна до Лисабон през 1987 г. за официалната визита. Само няколко месеца по-късно тя я облече и в Кан.   Даяна беше креативна и особено много обичаше бижутата си. През май 1986 г. тя носеше синя лента на главата си, обсипана със сапфири, които всъщност Ди е взела от часовник. След известно време тя бе преобразила лентата, като я носеше около врата си.   Не е тайна, че Лейди Даяна беше почитател на точките. Ето защо тя носеше с гордост бялата си пола, дело на дизайнера Виктор Едълстайн. Първо принцесата я облече на конно надбягване през юни 1986 г., а след това и на подобно събитие година по-късно.   Даяна се появи с този прекрасен костюм на турнира Уимбълдън през 1981 г. А няколко години по-късно и на поло мач, но този път без сакото.   Даяна облече за първи път този шедьовър на среща с президента на Нигерия. Няколко години по-късно тя я сложи отново, но този път бе променила долната част на тоалета.   Сапфирът определено бе любимият камък на Даяна, който много често красеше ушите, деколтето или ръцете й. Видяхме я с една прекрасна сапфирена брошка, която по-късно намери приложение и като медальон.   Този костюм от дълга широка пола и сако е изработен от дизайнера Каролин Чарлс. Даяна го облече за първи път през 1981 г. на посещение в Шотландия, а след това го сложи отново през 1985 г., като единствената разлика бе наличието на бяла риза под сакото.   Източник: woman.bg", "date": "2018.06.11", "title": "Принцеса Даяна - жената, която без свян носеше старите си дрехи"}
{"url": "http://epicenter.bg/article/Nepalnoletnata-Suzanita-prodalzhava-da-skandalizira--pusna-gola-snimka-v-erotichna-poza--Snimka-/156510/10/100", "text": "Сузанита продължава със скандалните изцепки. Младата певица все по често хвърля дрехите и се пуска гола, търсейки провокация и внимание от страна на меломаните.   След като преди няколко дни щерката на Орхан Мурад пусна стори как фучи с 200 км/ч по магистралата, размахвайки пистолет, то днес тя стигна още по-далече.   Сузи пусна стори в \"Инстаграм\" на което е надянала бандитска маска на главата си. Тя е само по розови прашки и крие гърдите си с ръце. Зад нея пък е застанало полуголото й гадже, което опира пистолет в главата на любимата си. Над кадъра пък умишлено са сложени полицейски сирени.   Въпреки че лицето на Сузанита не се вижда, за всички е ясно, че е тя заради татусите на бедрото и ръката й, които от другите снимки в профила на момичето съвсем лесно могат да бъдат видени. Източник: Блиц", "date": "2018.06.11", "title": "Непълнолетната Сузанита продължава да скандализира, пусна гола снимка в еротична поза (Снимка)"}
{"url": "http://epicenter.bg/article/Prints-Hari-stana-stilist-na-Megan-/156515/10/100", "text": "Принц Хари има отношение към модата. Оказа се, че той дава съвети на своята съпруга Меган как да се облича на публични изяви.    Според медиите във Великобритания принц Хари ще продължи да съветва херцoгинята на Съсекс относно облеклото й за кралски ангажименти. \"Меган винаги иска мнението на Хари\",  пишат от Daily Mail, цитирани от Woman.bg   Принцът бил щастлив да даде съвет относно модния избор на съпругата си. Някои се шегуват дори, че Хари е един от стилистите на Меган Маркъл.   От Daily Mail също твърдят, че от екипа на Стела Маккартни усилено работят за ушиването на още няколко тоалета за Меган, а Хари винаги присъства на пробите, за да даде своето мнение.   От ,,The Sun'' пък съобщават, че поръчаната от Меган рокля на Каролина Херера, която тя носеше по време на ,,Марша на цветовете'', с който бе отбелязан 92-ият рожден ден на кралица Елизабет II, нарушава някои от правилата, тъй като е с голи рамене. От медията отбелязват също, че сватбената рокля на Меган също беше с голи рамене, което означава, че новата херцогиня налага различни правила в стила. ", "date": "2018.06.11", "title": "Принц Хари стана стилист на Меган  "}
{"url": "http://epicenter.bg/article/Kakvo-yade-kralskoto-semeystvo---Leydi-Di-obozhavala-omari--prints-Uilyam-pak-pohapva-chesto-bananov-flan/156521/10/100", "text": "Много хора си мислят, че храната в кралския двор е като на пиршество от приказките. И благородниците се тъпчат със скъпи деликатеси. Всъщност ежедневното кралското меню е  . Това става ясно от разказите на готвачи работили в двореца.   Те трябва да избягват консумацията на някои   заради по-големия риск от хранително отравяне. Препоръчително е да пият само  . Това правило важи най-вече при пътувания в чужбина, заради риска от инфекции.  и подобни на тях храни е силно препоръчително да не се употребяват от кралските особи заради силната миризма. Друго условие е менюто да е здравословно, което значи повече плодове и зеленчуци, по-малко пържени и тестени храни. По искане на кралица Елизабет II храни, които съдържат нишесте също не са желани на кралската трапеза. Десертите са желани и позволени, но в повечето случаи са   с черен шоколад или плодов конфитюр. Важна особеност е, че голяма част от храната в кралския двор идва от собствени ниви и ферми, които гарантират качеството й. Според бившия главен готвач на двореца, Дарън МакГрейди, кралицата внимателно подбира менюто, но не живее за да яде. МакГрейди казва, че основното изискване на кралицата, е храната да е съобразена със сезона и да има  . Любимите блюда на кралицата задължително включвали масло и сметана. Често си поръчва и ястия, приготвени на грил и салата. Всеки ден от кухнята са длъжни да изготвят поне две версии за дневно меню, от което кралицата да определи кое харесва и кое не.   През 90-те години, когато принцеса Даяна все още живееше с принц Чарлз, в двореца се е приготвяла предимно  . Младите принцове, Уилям и Хари, обаче обичали често да хапват пържено пиле, ориз и рибени кексчета. Сред рецептите, които Макгрейди най-често приготвял за знатната фамилия, са салата от Уелингтън, ростбиф с йоркширски пудинг, яйца Дръмкилбо. Любимите ястия на били омар Термидори и пудинг с хляб и масло. Принц Уилям най-много обичал шоколадова бисквитена торта и бананов флан. Каролин Роб, готвач на кралското семейство в периода 1989 – 2000 г., споделя в книгата си „The Royal Touch\", че  обичал да бъде изненадван с различни ястия. Когато бил малък той живял в провинциалното имение в Хайгроув, където се отглеждали много плодове и зеленчуци. Почти всичко, приготвяно в този дом, било домашно. Това се превърнало в предпочитание за принца до днес. Той харесва да се храни от градината.   Всъщност кралската кухня е много  , екстравагантните неща се приготвят само за големи събития“, обобщава разказа си шеф-готвач Каролин Роб.   Източник: дарик", "date": "2018.06.11", "title": "Какво яде кралското семейство - Лейди Ди обожавала омари, принц Уилям пък похапва често бананов флан"}
{"url": "http://epicenter.bg/article/keyt/156529/10/84", "text": "Вчера принц Уилям участва в конен мач по поло в полския клуб \"Бофорт\" в Норфолк. В публиката на спортната изява бяха съпругата му Кейт и двете му по-големи деца - принц Джордж и принцеса Шарлот. Появата им за пореден път доказа, че кралското семейство няма нищо против да се смеси с народа и дори да покаже, че е част от него.   Правнучетата на кралица Елизабет привлякоха вниманието на фенове от цял свят с непринуденото си поведение и детско излъчване. Тригодишната Шарлот показа колко много обича природата, тичайки боса по ливадата. Големият й брат Джордж пък показа, че вече е отговорен батко и кротко седеше до майка си.   Херцогинята на Кеймбридж пък привлече погледите на модните критици с ежедневната си, но елегатна визия. Кейт бе заложила на лятна рокля Zara, решена в светлосин нюанс. Цената на модела е едва 39 долара. Любопитен факт е, че поради достъпната си стойност роклята бе разпродадена за броени часове.   Съпругата на принц Уилям бе съчетала тоалета си с големи слънчеви очила и обемна дамска чанта на бранда на Виктория Бекъм. ", "date": "2018.06.11", "title": "Кейт, принц Джордж и принцеса Шарлот подкрепиха принц Уилям на мач по поло (Снимки)"}
{"url": "http://epicenter.bg/article/Ronaldo-iska-pone-30-mln--evro--za-da-ostane-v--quot-Real-quot-/156528/8/0", "text": "Кристиано Роналдо желае заплата от поне 30 милиона евро за сезон, за да остане в \"Реал\" Мадрид, пише вестник Мундо Депортиво.   От ръководството на 13-кратния европейския клубен шампион са готови да предложат 25 милиона евро на португалеца и евентуално още 7.5 милиона под формата на бонуси.    Роналдо се е свързал с агента си Жорже Мендеш, който вече е информирал президента на мадридския гранд Флорентино Перес относно желанието на звездата.   Бъдещето на Кристиано Роналдо е една от най-коментираните теми през последните две седмици. Португалският нападател се държа странно след триумфа на мадридчани в Шампионската лига и това накара медиите да спекулират относно евентуален трансфер на Роналдо в \"Пари Сен Жермен\" или \"Манчестър Юнайтед\".    Настоящият договор на португалеца с \"Реал\" Мадрид е до лятото на 2021 година.", "date": "2018.06.11", "title": "Роналдо иска поне 30 млн. евро, за да остане в \"Реал\""}
{"url": "http://epicenter.bg/article/Anuliran-polet-na--quot-Rayanear-quot--ostavi-200-patnitsi-blokirani-na-letishte--quot-Shonefeld-quot--v-Berlin/156463/7/0", "text": "Анулиран полет на \"Райънеър\"  остави 200  пътници блокирани на летище \"Шонефелд\" в Берлин. Полетът им е бил до София в 15:30  минути вчера.    По първоначални данни причината за отмяна на полета е била лошото време. Всички  пътници са  били свалени от самолета с обещанието, че след два часа полетът ще бъде осъществен.   След като са се върнали в чакалнята на летището пасажерите обаче установили, че полетът им е анулиран.   От \"Райънеър\" са им предложили  полети до различни летища, без връзки за София обаче.   Сред пътуващите има малки деца и болни хора. Авикомпанията има всеки ден полет от Берлин до София, но справка показва, че за следващите три дни всички места са резервирани и първият самолет със свободни билети е в  четвъртък.   Храна и вода не им е била предоставена.   Компанията е предложила нов директен полет до София, който е на 14 юни – четвъртък. „Някои се върнаха при близки в Берлин, други останаха да търсят начини, а трети ще пътуват през Букурещ днес и ще търсят начин за своя сметка да се доберат в София”, добави Любенова.    ", "date": "2018.06.11", "title": "Анулиран полет на \"Райънеър\" остави 200 пътници блокирани на летище \"Шонефелд\" в Берлин"}
{"url": "http://epicenter.bg/article/Tramp-i-Kim-Chen-un-shte-obsadyat-mehanizam-za-opazvane-na-mira-i-premahvane-na-yadrenite-orazhiya/156473/7/0", "text": "Представители на делегацията на американския президент Доналд Тръмп се срещнаха със севернокорейски официални лица тази сутрин в Сингапур. Това става ден преди дългоочакваните разговори между Тръмп и Ким Чен -ун,  предаде БНР .   Постоянен и устойчив механизъм за опазване на мира и денуклеаризация /премахване на ядрените оръжия/ на Корейския полуостров, в замяна на облекчаване на санкциите срещу Пхенян – това ще са основните теми в насрочената за утре в Сингапур среща между лидера на Северна Корея и президента на Съединените щати.   В информацията на Корейската централна телеграфна агенция, цитирана от Ройтерс, се посочва още, че ще се обсъждат и други въпроси от общ интерес.   На утрешната среща за пръв път действащ американски президент ще се срещне със севернокорейски лидер.   Мерките за сигурност в Сингапур са изключително строги. Двамата президенти са настанени в хотели на около километър разстояние един от друг. Срещата между двамата ще се проведе на остров Сентоса, в хотел \"Капела\", който и преди е бил домакин на срещи на високо равнище. Мястото е оградено плътно, а пропускателният режим е затегнат от няколко дни. Пръв в Сингапур пристигна Ким Чен-ун. Севернокорейската държавна телевизия разпространи кадри от пътуването и срещата му със сингапурския премиер Ли Сиен Лун, който ще разговаря днес и с Доналд Тръмп. Същевременно конвоят на американския президент също бе внушителен с около 30 автомобила. Организирането посещението в Сингапур се оценява на близо 20 милиона долара. Тръмп е придружаван от държавния секретар Майк Помпейо и съветникът по националната сигурност Джон Болтън, Ким Чен-ун - от сестра си Ким Йо-чен и вторият човек в режима в Пхенян - заместник-председателят на управляващата Корейска трудова партия Ким Йон-чхол.  Запитан, как мисли, че ще протече срещата, Тръмп отговори, че ще узнае още през първата минута, в която види Ким Чен-ун: Знаете, че казват как през първите 5 секунди решаваш дали ще харесаш някого. Мисля, че много бързо ще разбера дали ще се случи нещо добро и дали ще се случи бързо. Двамата лидери си разменяха остри нападки през последната година, като имаше и закани за война.   Коментаторите се надяват, че срещата между Тръмп и Ким ще мине по-гладко от срещата на страните от Г-7, където съюзниците на САЩ изразиха недоволството си от наложените американски мита на износа на алуминий и стомана, съобщава БНР.     Докато севернокорейският лидер Ким Чен-ун е в Сингапур, в Пхенян пристигна иранска делегация, водена от заместник генералния секретар по външните работи. Целта на посещението засега не е ясна.   Междувременно, членове на израелския кабинет изразиха надежда, че ядрено разоръжаване от страна на Северна Корея може да доведе до подобна стъпка и от страна на Иран.   Папа Франциск изрази надеждата си предстоящата среща на високо равнище в Сингапур между американския президент Доналд Тръмп и севернокорейския лидер Ким Чен-ун да донесе мир на Корейския полуостров: \"Скъпи братя и сестри, искам да се обърна към обичните ни корейци със специална мисъл на приятелство и молитва. Надявам се разговорите, които предстоят в Сингапур, да допринесат за развитие по положителна пътека, която ще осигури мирно бъдеще на Корейския полуостров и целия свят. Нека се молим на Господ за това\", каза светият отец.    ", "date": "2018.06.11", "title": "Тръмп и Ким Чен-ун ще обсъдят механизъм за опазване на мира и премахване на ядрените оръжия"}
{"url": "http://epicenter.bg/article/Merkel-se-obyavi-za-prodalzhavane-na-dialoga-mezhdu-ES-i-SASht/156475/7/0", "text": "Германското правителство ще се придържа към декларацията, приета на срещата на страните от Г-7 в Канада. Това обяви канцлерът Ангела Меркел, която определи решението на американския президент да се разграничи от документа като \"отрезвително и малко потискащо\".   В интервю за телевизия ARD Меркел призна, че позицията на Доналд Тръмп не улеснява нещата, но добави, че възнамерява да продължи преговорите с него, включително на срещата на върха на НАТО през юли в Брюксел, предаде БНР.   Запитана за заплахите на Тръмп да наложи високи мита върху вноса на европейски автомобили в САЩ - стратегически за Германия сектор, канцлерът каза, че иска да се формира общ европейски фронт.   Меркел заяви още, че е възможно връщане на Русия в Г-7, но за целта е \"необходим напредък в реализацията на Минските споразумения\".", "date": "2018.06.11", "title": "Меркел се обяви за продължаване на диалога между ЕС и САЩ"}
{"url": "http://epicenter.bg/article/Makedoniya-oproverga-informatsiite-za-nasrochen-za-dnes-razgovor-mezhdu-Zaev-i-Tsipras/156478/7/0", "text": "Македонското правителство опроверга информациите за насрочен днес разговор между премиерите Зоран Заев и гръцкия му колега Алексис Ципрас, от който се очакват подробности за хода на разговорите между Скопие и Атина по спора за името между двете страни.   В съобщение от кабинета на Зоран Заев се посочва, че консултациите продължават и след приключването им ще бъде дадена повече информация за хода на разговорите, съобщи БНР.   Гръцкият вестник \"Катимерини\" вече писа, че 95 % от преговорите са приключили и остават няколко детайла преди договорът да е готов.   Говорителят на гръцкото правителство Димитрис Санакопулос изрази оптимизъм, че премиерът на Македония ще направи решителната стъпка и ще постигне споразумение. ", "date": "2018.06.11", "title": "Македония опроверга информациите за насрочен за днес разговор между Заев и Ципрас"}
{"url": "http://epicenter.bg/article/Angela-Merkel-za-tuitovete-na-Donald-Tramp--Leko-depresirashto/156486/7/50", "text": "Германският канцлер Ангела Меркел заяви, че Европа също като Канада ще предприеме контрамерки срещу митата върху стоманата и алуминия, наложени от САЩ. Тя не спести критики към американския президент, който отказа да подкрепи заключителното комюнике на лидерите от срещата на върха на Г-7. Припомняме, че недоволен от острия тон на канадския премиер Джъстин Трюдо, американският президент обяви в \"Туитър\", че няма да подкрепи общия документ от форума. Изтеглянето му, при това от профила му в „Туитър“ е отрезвяващо и леко депресиращо, заяви Меркел пред немски журналисти. Тя повтори тезата си отпреди няколко месеца, че Европа вече не може да разчита на своя съюзник и че трябва да поеме съдбата си в свои ръце. Въпреки това Меркел смята, че срещата не е сложила край на трансатлантическото партньорство между Европа и САЩ. Също като Канада ЕС подготвя ответни контрамерки срещу митата на САЩ за стоманата и алуминия, според правилата на СТО, заяви Меркел. Няма да си позволим да ни грабят. Ще действаме, допълни канцлерът.", "date": "2018.06.11", "title": "Ангела Меркел за туитовете на Доналд Тръмп: Леко депресиращо"}
{"url": "http://epicenter.bg/article/Beliyat-dom-v-shok--spasyavat-dokumenti-ot-Donald-Tramp-s-tikso/156498/7/96", "text": "Служители в американската администрация лепят със скоч страници от официалните документи, които президентът на САЩ Доналд Тръмп обича да къса на малки парченца, съобщи в неделя вестник „Политико“. Изданието се позовава на бивши служители в администрацията на държавния глава. Според тях Тръмп е свикнал да къса на парченца важни документи, включително писма, меморандуми, официални документи, които по закон трябва да бъдат предадени на архив.   Соломон Лартие прекарал първите пет месеца от администрацията на Тръмп, работейки в сградата на старото изпълнително бюро, стоящ над бюрото с парчета хартия, разпръснати на него.   Лартие, който е получавал годишна заплата от 65 969 долара като анализатор за управлението на архивите, е държавен служител в кариерата с близо 30 години стаж. Той обаче никога не е виждал подобно нещо в някоя от предишните администрации, за които е работил. Никога не му се е налагало да лепи документите на президента.   Въоръжени с ролки тиксо служителите събират и възстановяват „като пъзел“ скъсаното, за да не бъдат обвинени в нарушаване на законодателството. Понякога хартиите просто биват разделени по средата, но понякога те ще бъдат разкъсани на парчета, толкова малки, че приличат на конфети.   Съгласно Закона за протоколите за пресата, Белият дом трябва да пази всички бележки, писма, имейли и документи, които президентът докосва, като ги изпраща в Националния архив за съхранение като исторически архиви. Но съветниците от Белия дом осъзнават, че не могат да спрат Тръмп от вредния навик да къса хартията, след като е свършил работата си с нея и да я хвърли в кошчетата за смет или на пода, споделят хора, запознати с практиката на държавния глава. Вместо това те избрали да разчистват след Доналд Тръмп, за да се уверят, че президентът не нарушава закона. Никой не е успял все още да уговори Тръмп да се откаже от този навик.   От Белия дом не коментират навика на президента да къса документи. Доналд Тръмп предизвиква не само служителите в Белия дом, но и световните лидери. За пореден път това се случи на срещата на Г-7, вижте във видеото горе.", "date": "2018.06.11", "title": "Белият дом в шок, спасяват документи от Доналд Тръмп с тиксо"}
{"url": "http://epicenter.bg/article/Kim-Chen-un-patuva-iz-Singapur-s-broniran-Mercedes--Donald-Tramp-s-Cadillac/156505/7/0", "text": "Броени часове остават до началото на историческата среща между Доналд Тръмп и Ким Чен-Ун. Днешният ден преминава на фона на дипломатическа активност от страна на двете делегации. А за отразяване на срещата са се акредитирали повече от 2500 журналисти, съобщи Нова телевизия.   За важността на предстоящата среща говори и фактът, че дори държавните медии в Северна Корея я определят като историческа. От ефира на официалната телевизия емблематичната водеща обяви възможността да бъдат установени нови отношения със Съединените щати.   „На тази първа среща на върха, която събира вниманието и надеждите на целия свят, ще бъдат разменени изчерпателни и задълбочени гледни точки по въпроси от взаимен интерес, като установяването на нови отношения между Корейската народно-демократична република и Съединените щати”, обяви говорителката Ри Чун-Хи.    От своя страна, Доналд Тръмп написа в Twitter, че вълнението се усеща във въздуха.   Двамата лидери са отседнали в различни хотели, недалеч един от друг, като ще се срещнат на остров Сентоса, в 4 ч. българско време във вторник. В рамките на подготовката за срещата между Доналд Тръмп и Ким Чен-Ун, разговаряха и представители на двете делегации, за да уточнят подробности. Държавният секретар Майк Помпейо написа в Twitter, че разговорите са били по същество и подробни.   „Президентът Тръмп е готов да даде на Северна Корея необходимите гаранции за сигурността, затопляне на политическите отношения, което те искат в замяна на действия и премахване на ядрените оръжия. Предстои да бъдат уточнени детайлите и графика, но президентът иска да направи нещо голямо”, заяви Майк Помпейо, държавен секретар на САЩ.   Севернокорейският лидер Ким Чен-Ун се придвижва в Сингапур с бронираната си лимузина и е придружаван от станалите вече известни телохранители.   Срещата на върха ще струва около 15 милиона щатски долара, като половината е за мерките за сигурност.   Лидерът на Северна Корея Ким Чен-ун пътува из Сингапур с брониран Mercedes, предаде ТАСС, цитира  Novini.bg  .   По данни на агенцията водачът на Корейската народнодемократична република (КНДР) се движи по улиците на островния азиатски град-държава в кола без регистрационни табели.   Върху германското возило има само национални флагове. В автопарка на делегацията от Пхенян има и лек автомобил Maybach. Двете коли бяха транспортирани със самолет Ил-76 вчера.   Държавният глава на САЩ Доналд Тръмп и придружаващите го лица използват два автомобила Cadillac, информира още ТАСС от мястото на събитието.   Срещата на двамата държавници е използвана от местния бизнес. Верига за бързо хранене в Сингапур пусна \"Каубойски бургер с кимчи\" (традиционно за корейците кисело зеле с много подправки). Ресторант предлага промоционално меню \"Мир\", а производител на безалкохолни напитки започна да пласира своя продукт \"Историческа среща\".", "date": "2018.06.11", "title": "2500 журналисти ще отразяват срещата Доналн Тръмп-Ким Чен-Ун"}
{"url": "http://epicenter.bg/article/Angela-Merkel-prizna--Evropa-e-v-opasnost--Tryabva-obshta-sistema-za-migrantite/156508/7/0", "text": "За обща европейска система за предоставяне на убежище и за общи стандарти в политиката спрямо мигрантите се обяви германската канцлерка Ангела Меркел в интервю пред немската обществена телевизия ARD. “За това ще инвестирам цялата си енергия, в противен случай Европа е в опасност“, подчерта Меркел. В тази връзка тя похвали австрийския си колега Себастиан Курц, намери малка похвала дори за Виктор Орбан, отбеляза Spiegel online. Австрия поема европейското председателство от 1 юли и по думите на Меркел Германия ще работи заедно с Курц за развитие на инициативата за изграждане на обща система за предоставяне на убежище. По отношение на политиката на Орбан канцлерката заяви: „Унгария има външна граница на ЕС със Сърбия и в известна степен там върши и нашата работа“.  Меркел призова и за   Трагедията се разигра през май във Висбаден. Главният заподозрян е 20-годишният Али Б., за когото се предполага, че е влязъл нелегално в страната през 2015-а. Той успя дори да избяга в Ирак, но бе върнат обратно в Германия.  „Случаят показва колко е важно хората, които не са получили разрешение за пребиваване, бързо да получат своите административни съдебни производства и бързо да бъдат екстрадирани обратно в родината си“, заяви Меркел.   Тя обаче за пореден път не показа колебание относно решението си през 2015-а, когато на практика отвори границата за голямата бежанска вълна, въпреки че Федералната служба за миграция и бежанци (Bamf) се оказа неподготвена за огромния наплив. По повод последните пропуски в работата на службата Меркел каза: \"Аз нося политическата отговорност\".   В интервюто Меркел демонстрира по-голяма отвореност към плановете на френския президент за реформа на Европейския съюз. „Не твърдя, че всичко, което той предлага, няма да се реализира“, заяви канцлерката.  Меркел отдаде известно право и на американския президент Тръмп по отношение на отделяните средства за отбрана, отбелязва Spiegel online. САЩ дават 2% от БВП в бюджета на НАТО, Германия – 1,3%.  В същото интервю Меркел определи туита на Тръмп, с което той се отказа от подписа си под общото комюнике от срещата на Г-7 в Канада като „отрезвяващо и депресиращо“. ", "date": "2018.06.11", "title": "Ангела Меркел призна: Европа е в опасност! Трябва обща система за мигрантите"}
{"url": "http://epicenter.bg/article/Neizvesten-otkri-ogan-i-vze-4-detsa-za-zalozhnitsi-v-Orlando/156514/7/0", "text": "Неизвестен мъж откри огън и взе за заложници 4 деца в апартамент в Орландо, щата Флорида. При стрелбата е тежко ранен полицай. По първоначална информация простреляният полицай се е отзовал на повикване за домашно насилие, съобщи БНТ.   Мъжът се е барикадирал в апартамента си, който се намира в един от жилищните комплекси на Орландо. Той държи за заложници четири деца на възраст 1,7,10 и 12 години, съобщиха в Туитър от полицията в града. Не е ясно дали децата са негови.   Специални части са отцепили мястото и се опитват да преговарят с мъжа.   Според информацията на полицейския участък в Орландо, в 11.45 местно време жена се е оплакала на патрулиращи полицаи, че е насилвана.   Офицерите се отзовали на сигнала, но когато влезли в апартамента в жилищния комплекс, мъжът започнал да стреля по тях. В резултат - единият полицай е ранен, но не е с опасност за живота.", "date": "2018.06.11", "title": "Неизвестен откри огън и взе 4 деца за заложници в Орландо"}
{"url": "http://epicenter.bg/article/Rusiya--Podgotvya-se-se-provokatsiya-s-himichesko-orazhie-v-Siriya/156516/7/0", "text": "Руските военни предупредиха, че членове на „Сирийската свобода армия“ (ССА), със съдействието на американски спецчасти, подготвят провокация с използването на химически оръжия в провинция Дейр ез-Зор, предава Инртерфакс. За да симулират още една „химическа атака на режима срещу цивилното население\", бойците от ССА донесоха цилиндри с хлор в селището Хакл ал-Джафра в провинция Дейр ез-Зор\", заяви генерал-майор Игор Конашенков, говорител на Министерството на отбраната на Руската федерация. „Видеоклипът с постановката, след разпространението му в западните медии, трябва да послужи като нова причина авиацията на международната коалиция, водена от САЩ, да нанесе нов ракетен удар срещу държавните обекти в Сирия, и да оправдае офанзивна операция срещу сирийските правителствени войски на източния бряг на река Ефрат.    Министерството на отбраната на Русия предупреждава за недопустимостта да се използват подобни провокации, за да се дестабилизира ситуацията в Сирия\", категоричен бе Конашенков. ", "date": "2018.06.11", "title": "Русия: Подготвя се се провокация с химическо оръжие в Сирия"}
{"url": "http://epicenter.bg/article/Govoritel-na-Zhan-Klod-Yunker--Da-zhivee-Penka-/156531/7/0", "text": "Да живее Пенка! Това заяви Маргаритис Шинас, който е говорител на председателят на Европейската комисия Жан Клод Юнкер, след като стана ясно, че българските власти ще помилват кравата.   Добичето се превърна в медийна звезда, след като преди седмица агенция „Франс прес“ писа, че тя ще бъде нарязана на пържоли, тъй като неволно е напуснала ЕС.  \"Случаят с кравата Пенка показа, че да излезеш от ЕС и да се върнеш е ОК\", добави говорителят явно намеквайки за решението на Великобритания да напусне Съюза.   Случаят с Пенка бе подет най-активно от британската преса, която го използва като пример за вредата от евробюрокрацията и предизвика тревога за съдбата на британския добитък след Brexit. Големите таблоиди изпратиха кореспонденти в кюстендилското село Копиловци да опишат драмата на животното и неговия собственик, а ежедневникът \"Телеграф\" отвори онлайн петиция, настояваща животът й да бъде помилван.   Електронната подписка набъбна драматично през уикенда, след като \"бийтълсът\" сър Пол Макартни я подписа и се обърна с апел за подкрепа. \"Наистина ще бъде хубаво да видим тази бременна крава да получи опрощение. Тя не е направила нищо лошо“, писа Макартни в Туитър, където има почти 4 милиона последователи.   След неговия призив за подкрепа на петицията достигна 31 000 подписа. В петък Еврокомисията съобщи, че съдбата на Пенка е изцяло в ръцете на българските власти, които могат да решат дали да отнемат живота й, или не. Според Брюксел заблудената крава е нарушила неволно правилата за вноса на животни за консумация от човека, излизайки и връщайки се в България без нужните документи.   Според собственика й Пенка се отделила от стадото си и пресякла границата на ЕС в посока Сърбия, вероятно подгонена от вълци. След като я намерили и се грижили за нея, сърбите я върнаха в България, където съдбата й бе поставена под въпрос.   След като първоначално обяви, че Пенка ще бъде заклана в съответствие с европейските правила, София беше подложена под огромен международен натиск. Българските ветеринарни власти бяха принудени да направят редица тестове, които потвърдиха първоначалното мнение на сръбските ветеринари, че Пенка е здрава. Според съобщение от Министерството на земеделието кравата Пенка ще бъде върната на стопанина си до края на седмицата.", "date": "2018.06.11", "title": "Говорител на Жан Клод Юнкер: Да живее Пенка!"}
{"url": "http://epicenter.bg/article/Ispaniya-priema-koraba-s-nad-600-migranti--koyto-Italiya-i-Malta-othvarliha/156537/7/0", "text": "Испания ще приеме хуманитарния кораб с над 600 бежанци, който повече от два дни прекара във водите на Средиземно море между Италия и Малта, съобщиха световните агенции.  Екипажът на кораба получи разрешение да акостира в пристанището на Валенсия, за да бъде предотвратена една хуманитарна катастрофа, се казва в прессъобщение на правителството в Мадрид на новия социалистически премиер Педро Санчес.  По-рано днес, 11 юни,  говорителка на международната организация SOS Méditerranée съобщи, че „хуманитарният кораб \"Aquarius\" с 629 мигранти на борда продължава да плава в Средиземно море между Италия и Малта. На екипажа все още не е предоставено сигурно пристанище“.  Историята започна в събота, когато Малта отказа да приеме кораба, а ден по-късно Италия призова правителството във Валета да отвори пристанището си. Новият италиански премиер коментира във Фейсбук, че това за пореден път показва нежеланието на Малта и на Европа да се намеси и да приеме извънредното положение“.   Малта отдавна вече приема малко бежанци, тръгнали към Европа на самоделни или непригодни плавателни съдове. Повечето от спасените бяха препращани в Италия – практика, която новото италианско правителство смята да прекрати. В последните седмици в Средиземно море имаше малко спасителни акции, но сега лодките с мигранти към Европа отново се увеличава. През последния уикенд са спасени повече от 1000 души.   Вътрешният министър на Италия Матео Салвини декларира, че Италия ще ограничи приема на мигранти. Всекидневникът  La Repubblica цитира думите му, че ако Малта откаже прием Италия ще затвори пристанищата си. В Туитър той написа: \"Малта не приема никого. Франция изблъсква обратно хората на границата си, Испания защитава границите си с оръжие. От днес Италия също ще започва да казва „не“ на трафика на хора, \"не\" на бизнеса с нелегалната имиграция\". През последните 5 години над 600 хил. души са влезли в Италия от Африка през Средиземно море, но те намаляха драматично през последните месеци. \"Целта ми е да гарантирам мирен живот за младите хора в Африка и за нашите деца в Италия. Затваряме пристанищата\".  Предишната година и предшественикът на Салвини отправи  подобно предупреждение, за да предизвика солидарността на европейските партньори, но не бе чут, припомня RT.  Мигрантите, които се намират на борда на хуманитарния кораб „Aquarius\", бяха качени след шест спасителни акции в Средиземно море през последния уикенд.  Решението на Мадрид решава на този етап дипломатическата криза между Италия и Малта във връзка с приема на мигранти.", "date": "2018.06.11", "title": "Испания приема кораба с над 600 мигранти, който Италия и Малта отхвърлиха"}
{"url": "http://epicenter.bg/article/Petar-Stoyanov-propuska--Sanyat-na-Pilat--v-Plovdiv/156477/6/0", "text": "Петър Стоянов, който присъства на световната премиера на симфоничното произведение „Сънят на Пилат” в зала Б”България” в София, с огромно съжаление ще пропусне представянето на творбата на Стефан Димитров в родния си град.    Президентът има неотложен ангажимент в странство, но съпругата му Антонина достойно ще представя семейството в Античния театър. Още повече, че нейната фондация „Ценности” е в основата на реализацията на проекта, финансиран частично от Националния фонд „Култура” и подпомогнат допълнително от Национален фонд „Култура”, BEGExpo, ДСК, Legal mediator.   На 13 юни от 21 часа пловдивските ценители на добрата музика ще могат да чуят напълно безплатно „Сънят на Пилат”, вдъхновен от „Майстора и Маргарита” на Булгаков.   Стефан Димитров пише произведението в продължение на четири години, но го обмисля четири десетилетия, когато за първи път прочита романа.   Оркестърът на Любка Биаджони „София Симфоникс”, заедно с хорът ще пътуват от София с всички инструменти. Внушителният керван от близо 100 души започва репетицията в Античния театър  в 16 часа.   За изпълнението на музикантите самият композитор признава, че са интерпретирали творбата му по неочакван за самия него начин като са й придали много по-голям емоционален заряд и неподозирани дълбочини. Концертът е безплатен, тъй като е в рамките на Културната програма на българското председателство на Съвета на Европейския съюз 2018.    ", "date": "2018.06.11", "title": "Петър Стоянов пропуска „Сънят на Пилат” в Пловдив"}
{"url": "http://epicenter.bg/article/Top-banker-sred-feeriya-ot-tsvetove-v-Nirvana-/156536/6/0", "text": "  Топ банкерът Левон Хампарцумян и нежната му половинка Мариана бяха забелязани на откриването на изложбата \"Граници\" на Аглика Гайтаникова в галерия Нирвана.   Финансистът бе избрал строг син костюм, който беше в синхрон с наситеното синьо в картините в трите зали на галерията, а съпругата му  беше с нежнорозов панталон и романтична блуза.   В галерия Нирвана, собственост на Ники Младжов, известна като един от най-престижните центрове за изкуство у нас, авторката на изложбата Аглика Гайтаникова посрещаше гостите заедно с половинката си - художника Стефан Чурчулиев.   Двамата са известни с любовта си към Индия и синхронът на духовните им предпочитания от години ги е превърнал в една от най-интересните и стабилни двойки в света на изкуството.   Скулпторката Кунка Димитрова, която от известно време въведе испанския метод на охлаждане в жегата - с ветрило, се появи с елегантния си аксесоар в ръка.   \"Категорични и ясни, призрачни и деликатни, работите на Аглика ни карат да ги очакваме с нетърпение. Картините са и единственият начин да я опознаем. Те са \"троянският кон\" към нея!\", убеден е Стефан Чурчулиев.   Художници, скулптори, писатели, колекционери и ценители на живописта се насладиха на феерията от цветове в безграничния свят на изкуството на Аглика Гайтаникова. Изложбата \"Граници\" може да се види в галерия Нирвана до 30 юни.", "date": "2018.06.11", "title": "Топ банкер сред феерия от цветове в Нирвана "}
{"url": "http://epicenter.bg/article/-Bronzovata-kashta--i-balgarskata-politicheska-haltura/156500/11/0", "text": "Пламен Деянофф разказва как е заблудил всички с препратки към Хрельовата кула, златните съкровища на България и че произволно е увеличавал размера на „къщата“, за да впечатли политиците: „Съвсем случайно докато се опитвахме да представим нещата по-монументални и Бронзовата къща растеше на височина, за да бъде по-добре разбрана идеята, в България изведнъж ни хрумна, че тя много прилича на тази средновековна кула в Рилския манастир. И аз казах, ами да, всъщност през цялото време съм се позовавал на тази средновековна българска архитектура.   Българските политици тогава изведнъж реагираха и казаха, да, особено ако се шлифова, така че да заблести, да прилича на злато по някакъв начин да се свърже и със златните съкровища, да, разбира се, тогава можем да помислим. Политиците казаха, че ако направим конкурс няма да получим нищо по-добро, защо да го правим? Има опасност всички да дадат фигури на царе, както в Македония, или на някакви основатели на България, няма да имаш никакъв шанс. Така казаха политиците - ще направим както Митеран със стъклените пирамиди пред Лувъра, всички са били против, той ги е поставил там напълно недемократично.“   Решението за поставянето на „Бронзовата къща“ на мястото на мавзолея на Георги Димитров в София предизвика огромен медиен и обществен интерес, но не толкова с естетиката или името на автора, който преди това беше непознат дори на вносителите на предложението в Столичния общински съвет, а с противоречивия начин, по който беше взето това политическо решение.   Всичко свързано с този проект беше неясно и предизвикваше въпроси, освен повода, а той беше Европредседателството на България през първата половина на 2018-та година, което предшества това на Република Австрия, официално обявена навсякъде за дарител на „Бронзовата къща“.   Основните въпроси бяха: защо е избрано това място и този автор, как се е стигнало до решението за поставяне на скулптура на мястото на Мавзолея  и разбира се, защо не е проведен конкурс и обществено обсъждане. Още поводи за въпроси даде и самият автор, който вече беше предложил идеята си на Велико Търново като „Осмото чудо на света“, “най-голямата скулптура от бронз в света” и много други суперлативи, които с охота бяха подети от медиите и повтаряни дори от представителите на Столична община и лично от кмета на град София, Г-жа Фандъкова. В тази истерия напълно потънаха сериозните и аргументирани въпроси на специалистите относно техническото изпълнение на проекта, и неговата връзка със заобикалящата градска среда.   Тогава във Фейсбук групата „Публично изкуство в България“ ( ) , където се обсъждат теми за паметниците и съвременното изкуство в публичната среда, възникна идеята основните въпроси да бъдат събрани и зададени на Столична община и общинските съветници, както и на Австрийското посолство като дарител и продуцент на „Бронзовата къща“.   За съжаление отговори единствено главният архитект на София Здравко Здравков и то без да даде отговор на въпросите, а за да „прехвърляйки топката“ към другите институции, отговорни за реализацията на проекта. Това разбира се само засили подозренията на членовете на групата, че или никой не иска да даде отговор на въпросите, или което е още по-лошо, няма такива отговори и изграждането на така наречената бронзова къща е поредната мистификация, каквито многократно са се случвали в най-новата история на България.   По-късно получихме и отговор на писмото си до Външно министерство на Република Австрия от името на тогавашния министър Себастиан Курц, но и от него не ставаше ясно дали Австрия поема  конкретни финансови ангажименти освен транспортни разходи, защото в местната преса се коментираха „дарения“ от няколко стотици хиляди и до няколко милиони евро.   За щастие отговор на всички наши въпроси даде самият автор Пламен Деянофф във видео от публичното представяне на проекта си в Кунстхале Виена и дори разказа много любопитни подробности за задкулисния начин, по който е взето политическото решение за реализиране на проекта му. Например разказва подробности, как „управляващата партия“, която подкрепя проекта му се е договарила за подкрепата с останалите партии.   „Използваха всички трикове за да избегнат това запитване на народа, и да мога аз да го направя без никакъв конкурс. Но това е политическо решение, човек не може сам да направи такова нещо. Сам видях за какви невероятни интриги става дума,  и аз разбрах за тези неща, защото прекарах там цяла година, на мен партиите ми съобщаваха например като добра новина, и тази партия ще ни подкрепи за Бронзовата къща, защото иначе по един друг въпрос ние щяхме да сме против. Това са такива политически машинации, за които просто се разбираха и не са толкова важни, но в крайна сметка има значение.“   Разказва как в Столична община и Общинският съвет са го съветвали да се заобиколят процедурите за провеждане на конкурс и са провели формално обществено обсъждане: „За конкурсите, имаше много конкурси през годините, аз не съм участвал, защото знаех, че са нагласени, всички те се провалиха, имаше идеи за фонтан, за паркинг отдолу, нищо не излезе. При мен беше много забавно. Има вече нови поколения политици в България, както тук. Аз самият бях изненадан, когато се съберем с политици в България, аз съм най-възрастният, те са на по 30 години. Някои от тях от самото начало, знаеха как да се направи и винаги ми казваха какво трябва да се предприеме. Например казаха - знаеш ли, ще кажем, че е за една година.  Аз казах, ами толкова много работа и усилия, само за една година… Да, но иначе ще ти трябва обществен конкурс, който до нищо няма да доведе, виждаш ли. Може би не трябва да го разказвам изобщо, но има ги и тези неща.“   Деянофф разказва и как представител на австрийското посолство е създавал навсякъде впечатлението, че зад идеята е не само един автор, а австрийската държава: „За щастие в София в австрийското посолство има един невероятно готин човек, Томас Щьолцл, който реши че ще го направи на всяка цена. Tам на място в България, той беше мой официален  представител и винаги когато говореше с българските политици всъщност го правеше от името на държавата Австрия а не просто от името на един художник.“   Пламен Деянофф разказва и как е заблудил всички с препратки към Хрельовата кула, златните съкровища на България и че произволно е увеличавал размера на „къщата“, за да впечатли политиците: „Съвсем случайно докато се опитвахме да представим нещата по-монументални и Бронзовата къща растеше на височина, за да бъде по-добре разбрана идеята в България изведнъж ни хрумна, че тя много прилича на тази средновековна кула в Рилския манастир. И аз казах, ами да, всъщност през цялото време съм се позовавал на тази средновековна българска архитектура. Българските политици тогава изведнъж реагираха и казаха, да, особено ако се шлифова така че да заблести, да прилича на злато по някакъв начин да се свърже и със златните съкровища, да, разбира се, тогава можем да помислим.“   Всичко това е представено по забавен и увлекателен начин, който разсмива австрийската му публика и увлича кураторката на Кунстхале Виена към по-смели обобщения, че подобен проект може да бъде реализиран само като политически проект и това е напълно демократично, дори „като по учебник“, как трябва да се прави публично изкуство в градска среда.   Това разбира се може да важи само за държави като Австрия и България, където има дълги традиции в недемократично управление и често се случват скандали с корупционни политически практики, но не само не е вярно  но дори е обратно на практиките в развитите демократични държави.   Най-доброто доказателство за това е друг български творец Христо Явашев-Кристо, който наистина е световно известен със стила си на работа и упоритостта си да получава всички разрешения за проектите си по напълно прозрачен начин при спазване на местните процедури и закони. Дори наскоро той окончателно се отказа от реализирането на своя идея, по която е работил десетки години поради напълно демократично отстояваната гражданска позиция на местни жители срещу нея.   Разбира се, това е по силите само на голям творец като Кристо не може да се постигне от умели имитатори, но е добре поне политиците и местните администрации в държави като България и Австрия да проучат, как са реализирани проектите на Кристо в големи градове като Берлин, Ню Йорк и Лондон и в по-отдалечени локации на САЩ, Австралия и наскоро в Италия.   Въпреки че самият Пламен Деянофф в Кунстхале Виена отговаря на въпросите ни, как е подкрепена идеята му от българските политици и впоследствие е одобрена от Столична община и Общинския съвет, то остават в сила всички технически и естетически въпроси за неговия проект, зададени от професионалната общност.   Напълно несериозно е един проект да бъде реализиран само защото е обявявен от автора му за първото съвременно изкуство в България и дори първата институция за такова изкуство, след като вече има стотици реализирани много успешни проекти със съвременно изкуство в българските градове и дори има реализирани успешно и в срок проекти, подобни на неговата идея, на самото място на бившия мавзолей.   За мен е напълно необясним непрекъснатият стремеж на българските политици и администрация да преоткрива отново и отново колелото и топлата вода, а в случая буквално на строителството на къщи. Може би е по-лесно ако политиците и чиновниците ни се обърнат към местните добри практики на живеещите в българия съвременни творци и ако не ги подпомагат, то поне да спрат да им пречат?   Тогава ще отпадне и нуждата да „внасят“ гръмки международни мистификатори, които да им „измиват очите“ в редките случаи, когато трябва да представят България като съвременна държава, където се цени и развива съвременно изкуство, а не само бронзови паметници на царе, които самият Пламен Деянофф много добре осмива и иронизира пред австрийската си публика: „В София няма нито една изграждаща се съвременна скулптура в България. Има или паметници от края 19, началото 20 век, когато България се е освободила от турското робство, това са такива паметници на някакви освободители или комунистически паметници.“ За съжаление, трябва да се съглася с някои от пресилените му, но верни твърдения като: “30 години след промяната България все още няма музей за съвременно изкуство, а скоро няма и да има, а е на не повече не повече от 1000 км от тук, и е член на Европейския съюз.”   Защото за близо 15 години управление на ГЕРБ в София не беше изградена работеща инфраструктура за съвременно изкуство и столицата на България се превърна в периферия: „Друго имам предвид под център, както казах, там нито има музей за съвременно изкуство, нито друга някаква структура. Както си го представяме тук, че функционира една столица като Берлин, Виена, Париж в София го няма. Там инфраструктурата е нула. Ако си художник там и искаш да направиш проект, няма подкрепа от  никъде, нито стипендии, просто няма нищо.“   И разбира се, основната причина за тази ситуация е липсата на прозрачност и конкурси, което много добре е описано от самият Деянофф, защото така е одобрена за реализация идеята му: „Политиците казаха, че ако направим конкурс няма да получим нищо по-добро. Има опасност като направиш конкурс, всички да дадат фигури на царе, както в Македония, или на някакви основатели на България и няма да имаш никакъв шанс. Така казаха политиците - ще направим както Митеран със стъклените пирамиди пред Лувъра, всички са били против, той ги е поставил там напълно недемократично.“   Точно затова промяната трябва да започне с \"Бронзовата къща\" на Пламен Деянофф, която напълно недемократично и без конкурс беше наложена на София и българското общество. За това, независимо колко от нея ще бъде построено от автора й, Столична община трябва да го демонтира в края на 2018-та година, както беше решено от Общинския съвет на София.  ", "date": "2018.06.11", "title": "„Бронзовата къща“ и българската политическа халтура"}
{"url": "http://epicenter.bg/article/Valeriya-Veleva--BSP-i-Ninova-slagat-krast-na-Istanbulskata-konvetsiya--/156511/11/0", "text": "  Нинова поиска от висшето партийно ръководство ясна позиция по Конвенцията, заради натиска, който ѝ оказват от ПЕС, и заяви, че лично тя компромис по този въпрос не може да направи, но остави окончателното решение да бъде взето от пленума. И пленумът единодушно застана зад нея.   защото решава съдбата на конвенцията на територията на България.   (ИК) се разрази в началото на годината, когато със свое решение от 3 януари правителството изпрати Конвенцията за ратификация в парламента.  Срещу текстовете се обявиха \"Обединени патриоти\", Българската православна църква, Католическата църква, мюфтийството, синдикатите, БСП, ВМРО, извънпарламентарни партии, президентът Румен Радев и 84% от българите. Председателят на парламента, министри от ГЕРБ и шефът на кабинета на премиера обявиха, че „тъмни сили“ пречат на осмислянето на Конвенцията. Разбра се, че правителството е натискано именно в периода на европредседателството да приеме документа. ГЕРБ се стреснаха от избухналата обществена реакция срещу Конвенцията и обявиха, че са готови да я отложат, докато в обществото се проведе „информиран“ дебат.  Но не се отказаха от нея.   заяви от Брюксел, че отлагането на ратификацията на Истанбулската конвенция е „победа за българското общество, което показа обединение и здрав разум“ и намекна, че ще наложи вето над документа.  В разгара на скандала ГЕРБ реши да отхвърли проблема от своята отговорност и  Протестите срещу документа не стихнаха.     видимо ядосан обяви: \" “.  Към този момент такъв консенсус няма. И няма изгледи да се получи.   ратификациата на Конвенцията бе изтеглена от парламента.   допусна по същество казусът за разглеждане, поиска позицията на десетки НПО-та, но не и на Светия Синод. За докладчик по делото е определен съдия Анастас Анастасов, бивш депутат от ГЕРБ  да излезе със становище дали Конвенцията съответства на Конституцията. Депутатът от ГЕРБ Георги Марков от ефира на БНТ поздрави съдия Гълъбина Генчева, докладчик по делото от Гражданската колегия, за блестящия ѝ анализ от 14 страници, в които тя доказва, че Истанбулската конвенция противоречи на Българската конституция. Подкрепящото Истанбулската конвенция становище, изготвено от съдия Хорозова, е едва 4 страници.    В медиите излязоха информации за натиск върху конституционните съдии.   но това не означава, че Европа се е отказала да наложи Конвенцията. Натискът идва по линия на ПЕС и на ЕНП. От ЕНП не са така шумни, пък и са сигурни в одобрителната позиция на ГЕРБ. На 31 януари председателската на женската организация на Партията на европейските социалисти Зита Гурмай изпраща остро писмо до Нинова във връзка с отказа на БСП да ратифицира документа. „ а“, пише Гурмай в писмото си до Нинова.   БСП реши да подложи въпроса с Конвенцията на референдум. \" \", съобщи на 4 февруари Нинова пред \"Събуди се\" по Нова тв. От Зита Гурмай дошло второ, още по-остро и заплашително писмо с нареждане да се ратифицира Конвенцията. \" \", съобщи Нинова. И попита: „   . Навсякъде в Европа левицата е в тотален срив. Единствено в България тя е втора политическа сила, която при това диша във врата на управляващите. Въпреки това, навсякъде представителите на ПЕС упрекват Нинова, че БСП е против Конвенцията. Сякаш, ако БСП подпише Конвенцията, левицата в Европа ще се възроди като феникс.    което се провежда под знака на либералната демокрация. И удивителното е, че устоява, каквото и да ѝ коства. Подкрепата, която Нинова получи от легитимния орган на партията, би трябвало да е знак за ПЕС, че въпросът не е личен, а опира до мирогледа на членовете на БСП и ценностите, които те изповядват. И че лидерът не може да върви против партията си.   Защото на изборите у нас ще гласуват стопаните на кравата Пенка, а не чиновниците в Брюксел. Новото в атаката за налагане на този спорен документ е, че европейската левица е решила да го издигне като знак за лявата идеология и в този смисъл се опитват да неглижират левия профил на БСП. Което е абсурдно за една 130 годишна лява партия, с толкова богата история.    Най-яркият пример тук са страните от Вишеградската четворка – Унгария, Чехия, Словакия, Полша, с чиито леви партии Нинова влезе в трайно сътрудничество. Това увеличава силата на партията в отпората и срещу джентърството. , ГЕРБ ще внесат документа за ратификация от парламента. Тя може да мине и с 61 гласа – приема се мнозинството от присъстващите депутати в момента в залата.   То може да бъде преодоляно с не по-малко от 121 депутати – гласовете на ГЕРБ и на ДПС няма да стигнат, защото поне двама народни представители от управляващата партия няма да гласуват в подкрепа на документа, а една част ще предпочетат да отсъстват от заседанието.   около която може да се заформи „надпартийно“ мнозинство, което да отхвърли Истанбулската конвенция.    тогава пред парламента изникват два варианта за избор: да се запази Конституцията и да не се ратифицира Конвенцията или да се промени Конституцията. Мнозинство за промяна на Конституцията в този парламент няма.  Изводът от всичко това е, че каквото и да реши Конституционният съд - въпросът с Истанбулската конвенция е политически и ще се реши в Народното събрание, където в един такт ще играят левицата, патриотите, единици депутати от ГЕРБ и от Воля. Които отстояват традиционните ценности на българския народ, съхранили го след толкова векове на изпитания.    ", "date": "2018.06.11", "title": "Валерия Велева: БСП и Нинова слагат кръст на Истанбулската конвеция? "}
{"url": "http://epicenter.bg/article/Natsionalnite-interesi-ili-tezi-na-byurokratsiyata-/156525/11/0", "text": "  Шестмесечният мандат за председателство не дава на никоя страна членка възможност да промени радикално същността на ЕС. Но всяка, когато й дойде редът, се стреми да повлияе, да \"остави следа\". Така бе с българското председателство, чийто край вече се вижда. От 1 юли на свой ред Австрия ще опита да \"направи нещо\".   В края на 2017 - то не бе изненада за никого - ЕС бе в титанична борба на два терена. Единият - този на социалните процеси: неравенствата, мигрантските вълни, съдбата на националните и семейните структури и традиции. Другият - геополитическите сблъсъци за подържане или за промяна на стратегически позиции, на владеене на суровинни източници, на манипулиране на финансови или мисловни потоци.   За момента \"българският принос\" бе забелязан, което не е малко. Какви ще бъдат реалните резултати в тази област ще се прецени след години, или след десетилетия.   Но посвещавайки силите си на темата за Западните Балкани и ЕС, България като мандатен европредседател, пренебрегна в определена степен други проблеми.   От съобщенията за проведения пленум на ръководството на БСП, обществото научи, че Голяма грешка ще бъде, за да не употребя по-силни квалификации   Но, заради трайните български национални интереси, а в определена степен и заради добре разбраните трайни национални интереси на всички европейски страни, дано се прояви разум и оцени същината на процеса.   Процес, замислен и осъществяван от наднационалната властваща бюрокрация и, заради ефикасността на реализацията, представян, от време навреме, като борба между десни и леви политически сили. В края на мандатното европредседателство, името на България, убеден съм, ще спечели, а с това и добре разбраната кауза на ЕС, ако управляващи и опозиция, споделят с европейското обществено мнение,    В този смисъл, именно защото животът продължава и след края на мандата на европредседателството, един български повик и подкана към страните в ЕС да отворят очи и видят същността на процеса, прикриван с актове като \"истанбулската конвенция\", ще се яви принос за един по-жизнен и по-наш, наистина европейски ЕС.  ", "date": "2018.06.11", "title": "Владо Костов: Националните интереси или тези на бюрокрацията?"}
{"url": "http://epicenter.bg/article/Ivan-Granitski--Besovete-na-nravstvenoto-razrushenie-/156526/11/0", "text": "1.  Преди няколко месеца в медиите възпламна дискусия, която само на пръв поглед изглеждаше, че почива върху спорове и крамоли, свързани с литературни факти и тенденции. Интелигентните читатели знаят, че не злополучните опити на група соросоиди да подменят автентичната същност на наградата, свързана с името на Иван Пейчев, предизвикаха скандала. Очевидно основанията са много по-дълбоки и  В дискусията, както е известно се включиха талантливи писатели и литератори – Панко Анчев, Любомир Левчев, Никола Инджов, Симеон Янев, Деньо Денев, Тенко Тенев, Тодор Коруев, Благовеста Касабова, Петър Андасаров, Андрей Андреев, Ники Комедвенска, Красимир Симеонов, Петър Велчев, които засегнаха болезнени проблеми от разгръщането на развойния литературен процес и направиха опит да демаскират редица скандални манипулации. Трябва да отбележим, че това  Очевидно причината за това забавяне бе насаждания конформизъм и дух на политико-литературни фалшификации, на брутални опити за подмяна на естетическата йерархия на ценностите, наложени след началото на промените и упорито насаждани на съвременното българско общество с циничните твърдения, че това е необходимо, за да се приобщим към общоевропейските ценности и да започнем да говорим на „политкоректен език“ (какъв плиткоумен израз, каква фанфаронщина!). Всяка сериозна дискусия предполага задълбочена размяна на мнения, полемика, понякога твърде остра, но с единствената цел да се стигне до истината, до изследването на проблема, обхванат от всички възможни страни.  : „Ако не мислите като нас, не приемате безусловно нашите нови щампи, идеологеми и принципи, значи не сте демократи“. Социалната функция на критиката бе подменена с шамански заклинания, пошла реклама, анотации на книги, словесни кълчения, от които нищо не се разбира, и възхвала на посредствеността.  Много важно било държавите да се откажат от своята национална идентичност, да прегърнат небулозните и фантасмагорични общоевропейски ценности и да положат началото на някакви Европейски съединени щати, в които отделните нации ще се откажат не само от своя суверенитет, но и от своята история, която ги прави различни и неповторими в общоевропейския цивилизационен концерт. 2.  Масираната и добре заплатена от чужди фондации като „Отворено общество“ на Сорос пропаганда, уви, даде своите отровни плодове.   Познавачите на създаденото от великия руски писател Фьодор Михайлович Достоевски знаят, че той пророчески е предвидил появата на социалните бесове. Цялото му творчество е посветено на това как да бъде предпазен разумният, мислещият, зареденият с Христовата любов, душевна красота и доброта човек от бесовете на изкушението, на материалното, от сатанинската лъст на алчността, омразата и безверието. Най-ярко, разбира се, великите хуманистични идеи на Достоевски са изложени в романите „Бесове“ и „Братя Карамазови“. В „Бесове“ Достоевски предсказва предстоящите апокалиптични картини и хаоса, който ще обземе Русия след половин век по време на революциите от 1905 и 1917 година. Но Достоевски предупреждава не само за задаващите се политически безредици и хаос, а и за много по-съществената опасност – загуба на вярата, превземането на човешката душа от философията на всепозволеността.   всеки обществен договор е невалиден и волята на отделния индивид е неприкосновена, а той има право да се налага на цялото общество, дори в най-уродливите си промишления и дела. Този тип цинична и брутална философия споделя и Великия инквизитор от романа „Братя Карамазови“. Литературният критик и философ Панко Анчев подробно и задълбочено анализира процесите на нравствен разпад през последните тридесет години, когато не само българската интелигенция е на служба при Великия инквизитор, сменят се лицата и фасадите на Злото, на Сатаната, който съблазнява народите и човеците с изкусителното предложение да превърнат камъните в хлябове, както е при Иисус Христос след четиридесет дневния му пост в пустинята. Днешният Велик инквизитор съблазнява народите със същото, както и преди две хиляди години – власт, пари, удоволствия, безметежен живот и потъване в безгрижието на лотофагията. За нашенските дребни инквизиторчета, щедро финансирани и режисирани от споменатите централи, атрофирането на социалната чувствителност е първа задача. Те искат да изградят общество на лотофагите.  Поразително е, че най-глаголивите неолибералстващи псевдопостомодернисти в началото на така наречения социален преход сочеха за пример книгите на Оруел като мрачна антиутопия, която заплашва човечеството. Сега с тройно по-голяма настървеност те съдействат за превръщане на българското, а и на европейските общества, в послушна безсловесна маса, лишена от характер, национална чувствителност, а следователно и от качествата чест, достойнство и почтеност.  въпреки сериозните протести на католическата, протестантската и православните църкви, а и други религиозни деноминации, които съвсем справедливо виждат в това отварянето на вратата към ада. 3.  . Най-яркият пример тук са страните от Вишеградската четворка – Унгария, Чехия, Словакия, Полша. Остава да се надяваме, че и българските политици и държавници ще се събудят от летаргичния си политически сън и ще спрат да слушат подлата и омерзителна песен на брюкселските сирени и на тръбачите на джендърската идеология. Неведнъж сме разобличавали наглите опити на група фалцетно крякащи псевдопостмодернисти, зомбирани от лъстивата песен на соросоидите, да манипулират определени естетически и литературни факти и да пробутват на наивната публика нескопосни фалшификации. Дълго време мюзервирлъците на тези недостойни люде оставаха без отговор от страна на сериозните литератори, но напоследък те така се разюздаха, че предизвикаха известната литературна дискусия по повод посредствените, но и скверни стихотворения на П. Чухов. Пошлият пример, уви, е тежко заразителен – ето, че стигнахме до нова гавра с поезията на Вапцаров, този път от страна на чалга певици, полуразголени силиконки и бабаити фитнес инструктори… Дори и беглият и незадълбочен анализ на опусите (предимно поезия и белетристика) на многоглаголстващите и фукащи се безпардонно пред българската публика псевдопостмодернисти ще ни убеди колко беден е езика, който те ползват, колко плоски и несръчни са метафорите им и каква убогост на идеите ги владее. Всъщност това, което те предлагат на читателите е вид лексиконна поезия, която може да заинтригува само някои по-нестабилни психически гимназистки, а разказите приличат на скучно разказване на мокри сънища. Добре сериозните медии реагираха мигновено на поредната плебейщина и осъдиха с възмущение скотските покушения срещу поезията на Вапцаров. Необходимо е обаче да осъзнаем, че не става дума за спорадични случаи на чалгаджийски простащини, а за определена и устойчива тенденция, добре финансирана от Сорос и други печално известни грантови структури, чиято цел е подриването на устоите на националната идентичност, размиването на критериите за низко и възвишено, добро и зло, грозно и красиво, доблест и подлост, и пр.  И нещо още по-страшно, иде реч за зомбирането на съзнанието на младото поколение и подмяната на изконния хилядолетен цивилизационен избор на българите.    срещу велемъдрите и добротворни архиерейски послания и проповеди на наши видни митрополити, които посочват на обществото опасността от нравствената развала и всепозволеността, която тръбачите на моралната разруха насаждат на българското общество…    фалшифициране на поетичното и литературното наследство, на значими съвременни български писатели, някои от които, уви, вече не са между живите и не могат да се защитят от скверните и лигави полазвания върху тяхното творчество и сигурно биха се обърнали в гроба от възмущение…   Много им се иска на либералстващите декомунизатори псевдопостмодернисти да присвоят и нагодят към собствените си пошли критерии творчеството на писатели, неразривно свързани с антифашистката борба или работили почтено през 45-те години на така наречения социализъм и създали ярки и талантливи произведения. Със задна дата фалшифицирайки духовните им послания фаготистите на перфидните подмени искат да ги изкарат борци срещу бившата тоталитарна система, дисиденти страдалци и жертви на онова време… 4.  Нека припомним тук, че най-жизнената, най-важната литературна традиция от Възраждането насам, предполага и мотивира нашите националреволюционери и големи писатели да защитават със слово и поведение именно националната идентичност, да продължават и разгръщат енергията на отечествения дух. Най-ярка илюстрация в това отношение е житейския подвиг и творчеството на Георги Раковски, Любен Каравелов, Петко и Пенчо Славейкови, Пейо Яворов, Гео Милев, Никола Вапцаров, Атанас Далчев, при които социалният лайтмотив е определящ не само за тяхната гениална поезия, но и за проникновената им критика и публицистика.  Затова и в споровете и дискусиите, доколкото ги има, те се държат като талибани – пълна нечуваемост към другото мнение, нетърпимост и нежелание за плодотворна полемика, агресия и злост, характерни за дребнавите и низшите духом.  Ето защо предназначението на всеки мислещ и почтен човек е да се съпротивлява срещу тромбонистите на социалния разпад на нравствената развала и на духовната нищета. Българските писатели е добре да си припомнят съветите на великия Христо Ботев от знаменитата му статия „Длъжностите на писателите и на журналистите“.  Те са актуални и днес.", "date": "2018.06.11", "title": "Иван Гранитски: Бесовете на нравственото разрушение "}
{"url": "http://epicenter.bg/article/Svetlana-Sharenkova--SASht-gubyat-hegemoniyata-si-/156533/11/0", "text": "  Завършиха две големи геополитически събития – срещите на върха на седемте най-развити страни Г-7 (САЩ, Германия, Франция, Италия, Великобритания, Канада и Япония) и на Шанхайската организация за сътрудничество ШОС (Русия, Китай, Казахстан, Узбекистан, Таджикистан, Киргизияи специално поканените Индия и Пакистан).   Срещата на Г-7 в Канада бе придружена от безпрецедентни за този формат разногласия между американския президент Доналд Тръмп и останалите лидери от ЕС. Безцеремонно Тръмп отказа да подпише общото комюнике, напусна преждевременно срещата и изрази недоволството си с гневни текстове в социалните мрежи, от които се разбра, че Вашингтон ще променя статуквото, в което „хранеше и пазеше Европа”. Необявената търговска война на Америка срещу всички вече е факт!   Извън този контекст Тръмп прояви чувство за реализъм и призова Русия да бъде поканена отново в Г-8, където е нейното място на голяма сила и където могат да се провеждат реални преговори. В тази си идея Тръмп бе подкрепен само от лидера на Италия, но става все по-ясно, че без Русия и Путин организацията е зациклила и не отразява новите глобални реалности. Наблюдатели допълниха, че мястото на Китай също е там, защото КНР вече се изравни, а в определени икономически сектори и задмина САЩ.   И докато Г-7 генерира скандали, съвсем друго впечатление направи форумът на ШОС в Циндао, Китай. Там бе даден мощен сигнал за единство и разширяване на темите, обхвата и географията на сътрудничеството, набелязаха се конкретни мерки в борбата с тероризма, бе дадена заявка за общи инициативи между ШОС и БРИКС (Бразилия, Русия, Индия, Китай и ЮАР), както и на ново всестранно руско-китайско евразийско икономическо партньорство. Москва изрази подкрепа за китайския проект „Един пояс, един път” и Владимир Путин бе категоричен, че търговията между двете държави набира скорост, развива се икономическото коопериране, падат митническите бариери. Ролите на основните играчи в света вече са разменени: САЩ загубиха функцията си на световен хегемон и дори вече изпадат в изолация, Европейският съюз е в криза на идентичността, а Русия и Китай трасират нови успешни проекти за интеграция и чертаят новите идеи за бъдещето.   Всъщност, докато някои у нас още говорят за евро-атлантическо единство и се кланят на неясните евро-атлантически ценности, пред очите ни многополюсният световен ред, който балансира традиции, интереси и цели цивилизации, вече е в действие и променя архитектурата на света.    ", "date": "2018.06.11", "title": "Светлана Шаренкова: САЩ губят хегемонията си!"}
{"url": "http://epicenter.bg/article/Shefove-v-BAN-omesvat-naukata-s-chastnite-si-firmi--Antoaneta-Hristova-s-firma-i-4-NPO-ta-/156541/11/0", "text": "Двама от директорите на институти в БАН въртят частен бизнес със собствени фирми. Два закона забраняват лица на публични длъжности да участват в управлението на неправителствени организации и на фирми, а Уставът на БАН изрично забранява директори на звена в академията да управляват фирми и други подобни.   Но директорката на Института на БАН за изследване на населението и човека проф. Антоанета Христова е създала заедно с докторантката Калина Крумова НПО \"Институт за политика\", собственик е на една фирма и на още 3 НПО със сроден на института предмет на дейност. Директорът на НИМХ проф. Христомир Брънзов пък има три фирми и управлява НПО също със сроден предмет на дейност.   В България има Закон за администрацията, в който чл. 19, ал. 7 посочва, че ръководители на държавни институции, създадени със закон - като БАН например, не могат да са членове на управление или контрол на юридическо лице с нестопанска цел, на търговско дружество или кооперация. Някои се опитват да изкарат, че това се отнасяло само за шефа на БАН, но е абсурдно, понеже директорите са много по-близо от него до ресурси, до кадри и до постижения, които са резултат от дейността на публична институция, и много по-лесно може да \"преминат\" към частна формация, ако действащите лица са едни и същи. Затова си има и Закон за БАН, според който академията осъществява дейността си въз основа на законите и на Устав, приет от Общото събрание като задължителен нормативен акт. А в този устав пише черно на бяло, че директорите на постоянни звена в академията \"не могат да бъдат членове на управителни съвети на търговски дружества и други подобни, освен ако представляват съответните звена\" (чл. 74, ал. 2).    Така пише в законите, каквито в България има както във всяка друга държава. Разликата е, че у нас ги има За кон и За кокошка. Това се потвърди за кой ли път завчера, когато мрежата изригна в негодувание, че съветничката на министъра в МВР Калина Крумова създала НПО заедно с директорката на Института за изследване на населението и човека в БАН проф. Антоанета Христова. А двете са изпълнителки заедно с още две дами на европроект за близо 454 хил. лв. за създаване на методика за психотестове за шофьори по договор, сключен между Министерството на транспорта и института на БАН. Шеф на проекта е Христова, а Крумова е докторант, както пише в сайта на НПО-то, в академичния институт, който Христова оглавява. НПО-то се нарича Институт за политика.   Справка в системата \"Апис\" показва, че то е регистрирано на 4 юли 2017 г. и в него Христова е председател на Управителния съвет, а Крумова - негов член и изпълнителен директор. Така Антоанета Христова, директор на института в БАН от октомври 2010 г., в нарушение на законите и на Устава на БАН си има частно НПО, което образова лидери, като им организира по 5 седмици лекции с различни лектори - учени и политици. И двете с докторантката Маркова си работят в това НПО, ползвайки същевременно всички ресурси на бюджетния институт на БАН, откъдето учени преподават в НПО-то наред с политици. Щото през института двете дами имат право на евросредства, а извън него Христова няма това право, както казват законите и Уставът на БАН. Нещо повече - от сайта на \"Института за политика\" научаваме, че това НПО си партнира с института на БАН, оглавен от Христова, и с БАН като цяло. С две думи - партньорство със самия себе си. Странно е, че в регистрите на \"Апис\" фигурира още едно еднолично дружество с ограничена отговорност, лична собственост на Антоанета Христова, което също се казва \"Институт за политика\" и се занимава с преподаване на курсове, организиране на семинари и конференции, издателска дейност и пр. Все неща, които се припокриват със заниманията на директорката на публичната й длъжност. Системата \"Апис\" обаче казва още по-лоши неща. Христова, бидейки директор на бюджетен институт, си има и... собствена фирма, на която е едноличен собственик - \"Таргет - АМГ\" ЕООД. Фирмата е създадена по Търговския закон през февруари 2007 г. и до момента е действаща. Занимава се със стопанска дейност - пазарни услуги. Още една еднолична търговска фирма - \"Марант - Антоанета Христова\" директорката на академичния институт е закрила в началото на 2012 г.  Дейностите на активната дама обаче и тук не свършват. През юли 2010 г. е регистрирано още едно НПО - Сдружение \"Демократи\", в което Христова е член на Управителния съвет. Тя е също в Управителния съвет и на друго НПО - Сдружение \"Център за политически и обществени нагласи\", регистрирано през ноември 2002 г. Тук вече нещата придобиват съвсем уродлива посока, понеже институтът в БАН, който Христова оглавява, се занимава тъкмо с това - изследване на обществените нагласи по различни теми. Тук вече конфликтът на интереси лъсва в целия му блясък. И само Господ знае кои дейности, средства, хора и резултати на института в кое НПО се преливат и използват. *** Неотдавна имаше друг скандал в БАН - Националният институт по метеорология и хидрология с директор проф. Христомир Брънзов взе да протестира, че когато Общото събрание разпределяло бюджета на академията за годината, не му е дало повече пари, които му трябват. Наложи се БАН да излезе с официално съобщение, че има общи правила за финансиране на институтите по определена формула и че няма как НИМХ да получи повече от другите в разрез с правилата. В този момент се заговори за стария скандал, който нашумя през 2016 г., когато работещи в НИМХ обявиха, че Брънзов иска да \"замрази\" станцията на Мусала заради лични интереси на своите фирми, произвеждащи автоматични метеостанции, на които клиент е институтът и които след това фирмата поддържа.   Тогава Брънзов нарече това \"тежка спекулация\", а пред \"Труд\" заяви, че е много горд с консорциума \"Метеорологични системи и екипировка\", чиито станции работели над 20 години и че \"съвместните ни дейности с института са да печелим проекти\". И каза, че не е държавен служител, затова имал право да си има фирми! Още един, който си сътрудничи със себе си! Не се намери никой в БАН да му прочете законите и Устава на академията. Законите ряпа да ядат. Бегла справка в \"Апис\": \"Аналог - Христомир Брънзов\", 2010 г. - едноличен търговец, дейност: проектиране, изработване, маркетинг и сервиз на оборудване и апаратура. Консорциум \"Метеорологични системи и екипировка\" ООД, управител Христомир Брънзов, лично дялово участие чрез споменатата фирма \"Аналог\" 34,64%, сред дейностите се появяват и \"анализи, експертизи, софтуер, ОВОС, консултации. Изпълнява поръчки за поне 800 хил. лв. на АЕЦ \"Козлодуй\", ТЕЦ \"Марица-изток\", НЕК-АЕЦ \"Белене\". Колко договора са изместени от института, чийто директор е Брънзов, към частната фирма? В сайта на консорциума сред основните клиенти на първо място стои НИМХ. Десет публикации на директора на института се мъдрят на сайта на фирмата като неин научен резултат. А общо научните й публикации били над 100. На фирмата или на института?   Друга фирма - \"МСЕ-Сервиз\" ЕООД, управител и едноличен собственик Христомир Брънзов, дейност - пак оборудване и апаратура, маркетинг, консултации, експертизи, търговия. Човекът е закрил през 2006 г. още една работила дотогава негова фирма - \"Фотон-Христомир Брънзов\" ЕТ. Но пък си остава член на Управителния съвет на НПО \"Българска асоциация за вятърна енергия\"... Цели на асоциацията са: осъществяване на проекти, ноу-хау в областта на неизчерпаеми енергийни източници, популяризиране, разпространение на ноу-хау в областта на вятърна енергия, съдействие за чуждестранни инвестиции и др. Учени от института казват, че преди в него са имали доста договори за прогнози за ветроенергетиката. Преди... *** Проблемът в цялата работа е, че никой в академията не се наема да прекрати закононарушенията и безобразието, което като лъжица катран в меда вгорчава авторитета на всички прекрасни учени и институти на БАН. Не е публично-частно партньорство, когато директор на институт си партнира сам със своите лични НПО-та и фирми. Не е партньорство публични ресурси и научни резултати да се преливат в частни институции на шефовете. Драстично закононарушение е. Но не гъкват нито ръководството на БАН, нито Управителният съвет, нито Общото събрание, което е висшият орган за ръководство и управление на академията. Нещо повече - на тържеството преди дни - на 9 юни, за завършване на випуска в частното НПО \"Институт за политика\" на директорката на академичния Институт за изследване на населението и човека Антоанета Христова на първа линия с широки усмивки са се снимали... председателят на БАН акад. Юлиан Ревалски, министрите Красимир Вълчев и Лиляна Павлова. На 28 май пък лектор пред курсистите е бил председателят на... антикорупционния орган КОМПИ Пламен Георгиев. Има закони в България, както ги има във всички държави. Разликата е, че у нас едни са за кон, други - за кокошка.", "date": "2018.06.11", "title": "Шефове в БАН омесват науката с частните си фирми. Антоанета Христова с фирма и 4 НПО-та "}
{"url": "http://epicenter.bg/article/Sapruzi-pochinaha-sled-katastrofa-v-Blagoevgrad/156468/3/0", "text": "Починаха двамата тежко пострадали при катастрофата в Благоевград в неделя. Те са мъж и жена, съпрузи на на по 65 години.   Трагедията се разигра на ул. \"Яне Сандански\" в града. Учебен автомобил \"Пежо\", управляван от автоинструктор е блъснат отдясно от \"Фолксваген\", шофиран от 20-годишен шофьор. Учебната кола е без предимство и е ударена отдясно.   Двамата пострадали се намирали именно в дясната част на \"Пежо\"-то. Веднага след тежката катастрофа те бяха приети в реанимация. Жената обаче почина около час след приемането в болницата, а по-късно в неделя вечер  и мъжът ѝ.", "date": "2018.06.11", "title": "Съпрузи починаха след катастрофа в Благоевград"}
{"url": "http://epicenter.bg/article/Vodach-na-leka-kola-zaplashi-s-pistolet-shofyor-na-avtobus-na-AM--Trakiya--/156479/3/0", "text": "Отново напрежение между шофьори на магистрала \"Тракия\". Снощи водач на лек автомобил е заплашил шофьор на автобус с пистолет заради спор на пътя, съобщи bTV.   Случката се разиграла край Чирпан. Конфликтната ситуация дошла при опит за изпреварване на автомобила.   Шофьорът, извадил пистолета, е задържан за 24 часа. Пътниците са разпитани.   Няма пострадали.", "date": "2018.06.11", "title": "Водач на лека кола заплаши с пистолет шофьор на автобус на АМ „Тракия“ "}
{"url": "http://epicenter.bg/article/Nov-intsident--Vlak-se-zapali-v-dvizhenie/156494/3/0", "text": "Пореден инцидент е станал вчера с влак у нас. Влакът Пловдив-Панагюрище се е запалил в движение. За инцидента, станал в ранния неделен следобед в района на село Цар Асен, съобщиха пътници пред Дарик радио.   В паниката хората скочили от композицията и тръгнали по релсите. Няма данни за пострадали.   Пътували в злополучния влак обаче са гневни заради лошата организация на алтернативен транспорт. Изпратен е автобус, който обаче се препълнил. За следващия хората чакали в горещините повече от час.   Някои тръгнали пеш по коловозите и ходили повече от 3 км. По-възрастните обаче не можели да изминат това разстояние и останали да чакат. Други панагюрци твърдят, че този влак няколко пъти е спирал заради прегряване и недоумяват защо досега не са взети мерки за безопасността и на гражданите, и на служителите по тази линия. Любопитното е, че тази линия би трябвало да се обслужва с мотриси от най-новата серия на БДЖ – „Сименс Дезиро“. Редовните курсове по линията са възстановени от 2006 г.   Миналата есен обаче от държавния превозвач тихомълком заменили част от немските машини със старите 40-годишни дизелови локомотиви от серия, доставена в България между 1969 и 1980 г. По-късно от пресцентъра на компанията обясниха, че новите мотриси са на ремонт, а докато той тече, се налага или да бъдат върнати в експлоатация стари, или да се ползват автобуси.   От БДЖ все още не е пуснато официално съобщение за запалилия се влак.", "date": "2018.06.11", "title": "Нов инцидент! Влак се запали в движение"}
{"url": "http://epicenter.bg/article/Pet-godishno-momchentse-padna-ot-5-etazh-na-blok-v-Ravda/156501/3/0", "text": "На 10 юни т.г. около 17.40 ч. в Районно управление - Несебър е получено съобщение за инцидент в к-с \"Лайфстайл 3\" в с. Равда, при който от терасата на апартамент, разположен на петия етаж в бл. 2, паднало петгодишно момченце (руски турист). Това съобщиха от ОДМВР-Бургас.   Детето е настанено за лечение в отделение \"Реанимация\" на УМБАЛ – Бургас, с фрактури на краката, таза и травма на белия дроб, без опасност за живота.   Констатирано е, че малчуганът останал без надзор в апартамента, докато 55-годишната му баба – Л.Т. отишла да пазарува.   По случая е образувано досъдебно производство.", "date": "2018.06.11", "title": "5-годишно момченце падна от 5 етаж на блок в Равда"}
{"url": "http://epicenter.bg/article/Politsay-e-otkrit-martav-v-Pernik/156509/3/0", "text": "  Малко след 6.00 часа тази сутрин е намерен труп на полицай в Перник.   По първоначални данни на областната дирекция на МВР става въпрос за самоубийство на 44-годишен служител от Охранителна полиция, съобщи БНТ. Той се е застрелял със служебното си оръжие. Огледите на място продължават.   Тялото е намерено близо до блок номер 10 в квартал ,,Проучване”. Полицаят е открит от негови колеги, които е трябвало да го вземат сутринта на път за работа.   Проверяват се записите от охранителните камери в района.  ", "date": "2018.06.11", "title": "Полицай е открит мъртъв в Перник"}
{"url": "http://epicenter.bg/article/Prokuraturata--Vzrivni-veshtestva-oshte-zaplashvat-Gorni-Lom/156512/3/0", "text": "Върховната административна прокуратура е установила, че 4 г. след взрива в завод \"Миджур\", при който загинаха 15 души, изискванията за безопасност още не се спазват. В складовете на взривения завод се съхраняват хиляди необезопасени гръцки мини, се казва в съобщение на държавното обвинение. Прокурорската проверка, започнала по сигнал от кмета и председателя на Общинския съвет на близкото градче Чупрене. Тя установила, че: - в нарушение на Закона за оръжията, боеприпасите, взривните вещества и пиротехническите изделия от \"Видекс\" АД не е представен договор за осигуряване на въоръжена охрана за обектите - 5 взривни складове, в които се намират изброените вещества; - не са представени документи за изпълнение на същия закон, според който \"Видекс\" АД трябва да разполага със собствени или наети складови помещения; - в завода няма локална система за оповестяване за осигуряване на ранно предупреждение на персонала, компетентните органи и населението, както изисква Законът за защита при бедствия. ОТ ВАП смятат, че \"неспазването на нормативните изисквания може да доведе до опасности за широк кръг лица, предвид потенциалната опасност на въпросните вещества. Освен това е преценено, че случаят е особено спешен и изисква незабавна намеса от органите, снабдени с компетентност по поставените въпроси\". Прокуратурата е ангажирала вътрешния министър, областния управител на Видин и кмета на община Чупрене да си изпълнят законовите задължения по контрол и санкциониране на дружеството, така че да не се стигне до ново бествие. Върховна административна прокуратура отправи предложения до министъра на вътрешните работи, областния управител на Видин и кмета на община Чупрене за предприемане на спешни мерки за недопускане на инциденти на територията на завод „Миджур“ В сигнала от Чупрене, заради който се е активизирала прокуратурата, пише, че не са взети мерки по безопасно съхраняване на значително количество взривни вещества, взривни изделия и средства за взривяване на територията на завод \"Миджур\", в землището на с. Горни Лом, където при производствената авария на 1 октомври 2014 г. загинаха 15 души.   Взривните вещества се намират в складове на завода \"Миджур\". В сигнала е посочено, че и към момента все още не са изпълнени всички изисквания за безопасност и са застрашени живота и здравето на населението. Към сигнала е приложен и протокол от проверка, извършена от МОСВ, съвместно с представители на МВР, при която е установено, че в складове на завода се съхраняват огромен брой взривни вещества, взривни изделия и средства за взривяване.", "date": "2018.06.11", "title": "Прокуратурата: Има риск от нова трагедия в Горни Лом"}
{"url": "http://epicenter.bg/article/Tezhka-katastrofa-na-Rishkiya-prohod--Shofyor-na-bus-zagina-sled-udar-s-TIR/156518/3/0", "text": "Тир затисна бус в района на Ришкия проход. Водачът на микробуса е загинал, съобщиха пресцентъра на МВР, предаде агенция „Фокус“. Шофьорът на ТИР-а е употребил алкохол.   Пътният инцидент е станал към 14.10 часа на 2-3 км след с. Камчия посока Шумен, на Ришкия проход, където са се ударили тир с украинска регистрация и микробус с турска регистрация, който е превозвал общо 8 пътниици.   6 души от буса са извадени, седмият е без наранявания.    Петима от пострадалите са в шуменската болница. Това съобщи за радио „Фокус“- Шумен изп. директор на МБАЛ- Шумен д-р Атанас Атанасов. Докарани са  . Д-р Атанасов посочи, че по първоначална оценка на екипите най-тежко е състоянието на една от жените и бебето, които са с по-тежки черепно-мозъчни травми. Всички пострадали са с множествени наранявания, продължава доуточняването на тежестта на травмите и съответното лечение. Движението през прохода временно е прекратено, като патрули на Пътна полиция спират трафика от двете посоки – откъм Бургаска и Шуменска област и насочват през алтернативния маршрут.   Според първоначалната информация, данните от алкохолния тест на водача на тира сочат, че е бил пиян-  отчетени са 2,81 промила алкохол в кръвта му.   Чака се тежка техника, която да премести тира. ", "date": "2018.06.11", "title": "Тежка катастрофа на Ришкия проход! Пиян тираджия затисна бус - шофьорът е загинал"}
{"url": "http://epicenter.bg/article/L--Kyuchukov--Kitay-zapochva-da-transformira-ikonomicheskata-si-mosht-v-politichesko-vliyanie/156523/2/0", "text": "Задълбочава се тенденцията към самоизолация на Съединените щати, включително и от най-близките й партньори. Самата среща на Г-7 беше доминирана от предсказуеми проблеми и противоречия, което обаче не означава, че завърши с очаквания край. Европа се стремеше всячески да избегне „оптиката“ за скандален разлом, а с действията си Тръмп постигна точно такава представа. Европа не търсеше решение на проблемите на самата среща, а по-скоро механизъм за запазване на диалога в позитивно русло. Обикновено на такива форуми приемането на документи е до голяма степен формално. Това мнение изрази директорът на Института за икономика и международни отношения Любомир Кючуков пред БНР.   Неприемането на предварително съгласувания документ изразява по-скоро криза във взаимоотношенията, коментира още той и добави:   \"Самоизолацията на САЩ е по-скоро резултат от цялостната политика на Тръмп, който се опитва да отговори на кризисните процеси и вътрешнополитическата фрустрация в американското общество. Проблемите в този свят, който е все по- взаимозависим, не могат да се решават изолирано, предупреди анализаторът. С излизането на страната от ред международни споразумения Тръмп успява да обединява срещу себе си“. Ангажиментът на страните от Г-7 да модернизират Световната търговска организация анализаторът коментира така:   „Цялата международна институционална и правна рамка, включително ООН и Световната търговска организация /СТО/, определено се нуждаят от реформи, доколкото вече има съвършено други проблеми в света. През тази призма, за реформа в Световната търговска организация се говори достатъчно отдавна, за да се ограничи именно възможността от налагане на допълнителни ограничения и с оглед либерализацията на търговията. От друга страна, очевидно е, че това върви в противоречие със сегашната политика на Съединените щати, която е точно в обратна посока“.   От темите в комюникето на Г-7 са отсъствали темите за проблемите с климата и иранското ядрено споразумение, коментира той.   Призивите за либерализация на световната търговия, дошли от Китай, са свързани с това, че тази година към шанхайската организация за сътрудничество са се присъединели сериозните икономики на Индия и Пакистан. Китай вече преговаря от позицията на световен търговски износител:   „Иначе казано, Китай постепенно започва да трансформира икономическата си мощ в политическо влияние, включително при определяне правилата на играта“.   \"Русия има интерес от участието в тази организация, още повече, че вече не участва в срещите на Г-8, но по никакъв начин не би се примирила с ролята на второстепенен партньор затова оценява нееднозначно основните китайски инициативи като „един път - един пояс“, коментира Кючуков.   Срещата в Сингапур между лидерите на САЩ и на Северна Корея е по-скоро успех за Пхенян, доколкото равнопоставя двете страни при диалога и търсенето на решение по проблема, заяви експертът но предупреди:   „Става дума за двама трудно предвидими лидери, които разглеждат външната политика на страната си до голяма степен като лично дело. Те не се чувстват обвързани с предварително експертно-разработени национални позиции. От тази гледна точка, всяка прогноза би била неправомерна, на този етап\".", "date": "2018.06.11", "title": "Л. Кючуков: Китай започва да трансформира икономическата си мощ в политическо влияние"}
{"url": "http://epicenter.bg/article/Tsveta-Karayancheva-se-sreshtna-s-prezidenta-na-Gruziya/156524/2/0", "text": "Грузия е един от основните партньори на Република България в региона, заяви председателят на парламента Цвета Караянчева на среща с президента на Грузия Гиорги Маргвелашвили. Българска парламентарна делегация е на официално посещение в Тбилиси. В състава на делегация са председателят на Групата за приятелство България – Грузия Кристина Сидорова и народни представители, съобщават от пресцентъра на Народното събрание.   Цвета Караянчева отбеляза, че двете страни поддържат отлични двустранни отношения и водят интензивен политически диалог. България подкрепя активно и традиционно външнополитическите приоритети на Грузия за европейска и евроатлантическа перспектива, подчерта тя и припомни, че страната ни бе една от първите държави-членки на ЕС, която ратифицира Споразумението за асоцииране на Грузия с ЕС. През декември 2015 г. България и Грузия подписаха Меморандум за сътрудничество в областта на европейската и евроатлантическа интеграция за срок от три години с автоматично продължаване с последователни периоди от по три години.   Председателят на парламента поздрави президента на Грузия по повод 100-годишнината от обявяването на Първата демократична грузинска република. Цвета Караянчева заяви, че България подкрепя териториалната цялост и суверенитет на Грузия в международно признатите й граници.   Председателят на Народното събрание изрази задоволство от ефективното прилагане на безвизовия режим за краткосрочни пътувания между ЕС и Грузия от март 2017 г. Тя припомни, че докладчик в Европейския парламент по въпроса за визовата либерализация беше българският евродепутат Мария Габриел, която днес е еврокомисар по цифровото общество и цифровата икономика.   Възможностите за задълбочаване на икономическите връзки между двете страни също бяха сред темите на разговора. Отбелязано беше, че  България е сред първите десет търговски партньори на Грузия, но все още реализираната търговия е далеч под потенциала си. Цвета Караянчева и Гиорги Маргвелашвили се обединиха около извода, че тласък на контактите във всички области би дало откриването на директни редовни полети между България и Грузия.   Двамата обсъдиха и ползотворното партньорство в рамките на Организацията за Черноморско икономическо сътрудничество. Те определиха организацията като институция с важно значение за осигуряването на политическа рамка за гарантирането на общите приоритети по отношение на устойчивото развитие на региона, неговата енергийна и транспортна сигурност.   Сред темите на разговора беше и сътрудничеството в областта на културата, образованието и науката. Цвета Караянчева припомни, че през април 2012 г. е подписан Договор за сътрудничество между Тбилиския държавен университет и Софийския университет \"Св. Климент Охридски\".  В СУ „Св. Кл. Охридски“ има специалност „Кавказология“, предлагаща изучаването на грузински език.", "date": "2018.06.11", "title": "Цвета Караянчева се срещна с президента на Грузия"}
{"url": "http://epicenter.bg/article/Tomislav-Donchev--167-hilyadi-mladi-balgari-nito-uchat-nito-rabotyat/156527/2/0", "text": "167 хиляди млади българи нито учат нито работят. Данните изнесе вицепремиерът Томислав Дончев по време на конференция \"Образование и труд\" ,  предаде  bTV . В сравнение с останалите европейски държави, в България неработещите млади хора са 22%, а в Европа са средно 12%.   Той изрази мнение, че \"имаме едно изгубено поколение\" в резултат на \"недобре скроена социална политика\".   „Ако в средата на 70-те един млад човек не работи, той най-вероятно би умрял от глад. Сега е напълно възможно, човек на 20 плюс да не работи, да има нов телефон и да се показва поне един път на ден в някое кафене”, коментира вицепремиерът.   През следващите 10 години на пазара на труда ще са нужни хора с техническо, математическо и природонаучно образование.   А заради нуждата от IT специалисти компютърно програмиране може да се въведе в обучението от III клас.  ", "date": "2018.06.11", "title": "Томислав Дончев: 167 хиляди млади българи нито учат нито работят"}
{"url": "http://epicenter.bg/article/Iliyana-Yotova-shte-otkrie-mezhdunarodna-konferentsiya/156530/2/0", "text": "Вицепрезидентът Илияна Йотова ще открие Международна конференция „Българските общности в Западните Балкани – ключов фактор в процеса на присъединяване на страните към Европейския съюз“. Това съобщиха от прессекретариата на държавния глава.   Форумът е насрочен за вторник, 12 юни, от 10 часа. Той ще се проведе в зала „Роял 1“ на „София Хотел Балкан“.    В събитието ще участват представители на българските общности в Република Македония, Албания, Сърбия и Косово.", "date": "2018.06.11", "title": "Илияна Йотова ще открие международна конференция"}
{"url": "http://epicenter.bg/article/Sotsialniyat-ministar-Biser-Petkov-podade-ostavka-/156534/2/0", "text": "\r\n  съобщи Правителствената информационна служба. \r\n   \r\n В разговор с премиера, министър Петков заяви., че подава оставка  \r\n   \r\n \r\n   \r\n Протестът на родителите е безсрочен, докато не бъде приет Законът на личната помощ. \r\n   \r\n  Независимо от направените последни промени, касаещи хората с увреждания, участниците предлагат изцяло нова концепция. \r\n   \r\n На 18.10.2017 година Асоциацията на организациите на българските работодатели поиска оставката на министъра на труда и социалната политика Бисер Петков. Мотивите бяха свързани с предложенията в Проекта на Закона за бюджет на Държавното обществено осигуряване (ДОО) за административно увеличение на минималния осигурителен доход от 3,9% и увеличение на минималната работна заплата от 510 лв. през 2018 г. Според работодателите тези намерения са в драстично противоречие с обективните икономически реалности и препоръки на Европейската комисия.  Тогава министър Бисер Петков не видя основание да подава оставка \r\n   \r\n Очаквайте подробности. \r\n   \r\n", "date": "2018.06.11", "title": "Извънредно! Социалният министър Бисер Петков подаде оставка"}
{"url": "http://epicenter.bg/article/Yuriy-Aslanov--60--ot-balgarite-ne-podkrepyat-GERB--tya-e--po-mrazenata--partiya/156535/2/0", "text": "Левите партии по целия свят са противници на въоръжаването и БСП не прави изключение, но в случая дебатът в крайна сметка се концентрира върху състоянието на нашата армия и неотложната необходимост от модернизация. Приетата позиция реши да подкрепи навигационния план на правителство под условия в няколко посоки - за контрол върху тези намерения и за прозрачност, във връзка с високите подозрения за корупция.    Това коментира пред БНР социологът и член на Националния съвет на БСП Юрий Асланов  по повод заседанието на Националния съвет на партията в неделя. На него не е имало разговори за разликата в общественото одобрение за ГЕРБ и БСП според социологическите проучвания. Социологът обаче коментира, че след парламентарните избори сме свидетели на „една замръзнала картина“.   „Промени винаги има, но общественото мнение узрява бавно за тях, особено ако няма епохални събития. Ние минахме и през един период на европредседателството, към който имаше и високи очаквания, предимно позитивни, от български народ. Беше естествено състоянието замръзване някак си да остане, тъй като видяхме много нови политически сюжети, нови роли, в това число и на лидера на управляваща партия… Най вероятно някакви промени в картината ще започнат да се случват по-късно през годината и особено догодина, когато политическият процес може да поеме в неизвестна посока предвид двата предстоящи избора – за ЕП и местни“.   ГЕРБ е натрупала много негативи и над 60% от хората не я подкрепят. Тя е „по-мразената партия“. Неодобрението към правителството и повечето институции също е доста високо. Проблемът е, че хората не припознават БСП като алтернатива, убеден е Асланов: „БСП се позиционира като ярка опозиция, но подкрепата за нея остава, на този етап, затворена в рамките на нейните по-скоро традиционни привърженици“.   Промяната в нагласите ще започне да се случва, ако БСП започне да лансира идеи, които не са опозиционни – „против“, а такива какво би направила, ако е на мястото на ГЕРБ, убеден е Асланов.  На 21 юли Националното съвещание има намерение да обяви управленската програма и визията на БСП за България: „ГЕРБ се ползват от един временен комфорт, но той много бързо и силно може да бъде нарушен, при условие че  БСП успее да лансира точно такива идеи, каквито биха консолидирали мнението на голяма част от българските граждани“.   По повод евентуални преговори с АБВ, чийто лидер стана Румен Петков и новата структура, оглавена от Александър Томов, социологът заяви: „За всичко трябва да се мисли! В България по-скоро, по традиция, разводите стават по-лесно отколкото в сватбите,  но за всичко трябва да се мисли. Никой не е монополист в собственото си идеологическо пространство“.   Асланов засега отхвърля хипотезата за предсрочни избори, защото зависи от волята на коалиционните партньори. Въпреки това забелязва „пукнатини“ в отношенията между тях. БСП едва ли би предизвикала предсрочни избори, преди да се чувства достатъчно уверена, че може да наложи нов дневен ред на страната.", "date": "2018.06.11", "title": "Юрий Асланов: 60% от българите не подкрепят ГЕРБ, тя е „по-мразената“ партия"}
{"url": "http://epicenter.bg/article/Valeri-Simeonov/156532/2/48", "text": "Идва сезонът на оставките! Така вицепремерът Валери Симеонов коментира неочакваната оставка на министъра на труда и социалната политика Бисер Петков. Той си тръгва от правителството, тъй като не е успял да се справи с протеста на родителите с деца с увреждания.   Оставката на Бисер Петков е приета от министър – председателя Бойко Борисов, поясниха от Правителствената информационна служба.   За рокадите във властта Валери Симеонов разбра по време на участието си в предаването в „Лице в лице“ по БТВ, където той съобщи последните новини около битката му със шумните заведения по курортите.   Валери Симеонов разби на пух и прах дейността на министър Николина  Ангелкова, показвайки заповеди, с които тя е узаконявала заведения по плажа. На въпрос на водещата дали иска оставката й, Валери Симеонов многозначително отговори: \"Явно идва сезонът но оставките!\"  Но отказа да се произнесе персонално за Ангелкова.   Вицепремиерът  изрази подозрения, че тя защитава крупните наследници на мутренските групировки, които са изградили огромни заведение на плажа на Слънчев бряг. Като аргумент той посочи фактът, че в свои изявления Ангелкова оспорва всички нарушения, открити при проверките на различни институции.   Конкретно за „Слънчев бряг“, вицепремиерът съобщи, че срещу промените в Закона е единствено една организация, която обединявала 6-7 хотела. Всичко останали организации ме подкрепят, заяви Валери Симеонов, след което изреди дълъг списък от неправителствени организации.   Попитан каква е целта на неговите акции по морето, Симеонов каза, че се бори да направи българският туризъм по-доходоносен и да подобри условията на труд на предлагащите туристически услуги. \"И най-вече искам да се спазва законът в големите курорти, където в последните десетилетия вече се е наложило беззаконието\", уточни вицепремиерът.   Валери Симеонов подчерта, че или ще докара до край своята битка срещу шумовото замърсяване по курортите, или ще напусне.   Той определи като панаири разширенията около заведенията в Слънчев бряг. „Тези конструкции са неустойчиви и са изградени напук на Правилника за устройство на територията. Симеонов предупреди, че заради тази немърливост може да загинат стотици хора. Именно по тази причина е дал на прокуратурата Министерство на туризма.   „Ако спазваме законите в България младите хора няма да бягат навън“, убеден е вицепремиерът. „Никой не пречи да се създадат заведения с нормални нива на шума в Слънчев бряг. Високият шум сериозно вреди на психиката на хората, освен това на него се дължат и етническите конфликти“, предупреди той.", "date": "2018.06.11", "title": "Валери Симеонов: Може би идва  сезонът на оставките, или ще се справя, или ще напусна!"}
{"url": "http://epicenter.bg/article/Noviyat-sotsialen-ministar-nay-veroyatno-shte-e-Denitsa-Sacheva/156538/2/0", "text": "  Социалният министър днес обяви, че се оттегля заради протестите на хората с увреждания и техните родители. Той мотивира решението си с невъзможност да овладее създалото се напрежение. Сачева е започнала кариерата си именно в Министерството на труда и социалната политика, работила е в НЗОК и здравното министерство. През 2016-2017 г. беше заместник-социален министър. Завършила е пиар в СУ и здравен мениджмънт в Университет „Проф. д-р Асен Златаров” в Бургас.", "date": "2018.06.11", "title": "Новият социален министър най-вероятно ще е Деница Сачева, зам.-министър на образованието"}
{"url": "http://epicenter.bg/article/Hasan-Ademov--Tsyaloto-pravitelstvo-e-vinovno-za-/156539/2/0", "text": "\r\n \r\nТова коментира бившият социален министър и дългогодишен депутат, участник и председател на социалните комисии на парламента Хасан Адемов пред националното радио по повод внезапната оставка на Бисер Петков.   \r\n \"Не знам каква е причината за оставката на министъра на труда и социалната политика Бисер Петков. Тя е изненадваща, действително напрежение има и то е породено от факта, че хората с увреждания имат своите основания да протестират от една страна, а от друга страна невъзможността да бъде решен този проблем в кратки срокове с усилията единствено и само на социалния министър е вероятната причина за подадената оставка\". \r\n   \r\n \"Според мен в решаването на този проблем трябва да бъде ангажирано цялото правителство и най-вече министърът на финансите, защото лично аз не съм убеден, че в рамките на този финансов ресурс, с които разполага министърът на труда и социалната политика за политиките на хората с увреждания проблемите не могат да бъдат решени. \r\n   \r\n Например, 162 млн.лв. са парите за интеграционни добавки. Отделно има 16 хиляди асистенти за хората с увреждания, но всичко това няма как отговори на очакванията на хората с увреждания. Разрастването на протеста е също част от проблема\", коментира той.  \r\n Адемов съобщи, че за утре е насрочено заседание на междуведомствена работна група, в която участват и хора с увреждания и прогнозира: \"Всеки следващ министър, който и да е той, ще има сериозен проблем, защото Националният съвет за интеграция на хората с увреждания от една страна и останалите, които са извън него, трудно разговарят дори помежду си. \r\n От една страна социалният министър полага усилие да разговаря отделно с тях, което е категорично неприемливо и за едната и за другата страна, но от друга страна няма как да бъдат събрани заедно, защото имат коренно противоположни разбирания за решаването на проблемите. Затова ми се струва, че социалният министър трябва да бъде подпомогнат от цялото правителство.\" \r\n", "date": "2018.06.11", "title": "Хасан Адемов: Цялото правителство, а не социалния министър, е отговорно за хората с увреждания  "}
{"url": "http://epicenter.bg/article/Mayki-na-detsa-s-uvrezhdaniya-ot-Varna-na-palatkov-lager-pred-obshtinata/156540/2/0", "text": "Майки на деца с увреждания от Варна излязоха на протест днес и устроиха палатков лагер с надслов \"Системата ги/ни убива\". Той е в подкрепа на идентичната инициатива в гр. София. Начало на протестните действие беше сложено в 11,00 ч. в градинката до сградата на Община Варна.   \"Днес се говори много за промяна в политиките, насочени към децата и лицата с увреждане, но не усещаме и не виждаме промяна в отношението на властта към проблемите им. Време е ние, родителите от град Варна отново да заявявим: „Системата ни/ги убива“, пишат в съобшението си до медиите недоволните. Във връзка с последните промени, касаещи хората с увреждания, протестиращите заявяват: „интеграцията“ на хората с увреждане сериозно се разминава с директивите, заложени в Конвенцията на ООН за правата на хората с увреждания.   Ето каква концепция предлагат протестиращите майки: 1 Преминаване към нова система за оценка на увреждането и потребностите на човека, породени от това увреждане, с цел социалното му включване в общността – детската градина, училището, университета, пазара на труда и пр.  1.1. Медицинската оценка трябва да се съдържа в една разширена епикриза, която да показва трайните дефицити. 1.2. Медицинската оценка да се използва като база за комплексна индивидуална оценка, която включва поребността от рехабилитация, технически помощни средства, медицински изделия, лична помощ, адаптиране на жилище или лично превозно средство, помощ в дома, в училище, на работното място. Тази оценка е нужно да се осъществява от екип специалисти в различните области към местните структури на Агенцията за хората с увреждания, а не на Агенцията за социално подпомагане, както е сега.  1.3. Техническите помощни средства да включват всякакви устройства - ниско- и високотехнологични, които компенсират дефицитите на човешкото тяло и сетива, предизвикани от заболяването.  1.4. Оценката да се прави периодично – особено при децата и при промяна на обстоятелствата. 1.5. Видът и размерът на индивидуалната подкрепа следва да включват: месечна издръжка поради увреждане, технически помощни средства, лична помощ - подкрепа в дома, на работното място и др. 2. Въз основа на тази оценка трябва да се въведе и формира „личен бюджет“ на човека по закон, в който Личната помощ е ясно регламентирана. 3. Преструктуриране и разширяване на прерогативите на съществуващата Агенция за хората с увреждания, която да получи отговорности, свързани с индивидуалния подход и оценка на увреждането и със социалната реализация на всеки човек с увреждане (здравеопазване, образование, заетост и пр.), в това число и с достъпността на средата.  4. Необходимо е да се преосмисли и реформира механизмът за консултиране с организациите на хора с увреждания (тези за хора с увреждания са доставчици на услуги и те не следва да участват в консултативния процес за политики по уврежданията). Със сигурност трябва да се раздели политическото участие на организациите от субсидирането им – подобно смесване води до конфликт на интереси.", "date": "2018.06.11", "title": "Майки на деца с увреждания от Варна на палатков лагер пред общината"}
