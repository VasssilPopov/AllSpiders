{"url": "http://epicenter.bg/article/Rosen-Zhelyazkov--Besen-sam--Mozhehme-da-reshim-macha--no-trima-balgarski-evrodeputati-gi-nyamashe-v-zalata/178536/2/0", "text": "  Това заяви на извънреден брифинг министърът на транспорта Росен Желязков, който коментира новината, че пакет \"Мобилност\" влиза за гласуване в Европарламента и това е станало благодарение на факта, че трима български евродепутати не са присъствали в зала.   Пакет \"Мобилност\" бе одобрен за гласуване днес само с два гласа разлика. .     \"Не искам да коментирам, че два гласа не са достигнали да отпадне гласуването на пакет \"Мобилност\". Не искам да коментирам, че трима български евродепутата не са били в зала. Може да са имали някакви сериозни причини. Факт е, че в ЕП има 700 депутати и не са достигнали само два гласа пакет \"Мобилност\" да отпадне. Това говори, че Европа е разделена. Можехме да решим мача, но не искам да коментирам. Искам да благодаря на тези, които бяха в зала и направиха толкова много по темата.. Ще добавя - Forget about it\", заяви ядосаният министър.   \"Ние не искаме най-добрият вариант за България, защото ние сме европейци. Ние искаме най-добрият вариант за Европа. Пазарът не трябва да се фрагментира. Днес два български гласа не достигнаха в европарламента и това показва колко голяма е отговорността да си евродепутат. Този пакет няма бъдеще. Този пакет е против всички ценности на Европа. Този пакет е дискриминационен. Ако той влезе в сила, ще бъде атакуван по всички възможни правови начини\", категоричен беше  Росен Жеелязков.    Стана ясно и кои са българските евродепутати, които са отсъствали от днешното решаващо гласуване. Това са Светослав Малинов (Реформаторски блок/ЕНП), Нежми Али (ДПС/АЛДЕ) и Николай Бареков(\"Презареди България\"/ЕКР).", "date": "2019.03.25", "title": "Росен Желязков: Бесен съм! Можехме да решим мача, но трима български евродепутати ги нямаше в залата"}
{"url": "http://epicenter.bg/article/Borisov-e-besen-na-Tsvetanov--zastava-zad-Tomislav-Donchev/178496/2/0", "text": " от нито един пост и по този начин да не поема отговорност за \"апартаментгейт\", който тресе държавата.    Цветанов е декларирал пред Борисов отказ да се дръпне встрани от обществената сцена, въпреки огромното недоволство, което събира. Той не се смята за виновен, тъй като всичко по сделката с евтиния му ВИП-апартамент според него било законно.    под диктата на заместника му се готвят декларации от партийните структури, които да го защитават и да подчертават незаменимостта му като партиен строител и организатор. Това означава, че Цветанов иска да изправи партията срещу Борисов. \" \", подчерта в началото на скандала Борисов и неизменно държи това да се знае от всички.    където най-верните му депутати вече пишат заклеймяващи атаката срещу Цветанов постове. Страницата е споделена от председателя на правната комисия Данаил Кирилов, а също и от председателката на Жени ГЕРБ Ирена Соколова.    който в остро изказване вчера по БНР заяви, че скандалът ще търпи развитие и че поведението на Цветанов нанася политически щети на правителството. Дончев намекна, че не може да има търпимост към нито един политик, който е загубил доверието. , заяви пред БНР вицепремиерът.  подчертал няколко пъти Борисов в тесен кръг, давайки да се разбере, че споделя тезите му. Дори изпуснал репликата:  . Засега обаче не е ясно от кой пост Борисов иска да освободи Цветанов.   . Засега никой не се е навил освен дежурните говорители.  Според тях, ако вината на Цачева е, че е сключила сделка на данъчна основа, с което е ощетила бюджета, то при Цветанов може да се говори за търговия с влияние, заради поправката \"Артекс\", която с негово съдействие е минала през парламента.    ", "date": "2019.03.25", "title": "Борисов е бесен на Цветанов, застава зад Томислав Дончев"}
{"url": "http://epicenter.bg/article/Tsvetanov-uchastva-v-konferentsiya-na-Amerikano-izraelskiya-komitet-za-obshtestveni-vrazki-vav-Va/178509/2/0", "text": "Председателят на Парламентарната група на ГЕРБ и заместник-председател на партията Цветан Цветанов участва в годишната конференция на Американо-израелския комитет за обществени връзки, която се провежда във Вашингтон (САЩ), съобщиха от пресцентъра на партията.  Организацията има за цел изграждането на устойчиви трансатлантически отношения между САЩ, Израел и съюзнически държави. В речта си при откриването на форума изпълнителният директор на организацията Хауърд Кор заяви, че изграждането на здрави и надеждни трансатлантически отношения са от основна важност за сигурността в региона. Израел има нужда от своите приятели, в чиято подкрепа и помощ твърдо вярва. Заедно със своите приятели и съюзници Израел се изправя срещу прояви на антисемитизъм от всякакъв вид. В последващо изказване по време на първото пленарно заседание на конференцията министър-председателя на Румъния Виорика Дънчила обяви предстоящото преместване на посолството на Румъния от Тел Авив в Ерусалим. Обявлението предизвика бурна одобрителна реакция сред присъстващите делегати, съобщиха от пресцентъра на ГЕРБ.  По време на форума говориха още президентът на организацията д-р Морт Фридман, бившият сенатор Джо Либерман, президентът на Хондурас Хуан Орландо Ернандес и други световни лидери. Всички те се обединиха около идеята за противодействие на тероризма и антисемитизма, за правото на съществуване на израелската държава, ролята и мястото на Израел като технологичен лидер от световен мащаб.  В рамките на конференцията Цветан Цветанов проведе среща с вицепрезидента на Световния еврейски конгрес Робърт Сингер. Сингер изрази висока оценка за шествието на толерантността и единението, проведено в София на 10 март т. г. по повод 76 години от историческото спасяване на българските евреи през 1943 г. Според Сингер това събитие е показало толерантността и хуманността на българския народ. Той сподели, че е имал възможност в разговори с други балкански лидери да представи тази прекрасна инициатива.   Цветан Цветанов го увери, че българската страна има желание да превърне това шествие в ежегодно събитие. Робърт Сингер даде много висока оценка и за ролята на Цветан Цветанов като вицепремиер и министър на вътрешните работи по признаването на военното крило на Хизбула за терористична организация.  Председателят на ПГ на ГЕРБ Цветан Цветанов се срещна и с президента на вашингтонския офис на Американския еврейски комитет Тоби Дершовиц. Двамата изразиха високо мнение за нивото на двустранното сътрудничество при противодействието на антисемитски и други прояви на омраза. Дершовиц отбеляза, че българският народ е приятелски настроен към еврейския и това се доказва от поредица събития в българската история. Също така, според Дершовиц, заслужава да бъде отбелязано определянето от страна на правителството на Бойко Борисов на специален координатор за борба с антисемитизма, както и приемането на работното определение за антисемитизма на Международния алианс за възпоменание на Холокоста.  Утре конференцията продължава с изказвания на вицепрезидента на САЩ Майкъл Пенс, държавния секретар на САЩ Майк Помпео, лидера на Демократическата партия в Сената на САЩ Чък Шумър, кмета на Ню Йорк Бил де Блазио и много други конгресмени и сенатори. Във вторник се очаква да произнесе реч и министър-председателят на Израел Бенямин Нетаняху. В рамките на конференцията продължават и двустранните срещи на Цветан Цветанов.", "date": "2019.03.25", "title": "Цветанов участва в конференция на Американо-израелския комитет за обществени връзки във САЩ"}
{"url": "http://epicenter.bg/article/Testvat-sirennata-sistema-v-nyakolko-grada-v-stranata-na-1-april/178510/2/0", "text": "На 1 април в 13 часа ще бъде  в няколко града в страната, информира МВР. Тестовете ще са в и 30-километровият Ще бъдат излъчвани сигналите за тревога и за край на тревогата.", "date": "2019.03.25", "title": "Тестват сиренната система в няколко града в страната на 1 април"}
{"url": "http://epicenter.bg/article/Verniyat-na-Tsvetanov-deputat--Aleksandar-Nenkov--e-vnositel-na-popravkata--quot-Arteks-quot--/178513/2/0", "text": "Съсед на Цветан Цветанов в блока със заменените му апартаменти на ул. Елемаг, освен негов подчинен като председател на ПГ на ГЕРБ, е депутатът Александър Ненков, който е вносител на промените в Закона за устройство на територията. Те облагодетелстват фирмата Артекс, която пък през 2018 г. продава на супер ниска цена на политика нов суперлуксозен апартамент с частен ВИП асансьор срещу старите му 2 и доплащане (то покрива само цената асансьора).   Александър Ненков не просто е юрист и вносител на текста, син е на донеотдавнашния конституционен съдия Румен Ненков и на шефката на КЗК Юлия Ненкова, която пък е заместник-кмет по правните въпроси в началото на строежа, заради който Артекс спестява 260 000 лв., защото не е необходимо да плаща ново разрешително, плюс още 3 г. срок за градеж на небостъргача си до хотел Маринела.  Въпреки твърденията от петък на Ненков, че законът няма обратна сила, факт е, че внесената от него промяна послужва за писмо, което МРРБ издава на главния архитект на София,  В събота фирмата заплаши медиите, които продължават да вадят разкрития по казуса със съд. Интересно е, че в предаването ЕвроДикоф Данаил Кирилов – шеф на правната комисия в парламента се направи, че не знае за поправката Артекс в ЗУТ. Разкрития на Гласове обаче показаха с документи, че Кирилов идва от адвокатската кантора, която се афишира като обслужваща Артекс със заплахите си. Нещо повече – той и до момента е описван от фирмата като лектор на нейните събития, личи от сайта на Пенков, Марков и партньори. ", "date": "2019.03.25", "title": "Верният на Цветанов депутат, Александър Ненков, е вносител на поправката \"Артекс\" "}
{"url": "http://epicenter.bg/article/Hristo-Kirchev--Velik-e-Tsetso--Velik--Smeyte-mu-se-che-e-sin-na-shofyor-ot-DS-/178514/2/0", "text": "  ВЕЛИК е Цецко Цветанов. ВЕЛИК!  Така здраво е хванал юздите на власта, че и ББ може да му завиди. Всички наплашени от Цветанов, мънкат, гъгнат, чакат да се произнесат “Компетентните органи”... Иначe ръкопляскат на активната му ръководна дейност. Държи структурите, Парламента, Службите... Смейте му се че е син на шофьор от ДС... Той и Фюрера беше син на невзрачен митничар. Гледам тази сутрин по БТВ, водещияj Антон Хекимян поканил симпатичен строителен предприемач, Георги Шопов, Шеф на някаква Асоциация на строителнните предприемачи. Могъщи хора! Антончо пет пъти го подбутна да каже истината за “Апартамент гейт”. Предприемачът мънка, мъчи се да замаже истинатаq че Цецко ги е сложил в пресата за маслинено масло, и , а са казали истината, а бизнесът им ще е подложен на управленския терор. Хукват данъчни, прокуратура, община, ХЕИ, ще ги скъсат от проверки. За два месеца ще им съсипят бизнеса... Плащат си хората рушвета чрез евтини апартаменти и им е мирна главата. Иначе Цецко, Цецки, му знаят пътеката. И ако не беше раздухан “Апартамент гейт”, трябваше да уредят и на Цецко родата...", "date": "2019.03.25", "title": "Христо Кирчев: Велик е Цецо, Велик! Смейте му се, че е син на шофьор от ДС "}
{"url": "http://epicenter.bg/article/Radev--Partiite-da-se-chistyat-ot-korumpirani-i-nekompetentni-kadri/178517/2/0", "text": "За това призова президентът Румен Радев в Египет, където е на официално посещение по покана на колегата си Абдел Фатах Ас-Сиси, съобщи БТВ.  Държавният глава бе помолен да коментира двете подадени оставки във връзка със скандала с апартаментите на властта. Радев заяви, че не е дошъл в Египет, за да коментира имотите на Цветан Цветанов.   \"Аз не съм дошъл в Египет да коментирам апартаментите на господин Цветанов, но моята позиция винаги е била принципна. Партиите, които искат да видят себе си на бъдещия политическия хоризонт, трябва сами да се чистят от корумпирани и некомпетентни кадри с управленски амбиции, а не да чакат да гърмят скандали и да ги гасят с оставки\", бяха думите на президента, който добави, че позицията му винаги е била принципна.  „Преди два месеца по време на моя годишен отчет много ясно заявих, че партиите, които искат да видят себе си на бъдещия политически хоризонт, трябва сами да се чистят от корумпирани и некомпетентни кадри с управленски амбиции, а не да чакат да гърмят скандали и да ги гасят с оставки”, каза Радев, пояснявайки, че това се отнася за всички партии.  В Египет президентът води голяма бизнес делегация, тъй като страната е най-големият търговски и икономически партньор на България в Близкия изток. Стокооборотът между двете държави е достигнал 1 милиард щатски долара.  „Египет има ключова роля в региона в борбата срещу тероризма, организираната престъпност, радикалния ислям и нелегалната миграция. Затова и сътрудничеството с Египет е важно за нашата национална и европейска сигурност”, заяви Радев.  \"Диалогът и взаимното доверие на високо политическо ниво са важно условие този потенциал да се развива. Очаквам добри сделки”, допълни държавният глава.  Утре в президентския дворец „Иттихадия“ в Кайро българският държавен глава и съпругата му Десислава Радева ще бъдат посрещнати с официална церемония от египетския президент Абдел Фатах Ас-Сиси и съпругата му.  Водената от Румен Радев делегация включва представители на изпълнителната власт и на институциите, както и представители на близо 30 български фирми от отбранителната индустрия, земеделието и производството на храни, машиностроенето, високотехнологични компании и в сферата на туризма, които ще обсъдят със свои партньори от Египет реализацията на общи проекти. Очаква се в рамките на визитата да бъде създаден и Българо-египетски бизнес съвет.    ", "date": "2019.03.25", "title": "Радев: Партиите да се чистят от корумпирани и некомпетентни кадри!"}
{"url": "http://epicenter.bg/article/Parvan-Simeonov--V-GERB-zapochna-bitka-za-nasledstvoto-na-Borisov/178519/2/0", "text": "В ГЕРБ започна битка за наследството на Борисов. Това каза в интервю за \"Фокус\" политологът Първан Симеонов, директор на \"Галъп интернешънъл\", по повод оставките в кабинета заради скандала с апартаментите на управляващи.  По думите му евентуална трета оставка е въпрос на вътрешнопартийни баланси.  Лобитата в ГЕРБ, които най-общо могат да се сведат до две – едно по-партийно, по-действащо по устав лоби и един кръг, който винаги е бил по-гъвкав, по-европейски, от известно време гледат на Борисов като на човек, който започва да слиза от сцената. Не утре, не вдругиден, но все някога. Все повече, особено край реденето на листите на ГЕРБ, проличаха вътрешните различия, коментира Симеон Първанов. Според него тези вътрешни различия се задълбочават до степен, че от ситуации като днешната може да зависи как ще изглежда ГЕРБ, след като някога Борисов даде крачка назад.  ГЕРБ винаги са имали два различни стила. Около партията имаше фигури като Кристалина Георгиева, Симеон Дянков, Томислав Дончев, Реформаторски блок. Винаги за баланс на това Борисов е използвал фигури като г-н Цветанов, партията, понякога дори ДПС. Винаги е изглеждало, че Борисов обича да има два крака, на които да стъпва. Напоследък основният опорен крак е останал един и той се концентрира около Цветанов, който запази прозападна легитимация. Струва ми се, че сме свидетели на сюжет, в който стремежите на Цветанов биват оттласвани от вътрешни сили. Чудя се това става ли с благословията на Борисов и отговорът е може би да.  Има и международен аспект този скандал, не на последно място той идва след като на два пъти. Цветанов волно или неволно удари имиджа на Борисов с два големи комуникационни гафа - с мюфтийството и с преференциите. Това сега прилича на контраудар, всичко това обаче е в сферата на спекулацията, каза още политологът. Според него прекаленото оттегляне на Борисов от оперативната политика в посока международна политика прави така, че Цветанов става доста силен. Случващото се е част от вътрешнопартиен опит той да бъде върнат на мястото му, обясни Първан Симеонов.   Сагата \"Апартаментгейт\" е голям подарък от синята опозиция за червената, заяви политическият анализатор. Според него до момента сините не успяват да превърнат това в позитив за себе си, тъй като разговорът за проблемите се води по оста ГЕРБ срещу ГЕРБ или срещу БСП, а сините не се спрягат. Това, че разкритието идва от тяхна страна, по-скоро е алиби на левицата, тъй като не тя хвърля обвинения върху управляващите, допълни той.  Това е шансът на БСП да остави ГЕРБ \"да се пържи в собствения си сос\" – левицата не го умее много добре, а трябва – казвам това като политически анализатор, а не като съветник. Нека оставят ГЕРБ да си консумира грешката, защото ако БСП започне да удря моментално, то мнозина ще си кажат – \"Ето, левицата пак напада ГЕРБ\".  На второ място обаче БСП също са в много уязвима позиция в момента, тъй като подозирам, че подобна информация може да се извади и за техни хора, коментира Първан Симеонов и прогнозира, че ГЕРБ ще постъпи както обикновено – ще укори опозицията в същото, в което биват обвинени управляващите в момента. Стигането до извода \"всички са маскари\" отново отваря търсенето на някой генерално нов на политическата сцена, обърна внимание политологът.  Той припомни, че досега ГЕРБ винаги са успявали да се справят в такива тежки ситуации, тъй като разполагат с много хора, ангажирани в администрацията. Те ще останат лоялни на управляващата партия, но въпросът е някой да им покаже на кого персонално да останат лоялни и в кого е силата – Бойко Борисов или Цветан Цветанов, каза още Първан Симеонов.", "date": "2019.03.25", "title": "Първан Симеонов: В ГЕРБ започна битка за наследството на Борисов"}
{"url": "http://epicenter.bg/article/Mladen-Marinov-za-bezhanskite-tsentrove--Dobre-e-polititsite-da-ne-si-igrayat-sas-strahovete-na-horata/178521/2/0", "text": "Площадките в Елхово, Любимец и Малко Търново се изграждат за евентуална мигрантска криза. Ние имаме ангажимент да изградим такива кризисни центрове. Това обяви министърът на вътрешните работи Младен Маринов, като така отвърна на обвиненията от страна на Елена Йончева и БСП, че се готви изграждането на бежански центрове и съответно заселването на бежанци в страната ни.  \"По отношение на справяне с тази криза, България е важна граница на Европейския съюз и Европейската комисия отпусна 160 млн. евро, които са за тази цел. Ние имаме ангажимент да изградим такива кризисни центрове. Уточнявам, че става въпрос за кризисни центрове и готовност за взаимодействие при кризи с миграционен натиск. Това, че ние сме овладели натиска по българо-турска граница и по зелената граница с Гърция, не означава, че в световен мащаб тази заплаха е отпаднала. Знаете колко бежанци и нелегални мигранти има в Турция\", обяви Маринов и отново изтъкна, че площадките се изграждат със средства от ЕС.  \"Дали ще приемаме мигранти от Западна Европа, категорично мога да кажа, че в участието ми в Съвет по вътрешни работи и правосъдие, това е една от основните теми, защото към момента действа регламентът Дъблин, но се работи по общо решение за политиката на убежище на ЕС. В това общо решение се обсъждат 7 акта и нашата позиция, която е твърдо отстоявана и съвпада с държавите в нашата ситуация, като Малта, Гърция, Кипър и Италия, които имат проблем с първа граница, е категорично да се приеме общоевропейско решение - пакет, за да гарантираме на страната ни при евентуална криза отговорностите, които имаме и това, което ще свършим за страните в ЕС ще имаме съответна солидарност от страните, които не са в първа линия\", обяви Маринов.  \"Аз съм изразил позицията на МВР, премиерът също категорично заяви пред министъра на вътрешните работи на Германия, че България държи тази позиция. Добре е всички политици да проверят България каква позиция заема. Предлагам да не се играе със страховете на хората. Наистина това е проблем, за който ние много малко можем да влияем в световен план. Когато ни дойде на границата ние трябва да сме готови за решаване. Искам да убедя хората, че мислим за тяхната сигурност и не искаме да допуснем кризата през 2014 и 2015 г. Тези площадки се изграждат за евентуална криза\", категоричен бе Маринов по време на брифинг, на който бе отчетена дейността на \"Гранична полиция\", като изтъкна, че миграционният натиск към страната ни значително е намалял, особоно в сравнение с 2014-2015 г.  Той коментира и казуса с проверката на Европейската агенция за борба с измамите (ОЛАФ) и проверката на поръчка за 20 милиона лева за закупуване на 290 високопроходими автомобила.  \"Има такова разследване. Ноември месец идва комисия от ОЛАФ, началото на 2018 г. също идва такава комисия. Разследването е по сигнал, който е пуснат до ОЛАФ. Ние оказваме пълно съдействия, даваме възможност да бъде проверено абсолютно всичко. Разпоредил съм на дирекциите, които се занимават с обществени поръчки да оказват пълно съдействие с документи и достъп до информация\", заяви министърът на вътрешните работи, като изтъкна, че не знае кой е подал сигналът до европейската служба.  Вчера зам.-министърът Красимир Ципов обяви, че въпросната обществена поръчка е сключена от служебния кабинет под ръководството на Пламен Узунов. От президентството обаче отрекоха тази информация и обявиха, че поръчката е отпреди служебното правителство и е завършена след него.  \"Да не бъдем обвинявани в некоректно поднасяне на информация, обществените поръчки са публични, предлагам ви да потърсите информация на сайта на МВР. Там са абсолютно всички срокове и дата, кога е обявена обществената поръчка, изпълнители и дати на обжалване\", заяви Маринов.   Източник: Канал 3", "date": "2019.03.25", "title": "Младен Маринов за бежанските центрове: Добре е политиците да не си играят със страховете на хората"}
{"url": "http://epicenter.bg/article/Ubiystvo-v-Stara-Zagora---svodnik-zakla-prostitutka-v-romskiya-kvartal/178487/3/0", "text": "  Тялото е открито от дете в квартала с предимно ромско население \"Лозенец\" вчера (24 март) сутринта. Жертвата е момиче на 22 години от града, което било намушкано с нож в областта на шията. Само за няколко часа е открит и установен извършителят на престъплението - мъж на 28 години от Стара Загора, който е направил и самопризнания, съобщава \"Блиц\".    ", "date": "2019.03.25", "title": "Убийство в Стара Загора - сводник закла проститутка в ромския квартал"}
{"url": "http://epicenter.bg/article/Piyan-saprug-udari-s-glava-i-razbi-litseto-na-politsay-v-Razgrad/178489/3/0", "text": "  Около 21:30 часа на 24 март в блок \"Млади семейства\" възниква разправия между 33-годишен мъж и 34-годишната му съпруга. При пристигането на патрулния полицейски екип      Срещу извършителя на хулиганската проява е отпочнато бързо производство по чл.325, ал.2 от НК.", "date": "2019.03.25", "title": "Пиян съпруг удари с глава и разби лицето на полицай в Разград"}
{"url": "http://epicenter.bg/article/-quot-NY-Post-quot--Tramp-be-onevinen--sega-da-razsledvat-Klintan-i-Obama--/178470/11/33", "text": "Приключилото 22-месечно разследване на специалния прокурор Робърт Мълър за предполагаем сговор между президентския кандидат Доналд Тръмп и Русия за накланяне на везните в негова полза завърши без нови обвинения, но това съвсем не е краят.  Смятам, че последните 2 години, колкото и травмиращи да са били, ще се окажат по-леката част от кошмара, защото Мълър търсеше само дали кампанията на Доналд Тръмп е получила помощ от Русия за изборите. Според това, което знаем до момента, и особено, че не се задават още обвинения, изглежда отговорът на Мълър е \"не“ - няма сговор или възпрепятстване на правосъдието.  Ако е така, това е огромно реабилитиране на Тръмп, който настояваше през цялото това време, че не е извършил нищо нередно. Разбираемо бе празничното настроение на привържениците му, някои от които написаха в Туитър, че изживяването било както през онази победна изборна нощ от 2016 г.  Но реабилитирането на Тръмп е опустошително изобличение на демократите и техните медийни слуги, които гарантираха, че неговата вина е гарантирана. В крайна сметка това разби доверието към тях, а непрекъснатите им опити да го унищожат чрез разследване и инсинуации само увеличиха позора им. И за тях петъчната нощ бе като повторение на изборната победа на Тръмп.  И тъй като има толкова много въпроси около Хилъри Клинтън и около подбуждането към разследване на Тръмп, най-доброто и единствено справедливо решение е (главният прокурор) Бар да назначи нов специален прокурор.  Но за разлика от разследването на Мълър, което се разпростря твърде нашироко и отне твърде много време, това разследване трябва да бъде фокусирано върху достоверни обвинения срещу Клинтън и високопоставени служители от администрацията на Обама.  И то трябва да бъде приключено преди изборите през 2020, за да може избирателите да узнаят цялата история за това, което се случи през 2016 г. и в първите дни на президентството на Тръмп, преди да гласуват отново.  И чак тогава ще можем да кажем, че дългият кошмар на нацията ни е свършил.   ", "date": "2019.03.25", "title": "\"NY Post\": Тръмп бе оневинен, сега да разследват Клинтън и Обама! "}
{"url": "http://epicenter.bg/article/Voynata-v-GERB/178482/11/0", "text": "    Политикът от две години стратегически се подготвя за овладяване на управляващата партия. Разкритията за съпартийците му пък са директен удар, както срещу Цветан Цветанов, така и срещу Вежди Рашидов. Правосъдният министър Цецка Цачева е попаднала на мушката единствено, за да направи атаката от лобито на Дончев не толкова явна, пише  Вчера водачът на евролистата на ГЕРБ от изборите през 2014-а коментира “Апартаментгейт” със странно за актива на партията изказване по БНР.  „Скандалът с апартаментите има потенциал да нанесе щети, особено в предизборна ситуация. Би могло да предизвика и по-неприятен политически резонанс”, заяви Дончев по националното радио. По думите му „скандалът не се е развил докрай”.  „Редно е г-н Цветанов да даде повече информация, включително по отношение на последния укор – отношения с фирмата, проверявана ли е, защо е проверявана, връзка или липса на връзка между едното и другото. Според мен тук основният говорител по темата е редно да бъде той”, отбеляза още вицепремиерът и добави, че всеки подобен скандал „носи негативи” и „ерозира доверието”. Според Томислав Дончев е нужен „изключително ясен и адекватен сигнал, който да позволи доверието да бъде възстановено“.   В подобни ситуации назад във времето Дончев е защитавал съпартийци. За т.нар. “Кумгейт” с Делян Добрев, например, определението на вицепремиера е, че това е “синтетичен скандал”.   Момчил Дончев е назначен лично от кмета на Габрово за управител на общинско звено „Озеленяване“. „Управлява бюджет над 1 млн. лв. Назначен е без конкурс и ясни критерии, на които трябва да отговаря“, обясни през 2017-а народният представител от \"БСП за България\" Кристина Сидорова.  Нещо повече - при избухването на скандала именно Цветан Цветанов защити съпартиеца си Дончев, казвайки: \"Ако Томислав Дончев беше назначил брат си докато беше кмет на Габрово, щяхме да сме съгласни с всички твърдения на БСП, щяхме да вземем и отношение\". Тогава Цветанов допълни, че има сценарий, който БСП подготвя и чиято цел е да всее разкол между него и Бойко Борисов.    Според запознати, Томислав Дончев реагира точно срещу заместник-председателя на ГЕРБ и депутата Рашидов по няколко причини.  Всичко започва през 2014-а, когато Националният дворец на културата е под опеката на Вежди Рашидов в качеството му на министър на културата, а за директор е назначен Мирослав Боршош. В средата на 2015-а Томислав Дончев стана принципал на Двореца. Причината - предстоящата подготовка за Европредседателството и свързаните с това ресурси.  Въпреки, че не заверява годишните финансови отчети и знае състоянието на дружеството, както и сериозното увеличение на загубите - не вади наяве това и не предприема мерки. По времето, по което Томислав Дончев е принципал, се осъществява и скандалната обществената поръчка, предмет на делото срещу Мирослав Боршош. Дончев е бил наясно, че поръчката е компрометирана.  Нещо повече - с промени в устава Томислав Дончев е упълномощил изпълнителния директор на НДК Боршош да одобрява безлимитни харчове. Преди измененията от 2015-а, когато НДК отива в сферата на влияние на Дончев, Боршош е имал право да се разпорежда самостоятелно само със средства до 50 хил. лв. Всичко над тази сума е трябвало да мине през одобрението на Съвета на директорите на НДК.  Към днешна дата Мирослав Боршош е подсъдим за нарушенията в Двореца. Сигнал към Прокуратурата бе подаден и по отношениe на Томислав Дончев. В него се цитират прессъобщения, публикации в сайтове и разширени репортажи от заседанията на временната парламентарна комисия за НДК. В документа фигурира и цитат от изказване на самия Дончев, че носи своята отговорност. Това подателите на сигнала определят като своеобразно самопризнание, че той е неглижирал умишлено финансовите нередности, оправдавайки се с постигнати резултати в сферата на културата, чиито стойности трудно могат да бъдат измерени. В подадения през 2017-а година сигнал има искане към Сотир Цацаров да разпореди извършването на досъдебно производство, в което да се прецени дали Томислав Дончев да бъде привлечен също като обвиняем.  Вицепремиерът така и не бе привлечен като обвиняем в качеството си на принципал на НДК. Дончев е само свидетел по делото и ще бъде разпитан през април. Междувременно, институцията отново мина под крилото на Министерство на културата. Премиерът Борисов не поиска оставката на Дончев, а колегите на политика по-скоро заеха защитна позиция. Източници от средите на управляващите коментират обаче, че вицето на Борисов е останал с убеждението, че скандалът с Боршош е придобил популярност именно, за да може НДК да се върне към културното ведомство.   Неочакваната подкрепа отляво идва като благодарност за това, че като принципал на НДК Дончев е помогнал приближената на Деница Златева Ия Петкова-Гурбалова да остане в ръководството на културната институция. И до ден днешен дъщерята на бившия областен управител на Пловдив Тодор Петков е в Съвета на директорите на НДК. Любопитен факт е, че Петкова-Гурбалова бе конкуренция на Дончев в битието си на кандидат в листата на БСП на евроизборите през 2014-а.  Макар и засега да успява да излезе сух от скандалите около Мирослав Боршош, Томислав Дончев съзнавал, че мястото му в първите редици на ГЕРБ е застрашено. Именно по тази причина през 2016-а вицепремиерът е започнал стратегически действия, които да бетонират мястото му в партията и да разширят влиянието му.    В кръговете на управляващите отдавна се говори, че Томислав Дончев започва усилено да формира ядро от приближени кадри.  На повечето от тях са им обещавани места в държавната администрация и им е разказвано, че е възможно Бойко Борисов да се кандидатира за президент на изборите през 2016-а.    Хипотезата така и не се реализира, тъй като за кандидат на ГЕРБ бе избрана Цецка Цачева - третият участник в “Апартаментгейт”. При обявяването на кандидатурата й приближеният на Румяна Бъчварова и т.нар. “протестъри” сайт “Терминал 3” тогава извади първи новината за Цачева, бързайки да я “изгори” с думите:  “Парадоксалната ситуация, до която се докара ГЕРБ след 2 години управление, е, че никой с авторитет, експертиза и собствена политическа експозиция, пък било то и в рамките на ГЕРБ, не иска да се идентифицира с партията и да бъде номиниран от нея.”  Именно същият сайт потвърждава намеренията на Дончев:  “Възможен вариант е бил и Томислав Дончев. Наши източници твърдят, че той бил склонил единствено да стане премиер, ако в крайна сметка Борисов реши да се кандидатира.“  \"В рамките на материала приближената до Бъчварова и Дончев медиа започва и атаката срещу заместник-председателя на ГЕРБ Цветан Цветанов. Според твърденията на “Терминал 3” Цветанов настоявал на всяка цена да стане председател на Народното събрание и това му е било обещано. Три години и две имена по-късно, Цветанов така и не е парламентарен шеф.  Източници от партията твърдят, че Цветан Цветанов никога във времето не е изразявал желание да става председател на Народното събрание. Плановете на Томислав Дончев обаче все още били актуални.  При разговорите в партията за предстоящите европейски и местни избори вицепремиерът е поискал част от приближените му да получат избираеми места в листите. Това му е било отказано, поради което Дончев е изпаднал в ситуация, в която може да загуби своята сфера на влияние.  “Три години са дълъг период, а вицето няма вече как да мотивира подръжниците си, след като почти никой от тях няма шанс за растеж в държавното управление или европейските институции”, заявяват източници, близки до ГЕРБ.  Причина за отказа хората на Дончев да получат места в листите са скандалите около създаването на държавен орган за пътна безопасност. През септември бяха тиражирани материали, според които Томислав Дончев бе заподозрян в схема за усвояване на 4.5 млн. лева от камери по пътищата, в която е свързан т.нар. Институт за пътна безопасност.   Самият институт се обяви и срещу кандидатурата за вътрешен министър на Младен Маринов. Запознати твърдят, че това също е част от вътрешнопартийните игри, които лагерът на Томислав Дончев играе.  Според разкритията от септември, идеята е била да се наложи нов доставчик на следващите 50 камери за скорост, който е регистриран в Габрово - родният град на Дончев.   При такава хипотеза дори загубата на евроизборите би била от полза за него, тъй като ще го постави в благоприятна позиция в партията.    До момента скандалната версия не е коментирана официално. През седмицата обаче се очакват още реакции в партията - най-малкото, защото структурите на ГЕРБ стават все по-объркани, а думите на Томислав Дончев по БНР са сигнал за открита война. На различни места в страната пък вече готвели писма и акции в подкрепа на Цветанов, твърдят източници, близки до ГЕРБ.   Източник: ", "date": "2019.03.25", "title": "Войната в ГЕРБ започна! Скандална версия: Томислав Дончев цепи ГЕРБ с “Апартаментгейт”?"}
{"url": "http://epicenter.bg/article/Kampaniyata-na-Tramp-za-prezident-na-SASht-ne-e-imala-vrazki-s-Rusiya/178475/7/0", "text": "Американският министър на правосъдието Уилям Бар оповести \"основните заключения\" на разследването на специалния прокурор Робърт Мълър за руска намеса в изборите през 2016 година в Съединените щати за президент.  Според обобщението разследването не е открило доказателство за заговор между щаба на президента Доналд Тръмп и Русия. От документа с обем 4 страници става ясно още, че разследването \"не е заключило дали президентът е извършил престъпление\".  Малко преди да отлети за Флорида американският държавен глава наруши мълчанието си като обяви категорично, че според него документът го е \"оправдал напълно\" и добави, че било “срамота”, че страната е трябвала да занимава с това разследване. В миналото Тръмп неведнъж заклеймяваше разследването като “лов на вещици”.  По-рано беше посочено, че Мълър не е препоръчал повдигане на нови обвинения. Дейността на специалния прокурор доведе до повдигане на обвинения срещу 34 души, повечето от които руснаци. Сред тях няма американци с повдигнати обвинения за заговор с Русия. Петима приближени до президента Доналд Тръмп вече пледираха “виновен.”  Оповестяването на доклада е с потенциал да отправи нови шокови вълни в политическата система във Вашингтон и да припомни на обществото за водещата се битка между Белия Дом и Конгреса по въпроса за руско вмешателство в американските избори, информира БНР.  Веднага след огласяването на доклада, говорителката на Белия дом заяви, че констатациите на Министерството на правосъдието напълно оневиняват президента на САЩ, а адвокатът на Тръмп - Рудолф Джулиани, каза, че прочетеното в резюмето на Бар е „по-добро от очакваното“.  От своя страна демократите настояват за публично оповестяване на целия доклад, а вестник \"Вашингтон Поуст\" посочва, че републиканците са готови да се изправят срещу всякакви опити за използване на разкритията на Мълър като трамплин за импийчмънт.  По-рано - в неделя сутрин по телевизия Ей Би Си, шефът на комисията по разузнаване към Камарата на представителите - демократа Адам Шиф заяви, че налице е „значително доказателство за съглашателство“ между щаба на Тръмп и Русия. В същото време, пред Си Ен Ен председателят на правната комисия към Камарата на представителите - демократът Джерълд Надлър коментира, че е прекалено рано да се говори за откриване на процедура по импийчмънт на президента. ", "date": "2019.03.25", "title": "Кампанията на Тръмп за президент на САЩ не е имала връзки с Русия"}
{"url": "http://epicenter.bg/article/Dva-ruski-samoleta-sa-katsnali-vav-Venetsuela/178476/7/0", "text": "Два руски самолета са кацнали в Каракас с техника и близо 100 военни. Според местните медии, цитирани от Ройтерс, присъствието на руските самолети е в рамките на техническото и военно сътрудничество между Венецуела и Русия.  Венецуелските власти и посолството на Русия в Каракас обаче отказват да коментират тази информация. ", "date": "2019.03.25", "title": "Два руски самолета са кацнали във Венецуела"}
{"url": "http://epicenter.bg/article/Slang-By-Dara-Ekimova-predizvika-furor-v-Sofiya/178523/10/0", "text": "Пред близо двеста посетители в клуба Дара Екимова изпълни на живо най-големите хитове, написани от баща й и музикантите от бандата, по време на премиерата на Slang By Dara Ekimova в столичния Витоша Лайф Клуб.   Публиката бурно аплодира любимата песен на България, включена в класацията на БГ Радио – „Мой свят”, безспорния фаворит „Синьо”, както и песните, част от двата студийни албума на Сленг „Синьо” и „Всеки ден” – „Любовта няма край”, „След хиляди години сън”, „Кой”, „Думи”, „Сам”, „Нали” и „Остани”. Специално за премиерната вечер, музикантите бяха подготвили кавър версии на „The show must go on”и „I want to break free” на Куин, както и на песента спечелила Оскар тази година – „Shallow”, част от филма „Роди се звезда”, в изпълнение на Лейди Гага и Брадли Купър.   Събитието уважиха приятели и близки на музикантите, сред които Милена Шаркова, Дони Чачова, създателката на 1 метър шоколад – Биляна Тодорова, топ-водещият от БГ радио Атанас Стоянов, Георги Симеонов – JJ, рап-сензацията Тото, победителят от третия сезон на X Фактор – Славин Славчев и много други. Майката на Дара – Ива Екимова зорко следеше изявата на дъщеря си. Младата изпълнителка благодари на всички помогнали й да сбъдне мечтата си. Класната на Дара изненада певицата с огромен  букет цветя.   Поради гоемия интерес създателите на Slang By Dara Ekimova обявиха следващата  дата, на която ще зарадват ценителите на българската музика – 3-и май, отново в столичиня пиано-бар Витоша лайф клуб, на Парк Хотел Витоша. След това Slang By Dara Ekimova ще бъде  представен в най-популярните клубове в цялата страна. В новосформираната група участват Светослав Славков - вокалист и китарист, Станислав Петров – Стенли - пианист, Илия Ранков – бас китара, Иван Попов - китара и Николай Николаев – барабани.   Музикантите предизвикаха фурор, а публиката ги извика няколко пъти на бис. Slang By Dara Ekimova е създаден по инициатива на вокалиста и китарист Светослав Славков и пианиста Станислав Петров – Стенли. Вдъхновени от смислената българска музика и любовта към творчеството на Сленг те канят в състава Иван Попов, Илия Ранков и Николай Николаев, свирили на престижни музикални сцени, с именити български и чужди музиакнти.   Гостите се насладиха на три вида 1 Метър Шоколад и изисканите Маутай коктейли, приготвени от миксолога на Номадбарман – Александър Симеонов.", "date": "2019.03.25", "title": "Slang By Dara Ekimova  предизвика фурор в София"}
{"url": "http://epicenter.bg/article/Na-Blagoveshtenie-se-yadat-riba-i-spanak--Vkusni-retsepti-za-praznika/178492/9/0", "text": "Благовещение се пада през периода на 40-дневните пости преди Великден. Въпреки това на празника се позволява консумацията на риба и рибни продукти. Яде се още зелена салата, лапад и коприва като символ на пролетта.     Необходими продукти:  • 20 г прясна мая  • 1 с.л. сол  • 400 мл вода  • брашно - за стане меко тесто  Начин на приготвяне:  Продуктите се смесват до получаване на меко тесто. Оставя се да втаса добре и се пече в предварително загрята фурна. По желание може да украсите погачата с кръст или символи на дома.    ***  Необходими продукти:  кори за баница - 500 г  спанак - 250 г  сирене - 350 г  масло - 50 г  олио - 50 мл  кисело мляко - 300 г  брашно - 3 с.л.  яйца - 4 бр.  бакпулвер - 1 ч.л.  прясно мляко - 120 мл    Начин на приготвяне:  В голяма купа разбийте яйцата, заедно с прясното мляко, киселото мляко, брашното и бакпулвера. Миксирайте добре. Наситнете спанака и сиренето.  Вземете кора, намазнете я и сложете от плънката, спанак и сирене. И така, докато корите привършат.  Останалата смес се сипва отгоре на навитите на охлюв кори за баница.   Необходими продукти: 500 г пресни дребни картофи 200 г кафява леща 50 г сушени боровинки 2 стръка пресен лук 2 стръка пресен чесън 3-4 стръка прясна мента 1 връзка репички микс от салати - зелена, червена и други  1 чаша прясно изцеден ябълков сок 2-3 с. л. ябълков оцет 1 лимон 2 с. л. зехтин сол     Начин на приготвяне: Накиснете лещата в студена вода и след това я сложете да се вари. В тензух завържете подправките за ароматизирането й и пуснете вързопчето в лещата. Оставете да поври поне 10 минути и след това го извадете.   Когато лещата се свари, я отцедете добре от водата. Ако са по-едри, нарежете пресните картофи на половинки, ако са дребни, ги пуснете цели да се сварят на пара за около 10 минути или докато омекнат. Когато се сварят, ги охладете в купа с ледена вода и ги оставете да се отцедят добре.   Наситнете лука, чесъна и ментата. Ябълката нарежете на кубчета. Накъсайте салатите и нарежете репичките. Сложете всичко в купа. Добавете ябълковия сок, ябълковия оцет, сок от лимон, сушените боровинки, сол и зехтин. Разбъркайте добре. Сложете в купата сварените картофи и лещата. Разбъркайте, добавете оцет, сол и зехтин, ако е необходимо, и сервирайте.   *** Необходими продукти  1 пресен лаврак 4-5 тиквички  4 картофа  1 връзка магданоз  4 лимона  150 г зехтин   Начин на приготвяне Изчистваме и измиваме лаврака, осоляваме го с по-едра сол и го слагаме на скара върху въглени.   Докато се пече рибата, измиваме и варим картофите и тиквичките. Приготвяме и заливката от зехтин и лимон.  Когато рибата се изпече, я поставяме в чиния. Около рибата нареждаме варените тиквички и варените картофи - нарязани. Нарязваме на ситно магданоза и посипваме върху рибата, картофите и тиквичките. Половината количество от заливката сипваме върху рибата, а останалата половина - върху гарнитурата.    ", "date": "2019.03.25", "title": "На Благовещение се ядат риба и спанак: Вкусни рецепти за празника"}
{"url": "http://epicenter.bg/article/Malki-naslednitsi-na-Zahari-Zograf-poluchiha-sredstva-da-risuvat-ikoni/178526/10/0", "text": "От следващата седмица малките художници от Детската иконописна школа „Захари Зограф“ към Енорийски център при храм „Покров Богородичен“ в столицата смело ще рисуват своите икони, защото им бяха осигурени средства за материали до края на учебната година.   В богоугодното дело им помогнаха Рицарите на Малта, които се събраха в хотел „Хилтън“ в София на пролетна благотворителна вечер под наслов „Да помогнем на децата да сбъднат своите мечти“. Рицарите на Малта сбъднаха още една мечта на малките художници – подариха им екскурзия до Рилския манастир, за да се запознаят с богатото му иконописно наследство.   Верни на древния си девиз „За Вярата – в полза на Човечеството“, Рицарите на Малта събраха в зала „Мусала“ свои приятели и симпатизанти, бизнес лидери и общественици около идеята да се подкрепи тази специална школа, възпитаваща децата в християнски добродетели. Организаторите споделиха, че кувертите с благотворителна цел са били ангажирани няколко дни преди събитието.   Гостите разгледаха с интерес и внимание творбите на малките иконописци. Бяха изложени и живописни платна, дърворезби и графики на художници, предоставени за благотворителния търг.   На срещата беше прочетен поздравителният адрес на Н. Пр. Посланика  на Ордена в България. Той изрази най-искрено съжаление, че поради здравословни проблеми не може да бъде заедно със събратята си. „Щастлив съм, че само няколко месеца след създаването на  Великия Приорат в България вие организирате тази първа пролетна благотворителна вечер. Тя прави чест не само на Вашия Велик Приорат, но и на целия Орден на Рицарите на Малта“, се казваше в писмото на Негово превъзходителство. Той предаде братските поздрави и от Великия Магистър на Ордена на Рицарите от Малта.   Водещата Екатерина Дончева показа вещина в провеждането на благотворителния търг и постигна суми, петорно по-високи от първоначалната цена за иконите, рисувани от възпитаниците на детската школа – истински сърцати произведения. Сред възрастните художници, чиито творби бяха разиграни на аукцион, изпъкваше името на Йоан Левиев. Гостите приеха присърце и идеята за разиграната с много настроение благотворителна томбола с награди, осигурени от приятели на Ордена.   Малките изпълнители от група „Диаманти“ на Частно училище „Свети Климент Охридски“ пък умилиха присъстващите с изпълнение на хита на Стефан Димитров и Богдана Карадочева „Дано“. На припева „Дано, дано, дано до всяко добро същество застане поне още едно“ цялата зала запя заедно с децата, а те бяха зарадвани с подаръци – красиви детски карти на България от Цвета Кирилова от „Сдружение Азбукари“.   Уникалната Детска школа по иконопис „Захари Зограф” е създадена през 1999 г. и събира талантливи деца на възраст от 7 до 18 години. В процеса на рисуване малките иконописци се запознават с основите на православната вяра, изучават житията на светците, дълбокия смисъл и значение на църковните празници и богослужение и създават своите икони според православните иконописни канони. Запознават се и с изкуството на илюстриране и украса на средновековните богослужебни книги.   Под ръководството на г-жа Младенка Ланджева децата се учат на всички тънкости на това изкуство, което от поколения се предава и като занаят - как да нарисуват икона, как да забъркат грунда, да подготвят дъската, да смесят цветовете. Често обаче детските пориви в това най-благородно, но и доста скъпо изкуство са прекъснати поради липса на средства за материали. Това е бил и поводът Рицарите на Малта да насочат усилията си към подпомагане на малките иконописци, които чрез рисуване се възпитават в изконни християнски добродетели.   В програмата на децата са включени и екскурзии, посещения на църкви и манастири, музеи, изложби, срещи с богослови и иконописци. Школата е тригодишна, като накрая се провежда майсторски клас с изучаване на православната църковна архитектура и християнско изкуство. През лятото се организира едноседмичен летен пленер по иконопис в някой от българските манастири.   Пролетната благотворителна вечер беше първото събитие на Великия Приорат България на Суверенния Орден на Св. Йоан от Йерусалим, Рицари на Малта, учреден на 24 ноември 2018 г. с Указ на Великия Магистър на Ордена. Досега в България имаше само посолство на международния орден.   Орденът е основан през 1099 г. от Блаженния Жерар де Сасо Монако от Амалфи, с основни цели грижа за бедните и болните и намаляване на смъртността в света. Орденът е християнски, рицарски и международен и е директен наследник на Хоспиталиерите от Йерусалим. Има Велики Приорати и Командерии в повече от 50 страни в света и се ползва с авторитета и официалното признание на международната общност в лицето на Организацията на обединените нации.   Със средства, набрани от благотворителност, Рицарите на Малта са построили и издържат редица хосписи и приюти по света, както и няколко болници в Африка. Освен подпомагането на медицинската и болничната помощ, милосърдието, хуманността и благотворителността, обект на усилията на Рицарите на Малта са защитата, подпомагането и развитието на не по-малко ценните за обществото дейности като образование, култура, преподаване, изследване, проучване, наука, история и литература.", "date": "2019.03.25", "title": "Малки наследници на Захари Зограф получиха средства да рисуват икони"}
{"url": "http://epicenter.bg/article/Edin-ot-nay-golemite-hramove-v-RS-Makedoniya-shte-bade-otkrit-s-podkrepata-na-d-r-Milen-Vrabevski/178529/10/0", "text": "Строителните работи по изграждането на фасадата на една от най-големите църкви в Република Северна Македония текат с пълна сила. Тя е разположена в Делчево и е посветена на светите братя Св. Кирил и Методий, покровители на града. Фасадата и покривната конструкция ще бъдат изградени със средства, осигурени от д-р Милен Врабевски, председател на Фондация Българска Памет.   Именно за изграждането на фасадата и покривната конструкция на новата църква жителите на Делчево чакаха две десетилетия. Сега с финансовата подкрепа на д-р Врабевски това ще се случи до края на месец май 2019 г.  Църквата прави сериозна заявка да бъде сред най-красивите храмове в региона. След ремонтните дейности по църквата „Св. св. Кирил и Методий“, която се намира в центъра на Делчево, градът ще може да предложи още по-приятно и атрактивно пространство на своите гости и жители.   „Щедрата подкрепа на д-р Врабевски и на Фондацията и нейната дарителска мисия и подкрепа за Делчево, както и за целия трансграничен регион, отново доказва, че приятелството и истинското сътрудничество и уважение надхвърлят всички физически граници“, сподели във фейсбук страницата си кметът на Делчево Горан Трайковски.   Строителните работи по изграждането на фасадата се очаква да приключат след месец. След завършване на фасадата ще започне изграждането на църковния покрив, а през май предстои официалното откриване на най-големият храм в западната ни съседка.                                                                                                                                              ", "date": "2019.03.25", "title": "Един от най-големите храмове в РС Македония ще бъде открит  с подкрепата на д-р Милен Врабевски"}
{"url": "http://epicenter.bg/article/Paketat--quot-Makron-quot--vliza-v-Evropeyskiya-parlament/178477/7/0", "text": "  Българските евродепутати от всички политически партии отново ще действат заедно, за да не се случи това, заяви пред БНР Илхан Кючюк от Алианса на либералите и демократите за Европа.   ,,Ние ще направим всичко възможно да не попадне в дневния ред, защото многократно сме изразявали позицията, че настоящият парламент не е в състояние да произведе балансирано решение по този много сложен проблем'', обясни той.   Шансовете обаче това да стане не са големи, признава колегата му от Европейската народна партия Андрей Новаков.   ,,Ако се опрем на математиката - шансовете не са високи с оглед на това, че евродепутатите, които подкрепят този пакет, са повече от нас. Поне от държавите, от които идват. Въпреки това на няколко пъти се е случвало да успяваме да обърнем гласуването'', коментира Новаков.   В случай че пакетът бъде допуснат до гласуване, в сряда, когато той ще бъде дебатиран в пленарна зала ще има протест на български превозвачи пред Европарламента в Страсбург. ", "date": "2019.03.25", "title": "Пакетът \"Макрон\" влиза в Европейския парламент"}
{"url": "http://epicenter.bg/article/Zadlazhnyal-komardzhiya-prodade-ednogodishnata-si-dashterya--za-da-plati-borchovete-si/178486/7/0", "text": "Мъж в Югозападен Китай бе арестуван за продажбата на дъщеря си. Той предложил момичето в интернет за 7800 евро, за да изплати дълговете си. Човекът, идентифициран с фамилното име Цзян, продал детето на двойка, след като загубил пари в онлайн хазарт, пише \"Монитор\". Безработният е отвел едногодишната си дъщеря от дома ѝ и казал на съпругата си, че момичето ще остане при баба му.   Майката станала подозрителна, след като искала поне да чуе гласа на детенцето, но не успяла в продължение на близо три месеца. Всеки път, когато тя питала къде е детето им, бащата давал различни отговори за отлагане на връщането ѝ. Разтревожената майка проверила телефона на съпруга си и намерила запис на разговора между него и купувача на дъщеря си. В същия ден тя се чула със свекърва си, която ѝ казала, че детето е взето преди няколко седмици. Майката веднага съобщила за инцидента на полицията, а съпругът избягал. По време на разследването полицията го открила в хотел. Той признал, че дължи голяма сума и е прибягнал до екстремни мерки, след като е видял в интернет пост за осиновяване на деца. Цзян излъгал купувачите - двойката, на която продал детето, като казал, че не може повече да се грижи за детето, защото се е развел с жена си и двамата му родители са починали.   Момичето е намерено и е върнато при майка си.   Източник: Канал 3", "date": "2019.03.25", "title": "Задлъжнял комарджия продаде едногодишната си дъщеря, за да плати борчовете си"}
{"url": "http://epicenter.bg/article/Raketna-ataka-sreshtu-Tel-Aviv---ima-raneni/178488/7/0", "text": "  Задействани са били системите за тревога в централната част на страната, в близост до Тел Авив. Отекнали са експлозии. Стана ясно, че е била ударена къща и има данни за най-малко шестима ранени. От армията са потвърдили за атаката.   За първи път от години през март тази част от страната бе подложена отново на ракетен обстрел.   Заради бомбардировките израелският премиер Бенямин Нетаняху обяви, че съкращава визитата си в САЩ и веднага след срещата си с Доналд Тръмп се прибира в Израел. Преди десетина дни отново бяха изстреляни две ракети към Тел Авив, което пък предизвика отговор на израелската армия, която впоследствие порази 100 цели в Ивицата Газа.   Източник: Канал 3  ", "date": "2019.03.25", "title": "Ракетна атака срещу Тел Авив - има ранени"}
{"url": "http://epicenter.bg/article/Vuchich--Sarbiya-nikoga-nyama-da-se-prisaedini-kam-NATO/178490/7/0", "text": "\"Ние бяхме сами срещу най-голямата военна сила в света. Целта беше ясна: да ни победят и унижат, а след това да дадат част от нашата територия на другиго\", продължи Вучич, цитиран от Франс прес.  От 24 март 1999 г. НАТО започна да бомбардира Сърбия и Черна гора, по онова време републики в бившата Югославия, заради репресиите, с които Белград отвърна на бунта на албанците в Косово. Във войната в Косово (1998-99 г.) загинаха над 13 000 души, повечето албанци. След операцията на НАТО, продължила една година, бившата сръбска провинция Косово, населена с албанско мнозинство, бе поставена под администрацията на ООН, а през 2008 г. обяви независимост, която Сърбия не признава, напомня АФП.  Според неотдавнашна социологическа анкета на Института по европейски въпроси - местна неправителствена организация, 79 на сто от сърбите са против присъединяване към НАТО, а едва 10 процента са за членство на Сърбия в алианса, добавя АФП.  Лидерът на Сръбската радикална партия (СРП) Воислав Шешел запали знамената на Европейския съюз и НАТО на протест в Белград вчера, организиран от неговата партия по повод 20 години от началото на операцията на НАТО срещу Югославия през 1999 г., предаде агенция Бета.  Шешел каза, че с този акт иска да покаже какво мисли за ЕС и НАТО. Той заяви, че сръбският народ никога няма да забрави \"вандалско-престъпното бомбардиране на Сърбия\".  \"Никога няма да го забравим и никога няма да го простим. Никога на сръбския народ няма да му дойде на ум да влезе в тази организация (НАТО) и тези зверове да ни изнудват да нападаме други народи\", каза Шешел пред журналисти.  ", "date": "2019.03.25", "title": "Вучич: Сърбия никога няма да се присъедини към НАТО"}
{"url": "http://epicenter.bg/article/Dvoen-agent-vini-Kiev-za-intsidenta-s-malayziyskiya-boing/178501/7/0", "text": "Бившият служител на Службата за сигурност на Украйна (СБУ) Василий Прозоров заяви днес на пресконференция в Москва, че работил с руските спецслужби след т.нар. майдан, предаде РИА Новости, цитирана от БНР.  Прозоров, който показа документ, че е бил подполковник в СБУ, твърди, че украинската страна е съпричастна към катастрофата на малайзийския боинг на 17 юли 2014 г., в която загинаха 298 души.  Той работел в СБУ от 1999 до миналата година, а от май 2014 г. бил в централния апарат на щаба на АТО (Антитерористичната операция в Източна Украйна).  От април 2014 г. доброволно по идеологически мотиви оказвах съдействие на Русия за получаването на информация“, каза Прозоров, след като днес президентът на Украйна Петро Порошенко поздрави СБУ с 27-годишнината ѝ и я похвали за работата ѝ.  В района на АТО Киев е създал тайни затвори, твърди още двойният агент. Единият от тях бил на батальона „Азов“, който според Прозоров не се подчинявал на никого, освен на лидера си - МВР шефа Арсен Аваков.  ", "date": "2019.03.25", "title": "Двоен агент вини Киев за инцидента с малайзийския боинг"}
{"url": "http://epicenter.bg/article/Potresavashta-agresiya---mazh-rita-vazrastna-zhena-v-glavata-v-metroto--Video-/178508/7/0", "text": "Брутален случай на насилие в нюйоркското метро потресе обществеността отвъд Океана. Извършил го 36-годишен чернокож с латино името Марк Гомес, който няколко пъти изритал в главата и тялото възрастна 78-годишна жена.   Всъщност случая е от 10 март, а действието се развива край метростанция в Бронкс. По неясни причини мъжът започва брутално да рита седналата жена, като видимо ѝ нанася поне шест шута.   По-потресаващото в случая обаче се оказва не само насилието, а реакцията на останалите граждани, пътуващи в същия влак. Те не само не само не са се опитали да спрат на агресивния мъж, а извадили телефоните си и започнали да снимат, вследствие на което по-късно бе разпространено и видеото в местните медии. Липсата на съпричастност продължила и след като мъжът слязъл от влака. Жената пътувала още една спирка, обляна в кръв, но въпреки това отново никой не опитал да ѝ помогне, предава \"Хъфингтън поуст\".   Не е имало обаждания на 911 за инцидента, когато се е случил\", съобщиха от полицията.   Разследването на случая започнало едва след като бил подаден анонимен сигнал в полицията, който пък бил получен, след като видеото вече се завъртяло в интернет пространството. Местните служби бързо се активизирали и в събота (23 март) агресорът е арестуван.   Източник: Канал 3", "date": "2019.03.25", "title": "Потресаваща агресия - мъж рита възрастна жена в главата в метрото (Видео)"}
{"url": "http://epicenter.bg/article/Yens-Stoltenberg--Gruziya-sas-sigurnost-shte-vlezne-v-NATO/178524/7/0", "text": "Генералният секретар на НАТО Йенс Столтенберг заяви по време на визитата си в Тбилиси, че Грузия със сигурност ще влезе в Алианса, независимо от съпротивата на Русия, предава белградската медия „Б92“. „Всички 29 съюзници ясно заявиха, че Грузия трябва да стане член на НАТО (...) Ние ще продължим да работим заедно, за да подготвим Грузия за членството“, заяви Столтенберг по време на съвместна пресконференция с грузинския премиер Мамука Бахтадзе. По неговите думи, НАТО „няма да допусне Русия или някоя друга сила да решава кой може да бъде член“. Москва счита възможното влизане на Тбилиси в Алианса за намеса на Запада в нейната сфера на влияние. На срещата на върха на НАТО в Букурещ през 2008-а година, лидерите на страните-членки на Алианса оцениха, че Грузия възнамерява да се присъедини към Алианса, но до моментът процесът не е започнал.  ", "date": "2019.03.25", "title": "Йенс Столтенберг: Грузия със сигурност ще влезе в НАТО"}
{"url": "http://epicenter.bg/article/Dva-glasa-ne-stignaha-za-otpadane-na-paketa--quot-Mobilnost-quot--triima-nashi-deputati-ne-byaha-v-zalata/178535/7/0", "text": "  Противниците на пакета „Мобилност”, сред които е и България, имаха голям шанс днес той да отпадне, защото в пленарната зала отсъстваха много от евродепутатите от Франция, която е големият защитник на пакета. Шнасовете за отпадане на текста в сряда са много по-малки.    Трима български евродепутати са отсъствали от гласуването на дневния ред - Светослав Малинов, Николай Бареков и Неджми Али, съобщи БНТ.    Българските евродепутати ще опитат да подложат на гласуване отлагането на целия пакет в сряда. Ако това не се случи, ще бъдат гласувани всички над 1600 поправки.   Председателят на ЕП Антонио Таяни съобщи, цитиран от БТА, че най-рано утре следобед евродепутатите ще разполагат с превод на всички близо 2000 предложения за промени в изготвените от транспортната комисия текстове. Засега тези текстове не са публикувани дори на английски език.   При гласуването на промените пленарната зала трябва да се произнесе текст по текст. Евродепутати коментираха, че се преследват единствено политически цели, щом досега в транспортната комисия не е било постигнато съгласие. Евродепутатът от ГЕРБ/ЕНП Андрей Новаков определи днешното решение като една от най-големите грешки и коментира, че гласуването в сряда ще бъде \"хвърляне на зарове\".   Пред агенция \"Фокус\", той казва, че каквото и да се случи в сряда, това няма да е окончателното гласуване. \"Предстоят триалози и второ четене, така че имаме ход. Имаме полезни маневри\", подчерта евродепутатът.   По-рано днес повечето парламентарни групи не заявиха подкрепа за предложените законодателни промени. Бе изразено очакването обсъждането и гласуването на правилата да бъде отложено.   По-рано днес повечето парламентарни групи не заявиха подкрепа за предложените законодателни промени. Бе изразено очакването обсъждането и гласуването на правилата да бъде отложено.", "date": "2019.03.25", "title": "Два гласа не стигнаха за отпадане на пакета \"Мобилност\", триима наши депутати не бяха в залата"}
{"url": "http://epicenter.bg/article/Kak-Tsvetanov-napravi-nevazmozhnoto----obedini--levi-i-desni/178516/11/0", "text": "Зам.-председателят на ГЕРБ Цветан Цветанов, организационният мотор на партията, човекът, за когото казват, че „държи структурите“ на най-голямата политическа организация в България, успя да направи невъзможното. „Обедини“ леви и десни.  След като на 19 март избухна скандалът „Апартаментгейт“ за новото луксозно, но евтино жилище на сем. Цветанови в столичния квартал „Изток“, към него непрекъснато се натрупват нови детайли. Ударът по втория човек в ГЕРБ дойде от сайта „Свободна Европа“ и неправителствената организация Антикорупционен фонд. Не от стремящата се към реванш БСП. „Хората, които извадиха сделката, получават пари от американските данъкоплатци. Те са близки като нагласа до Демократична България и имат илюзия, че ще добавят 2-3% към Демократична България“, кратко и ясно обясни в ефира на БТВ анализаторът Тихомир Безлов.  Точно тази нагласа не е тайна и сигурно тя дава основание на политици от БСП да подчертават, че нямат нищо общо с разкритията за Цветанов. Както направиха и говорителят на ПГ на БСП Елена Йончева и нейният зам.-шеф Георги Свиленски.  И тук стигаме до въпроса как Цветанов успя да обедини хора, които по идейна нагласа са в двата полюса на политическия спектър. Имам предвид точно редови граждани, но с активна позиция, базирана не на минутен материален интерес, а на идеи. Най-лесният отговор е на повърхността. Свързан е с излъчването на заплашителна арогантност, която идва от втория човек на ГЕРБ. Невъзможно е за всеки, който следи политическите новини, да не забележи как Цветанов постепенно усъвършенства умението да гради обвинителни тези, стъпвайки върху „обосновано предположение“. Любимите му „жертви“, разбира се, са социалистите и президентът Румен Радев, но традиционната градска десница също често си пати.  Запитан от медиите как ще коментира скандала с апартаментите на Цветанов, Радев каза: „Няма как тази антикорупционна комисия, която е назначена и контролирана от господин Цветанов, да разследва Цветанов по беззъбия закон наложен от самия господин Цветанов. И ако това не се случи, наистина можем да имаме сериозен проблем. И за това поредното, според мен, гарантирано оневиняване на господин Цветанов ще се размине с моралната присъда на обществото, това е големия проблем, който ни очаква.“  Това изказване даде повод на Цветанов светкавично да обвини президента направо, че е „флагман на компроматната война срещу него“.  Редовият човек като слуша Цветанов трябва да си направи един извод – че не трябва да припарва до политическа партия.  Защото какво са политическите партии освен организирани групи за сваляне на властта? Нали към това се стреми всяка политическа сила – да дойде на власт, следователно – да свали сегашната. Но да сваляш ГЕРБ е престъпление, защото само те градят, строят и се грижат за хората. Последното Цветанов подчертава непрекъснато в края на някое дълго изречение, започнало с атака към „политическия опонент“.  И ето как партията, която по дефиниция е организирана група става организирана престъпна група.  Не е смешно.  Питайте лидера на БСП-Варна Борислав Гуцанов, бившият министър на отбраната Николай Цонев, кадър на НДСВ, лекарите от Горнооряховската болница, имали неблагоразумието на симпатизират на десницата. Питайте дори Трайчо Трайков, знаково лице на десницата, чиято оставка Цветанов поиска \"на хартиен носител\" през 2012 г. През годините Цветанов натрупа доста грехове. Обобщено може да се каже, че става дума за прегрешения срещу демокрацията, защото с тази дума наричаме правото на гражданите да се движат свободно, да вярват в който бог си искат или в която идеология им харесва, за което да имат защитата на държавата в лицето на независимата съдебна власт. Демокрация наричаме мечтата човек да успява благодарение на собствените си усилия, а не на „връзки“ и близост до силните на деня, разпределящи обществените блага.  Но тъй като според мълвата Цветанов е човекът, основно зает с това да реди листите на управляващата партия, да пълни нейната банка с кадри, да намества тези кадри по партийната и административна стълбица, той фокусира в себе си и недоволството, породено от тази дейност.  Ето пресен пример – точно Цветанов даде знак кой ще е начело на листата на ГЕРБ за евроизборите – еврокомисаря Мария Габриел, защото имала най-много номинации.  А подреждането на една листа винаги предизвиква повишен вътрешнопартиен интерес, най-малкото създава суматоха. Едни са доволни, други – огорчени, трети направо гневни. Лиляна Павлова има всички основания да бъде от последната група. Нали европредседателството е най-ярката „брошка“, която си закичи управлението за миналата година. И за награда – редови депутат?!  Като Павлова има десетки знайни и незнайни кадри на партията из цялата страна. Хора, които чакат своя шанс и не го получават. Когато приносителят на този шанс в партията е един, той и фокусира цялата енергия, породена от кадровите си действия. Същите емоционални вълни се разпростират и в коалиционното обкръжение на ГЕРБ. Цветанов е човекът, който преговаря с Патриотите и Воля, Борисов се намесва само когато стане съвсем напечено. Но не и без Цветанов на масата за преговори до себе си.  Ето как заместникът на Борисов в партията добива по-голяма власт от самия премиер. Защото той „държи хората“, умение започващо от възможността да ги изтика пред взора на премиера, за да бъдат забелязани и оценени с пост, до това да се „погрижи за тях“, когато „отмилеят“ на Борисов.  А кой си спомня днес за Иван Петров и Петър Димитров? Става дума за лидери на местни структури, които през 2013 г. написаха гневно писмо срещу Цветанов до Борисов. В него се казваше, че „през последните години ГЕРБ беше овладяна от хора, непритежаващи съвкупността от морални, политически и професионални качества, изисквани и очаквани от обществото“. Борисов тогава им пожела успех и им припомни, че „когато човек се чувства неудовлетворен, е свободен да тръгне по нов път“. Където ги е завел този нов път широката общественост не разбра, защото те изчезнаха от политическото пространство. Както изчезна и Искра Фидосова, нищо че изглеждаше незаменима като шеф на парламентарната комисия по правни въпроси в първия парламент, доминиран от ГЕРБ.  Общото между този първи и май единствен публичен скандал в ГЕРБ и днешната ситуация е в Борисов и неговото заявление: „Аз създадох тази партия!“  Ако Борисов е стигнал до извода, че „дясната му ръка“ вече не е негова, нещо повече – заплашва да му вземе партията, като нищо ще я отсече. В името на партията. Европейските избори са най-удобният момент за това – те не разпределят власт в страната. А и демонстрацията на решителни действия срещу облажили се от властта се харесва и може да тушира загубите, предизвикани от заглушаването на „организационния мотор“.  А дружното одобрение, което ще последва от ляво и от дясно, ще му е само от полза.  Ще бъде и предупреждение към всеки, който, къпейки се в лъчите на властта, сее ветрове и от двете си страни. Рано или късно ще жъне жестоки бури - и от ляво, и от дясно.    ", "date": "2019.03.25", "title": "Как Цветанов направи невъзможното – „обедини“ леви и десни"}
{"url": "http://epicenter.bg/article/Kevorkyan--Oglozgvane-2--GERB-/178518/11/0", "text": "Проблемът изобщо не е в някакви апартаменти - или в непристойното нахалство на Цветанов.  Ако повярвате в това, пак ще бъдете изиграни от Сектата.  Челюстите й безжалостно ще смелят поредната ви наивност.  Всичко, в крайна смета, опира до недонаправеността на тия хора - тя изначално превръща в нещо съмнително и самата им дейност.  Недонаправени хора не могат да създават сериозна политика - от тяхната винаги ще идва миризма на разложено.  Апартаментите са параван за всичко останало.  Дребното да се използва за прикритие - това е стар номер.  Примерно, убиха 20 души край Своге – само там - а ни тикат в очите някакви апартаменти.  Ако си спомняте, след Изтреблението край Своге, Бойко освободи трима министри – но парламентарната група на Цветанов изръмжа заплашително.  Ако ББ преглътне и този скандал, направо ще узакони неприличието като политика на ГЕРБ.  Да се чуди човек: какво толкова пресмята, какво омесва Цветанов с Буров, докато открива паметна плоча на банкера в Европейския парламент?  Защо прави комични успоредици с комунистите – и колко десетилетия още ще се крият зад тях?  Защо усложнява простата далавера?  Не разбира ли, че се опитват да го превърнат в една магнолия, в една украса?  Гледай и да не те ипотекират някъде.  Сметни, колко пъти напоследък трябваше да изиграеш ролята на гума – и да триеш нелепи решения.  С какви типове си заобиколен, че се случва това?  Преданият идиот си остава идиот - не е ли ясно това?  Как ще „арбитрираш“ сега сделката на Цветанов - ще се намери ли магьосник/шарлатанин, който да е способен на това?  Имаш ли, все още, представа за собствения си предел на поносимост към хора като Цв.?  Ако си мислиш, че Цветанов е едно пауново перо, което си забил на калпака си, много здраве да имаш.  Един премиер трябва да бъде пазител на приличието – а не ятак на неприличието.  Неприличието на Цветанов извира още от езика, който използва.  Управлява държавата – а не е в състояние да управлява езика си. Нетърпимо е да го слушаш, как говори за законност – и сега дори.  Той и 100 апартамента да има, пак ще е същият.  Нетърпимо е и нахалството му – сега пък казал, че атаката срещу него не е дошла отвън.  А пък точно американското радио „Свободна Европа“ му изу потурите.  Каквото искате си правете насаме – гушкайте си, хрантутете се, омесвайте нормалните критерии в някакво клисаво тесто.  Но мислете и как изглежда всичко това отвън, откъм „простолюдието“.  Няма никакво значение, че и другите са такива – ония преди вас, „комунягите“, крадците на Костов и пр. - че те са ви заразили.  Въпросът е: вие какви сте?  Каракачанов пък се изрепчи по телевизията, че скандалът е „компромат“ - и направи мръсничкото внушение, че заради подобни „компромати“ хората не гласували.  Това слугинуване вече е отвратително.  Причина за отвращението на хората не е огласяването на аферата - а хайдушкият начин, по който са придобити апартаментите.  В разгара на скандала ГЕРБ почете жертвите в концлагера „Слънчев бряг“.  Какво общо имат апартаментните херои с подобни драми?  Нали сте „европейци“, нали сте все под полата на Меркел – защо не накарате медийните си аргати да разговарят с бившия германски президент Кристиян Вулф.  Той си подаде оставката за една дреболия – дреболия за разчекнатата уста на някои ваши първенци.  Защо не го чуете?  Ако съдим по спонтанната подкрепа за Цветанов, най-поразителното в случая е абсолютното разминаване в ценностната система на номенклатурата на ГЕРБ – и тази на обикновените хора.  Това са две Българии.  Някаква Соколова – шефката на ГЕРБ „ЖЕНИ“ – нарича отвратените от аферата „СОЦИОПАТИ“.  Това е дъното, абсолютното.  Бойко, прочети текста й във Фейсбук - и бъди щастлив.  ***  \r\n   \r\n", "date": "2019.03.25", "title": "Кеворкян: Оглозгване 2: ГЕРБ "}
{"url": "http://epicenter.bg/article/Hvanaha-kurier-na-telefonni-izmamnitsi-v-Kyustendil/178498/3/0", "text": "Полицаи от Кюстендил са установили 58-годишен куриер, който участвал в извършване на телефонни измами, съобщиха от полицията.  Мъжът е от Габрово. През ноември миналата година по схемата \"съдействие на полицията\" е получил 9000 лв. от възрастен кюстендилец.  По време на работата си полицаите установили, че габровецът е съпричастен и към други измами, извършени на територията на страната. Той е привлечен като обвиняем по образуваното досъдебно производство по случая.", "date": "2019.03.25", "title": "Хванаха куриер на телефонни измамници в Кюстендил"}
{"url": "http://epicenter.bg/article/Spetsaktsiya-v-politsiyata-v-Blagoevgrad/178500/3/0", "text": "Дирекция „Вътрешна сигурност“ на МВР и Прокуратурата извършват обиски, свързани с процесуално-следствените действия срещу служител на ОДМВР - Благоевград. Част от разследващите извършват проверки в сградата на Областната дирекция, а други са на адрес в кв. „Еленово\", където има данни, че е живяло лицето, което е обект на разследване.   По-рано тази сутрин Прокуратура и специализирани полицаи нахлуха в полицията в Благоевград. Причината за акцията е дознателка, издавала информация на лице от криминалния контингент. Дознателката е дъщеря на полицейски началник – шеф на Охранителна полиция. Криминално проявеният Владимир Т., с прякор Владо Боклука е човекът, заради когото е арестувана дознателката Р. Кьосева, дъщеря на шефа на Охранителна полиция в ОД на МВР Благоевград. Двамата имали връзка, която датирала от няколко години, съобщава struma.com.  В момента той е в затвора, където излежава присъда за наркотици. За него има и издадена Европейска заповед за задържане в Гърция, заради пласиране на фалшиви пари.", "date": "2019.03.25", "title": "Прокуратурата със спецакция в полицията в Благоевград"}
{"url": "http://epicenter.bg/article/Traktor-natrese-banicharka-v-Plevensko---vazrasten-mazh-zagina--a-zhena-e-s-opasnost-za-zhivota/178505/3/0", "text": "Възрастен мъж загина, а жена е в тежко състояние след катастрофа в Плевенско.   Инцидентът е станал още на 22 март около 16:50 часа, но сега бива съобщено за него от Областната дирекция на МВР. Трагедията се е разиграл в град Славяново - на ул. \"Асен Златарев\" 24-годишен местен жител при управление на трактор ЮМЗ и излизайки от стопански двор №1, отнема предимството на правилно движещ се лек автомобил \"Рено Канго\" с водач 73-годишен, също местен. Вследствие на удара лекият автомобил се удря в крайпътно дърво. Пострадали са водачът и пътуващата на предна дясна седалка 72-годишна от същия град. Транспортирани са в спешен кабинет към УМБАЛ \"Д-р Георги Странски\" град Плевен с опасност за живота. По-късно 73-годишният е починал. Пътничката е настанена в Невро-хирургия.   Местопроизшествието е посетено от полицейски служители и е извършен е оглед. Алкатестът на водача на колесния трактор е отрицателен. Уведомен е прокурор при ОП – Плевен. Образувано е досъдебно  производство.  ", "date": "2019.03.25", "title": "Трактор натресе баничарка в Плевенско - възрастен мъж загина, а жена е с опасност за живота"}
{"url": "http://epicenter.bg/article/Izvedoha-prinuditelno-ot-doma-mu-zam-direktora-na-ODMVR-Blagoevgrad/178512/3/0", "text": "Зам.-директорът на Областната дирекция на МВР и директор на отдел \"Охранителна полиция\" в града Георги Кьосев бе изведен принудително от дома си в рамките на специализираната акция в Благоевград. Кьосев напусна апартамента му в кв. \"Еленово\", малко след 12:30 часа, придружен от маскирани полицаи.  Той успя само да каже, че не знае какво се случва и ще разкаже пред медиите по-късно. Той е отведен в сградата на полицията за разпит. Според присъствалите на място полицаи за момента Кьосев не е арестуван.  По-рано днес в сградата, в която се помещава ОДМВР-Благоевград и 1РУП в града нахлуха спецполицаи, като по непотвърдена информация акцията е срещу дознателка, която изнасяла информация на криминалния контингент. Въпросната дознателка и дъщерята на Кьосев.  Според blagoevgrad-news и struma.com Р. Кьосева също вече е задържана. Тя е била разследвана заради връзка с криминално проявено лице, на което му била осигурила телефон, докато то излежава присъда в затвора.  И към момента акцията продължава, като засега от полицията потвърждават само, че тя се ръководи от прокуратурата и отдел \"Вътрешна сигурност\" и в момента се извършват обиски в сградата на Областната дирекция и на адрес в кв. \"Еленово\".", "date": "2019.03.25", "title": "Изведоха принудително от дома му зам.-директора на ОДМВР-Благоевград"}
{"url": "http://epicenter.bg/article/Mladen-Marinov--Razsledvashta-politsayka-e-zadarzhana-pri-aktsiyata-v-Blagoevgrad/178515/3/0", "text": "Разследваща полицайка е задържана при акцията в Благоевград. Смятаме, че нерегламентирано е изнасяла информация. Това обяви пред журналисти вътрешният министър Младен Маринов по време на брифинг, на който беше представен годишен отчет на Главна дирекция \"Гранична полиция\".  ,,Акцията е на прокуратурата в Благоевград и дирекция \"Вътрешна сигурност\". Касае разследващ полицай от ОДМВР-Благоевград, за която смятаме, че нерегламентирано е изнасяла информация, свързана с разследване на конкретно лице'', уточни той.  ,,В момента се извършват процесуално-следствени действия. Прокуратурата и дирекция \"Вътрешна сигурност\" ще излязат с конкретни факти'', обясни Маринов, като уточни, че разследването се води от 3–4 месеца. По думите в момента служителката е задържана и се извършват процесуално-следствени действия.  Попитан дали полицайката има връзка с директора на \"Охранителна полиция\" главният секретар на МВР Ивайло Иванов отговори, че тя е дъщеря на директора.  ,,Към този етап се извършват процесуално-следствените действия и след като приключат и се направи оценка на събраните доказателства, тогава ще се прецени дали той е имал съпричастност към нейната дейност'', заяви Иванов.", "date": "2019.03.25", "title": "Младен Маринов: Разследваща полицайка е задържана при акцията в Благоевград"}
{"url": "http://epicenter.bg/article/Dvama-mladi-mazhe-berat-dusha--sled-kato-se-zabiha-s-BMV-v-reklamni-piloni-vav-Varna/178520/3/0", "text": "Двама млади мъже са с опасност за живота след катастрофа насред един от главните булеварди на Варна. Инцидентът е станал снощи, на бул. \"Владислав Варненчик\", в района на \"Бизнес парк Варна\", около 21:20 часа.  Водачът на лек автомобил БМВ - Г.И. на 21 г., от гр. Вълчи дол, поради причини в процес на изясняване, губи контрол над автомобила, блъска се в рекламни пилони и се преобръща извън пътя. Вследствие на инцидента са пострадали двама души – водачът и пътник от автомобила (22 г. от с. Караманите). Двамата са настанени за лечение с различни тежки травми в МБАЛ \"Св. Анна\", с опасност за живота, съобщават от ОДМВР-Варна.  По случая има образувано досъдебно производство.  Ден по-рано във Варненско, пък мъж остана без пръсти, след като вечерта претърпя катастрофа на пътя за к.к. \"Златни пясъци\".  Водачът на л.а. \"Сеат\" Г.Ж. (33 г.) от Варна поради движение с несъобразена с релефа на местността скорост, при навлизане в ляв завой, губи контрол над МПС, блъска се в метален парапет и пада в дере. Вследствие на инцидента мъжът е настанен в болнично заведение, където се е наложила ампутация на два пръста на ръката, няма опасност за живота му, поясняват от полицията.", "date": "2019.03.25", "title": "Двама млади мъже берат душа, след като се забиха с БМВ в рекламни пилони във Варна"}
{"url": "http://epicenter.bg/article/Dete-pometeno-na-peshehodna-pateka-v-Sofiya--sastoyanieto-mu-e-tezhko/178532/3/0", "text": "Шофьор блъсна 12-годишно дете на столичния бул. \"Александър Малинов\" на пешеходна пътека.   Сигналът в МВР е подаден към 16 часа. Шофьорът е на място и в момента се работи с него, казаха от СДВР. На място веднага е изпратена линейка, казаха от Спешна помощ. Оттам пратили и втора кола за всеки случай. Веднага транспортирали детето към противошокова зала в \"Пирогов\". По първоначални данни състоянието му е тежко.    Източник: Канал 3", "date": "2019.03.25", "title": "Дете пометено на пешеходна пътека в София, състоянието му е тежко"}
{"url": "http://epicenter.bg/article/Stana-yasno-koy-shte-zamestva-Tsacheva/178522/2/0", "text": "Зам.-министър Десислава Ахладова е била назначена като временно изпълняващ министър на правосъдието, потвърдиха за Novini.bg от ведомството.  Ахладова ще е на поста, докато Народното събрание гласува оставката на Цецка Цачева. Очаква се след това правителството да предложи титулярен министър на правосъдието.  Припомняме, че Цачева подаде оставка в събота заради скандал с купен от нея апартамент в столичния кв. \"Изток\".  Преди да заеме поста зам.-министър на правосъдието Десислава Ахладова е била председател на Районен съд - Перник и административен ръководител на Административен съд - Перник.   Ахладова е бивша съдийка и бивш шеф на Административния съд и на Районния съд в Перник. Завършила е \"Право\" в Югозападния университет \"Неофит Рилски\" в Благоевград.  Заместничката на Цачева имаше и два доста горещи ресора, където преди месеци избухнаха скандали - Българско гражданство и Агенция по вписванията.   ", "date": "2019.03.25", "title": "Стана ясно кой ще замества Цачева - зам.-министър Десислава Ахладова"}
{"url": "http://epicenter.bg/article/Krasimir-Karakachanov-svikva-kragla-masa-za-Kontseptsiyata-sreshtu-tsiganizatsiyata-na-Balgariya/178525/2/0", "text": "Утре, вторник – 26 март 2019 г., от 14.00 ч. в Гранитната зала на Министерски съвет заместник министър-председателят по обществен ред и сигурността и председател на ВМРО - БНД Красимир Каракачанов е поканил видни общественици, интелектуалци и представители на гражданското общество, за да чуе тяхната позиция за мерките, които държавата трябва да предприеме за справяне с проблема с маргинализираните цигански общности.  Това съобщиха от пресцентъра на ВМРО. След предварителна съгласувателна процедура с министерствата, заместник министър-председателят иска да чуе и хората, които формират обществените нагласи и имат своята професионална ангажираност и тежест в областите, в които работят и са лидери на мнение. На разговора са поканени професори, академици, интелектуалци, артисти, представители на НПО-та, журналисти и граждани.  Припомняме, че преди два месеца вицепремиерът и лидер на ВМРО - БНД Красимир Каракачанов представи пред обществото Концепция за промени в политиката за интеграция на циганския (ромския) етнос в Република България и мерките за реализацията им, която стана публично известна като Концепцията срещу циганизацията. Тя получи безпрецедентна подкрепа от обществото, а Каракачанов обвърза позицията си като вицепремиер и министър отбраната с нейната реализация, като заяви, че ако тя не стане факт, ВМРО няма място в управлението на държавата.  Депутатите на партията през периода на съгласуване направиха първите законодателни инициативи за постигане на нейното интегриране в законодателството като внасяне на промени, които да обвържат изплащането на социални помощи с ограмотяване, повишаване на трудовата квалификация и социализацията. По места общинските съветници и кметове на ВМРО направиха нужните стъпки за описване на незаконните постройки и започване на процедура за премахване на гетата.", "date": "2019.03.25", "title": "Красимир Каракачанов свиква кръгла маса за Концепцията срещу циганизацията на България"}
{"url": "http://epicenter.bg/article/Kaloyan-Pargov-shte-uchastva-v-tarzhestvenoto-otbelyazvane-na-Denya-na-Trakiya/178527/2/0", "text": "На 26 март лидерът на БСП – София Калоян Паргов, общински съветници и народни представители от „БСП за България“ ще участват в тържественото отбелязване на Деня на Тракия и 106 години от Одринската епопея.   Това съобщиха от пресцентъра на БСП-София. Събитието започва в 10.30 часа с панахида в храм „Св. Николай Софийски – Нови“.  В 11.00 часа участниците в събитието ще поднесат цветя пред паметника на екзарх Антим I. В 11.15 часа ще започне възпоменателна церемония пред мемориала на Одринци.", "date": "2019.03.25", "title": "Калоян Паргов ще участва в тържественото отбелязване на Деня на Тракия"}
{"url": "http://epicenter.bg/article/Mladezhi-GERB-Blagoevgrad-provedoha-regionalna-akademiya/178528/2/0", "text": "Младежката организация на ГЕРБ-Благоевград проведе регионална академия на тема „България и мястото й в Европейския съюз“ в Добринище. В събитието взеха участие младежи от всички общински структури на МГЕРБ в областта. Лектори на академията бяха областният координатор на ГЕРБ-Благоевград и народен представител Даниела Савеклиева, евродепутатите от ГЕРБ/ЕНП Андрей Новаков и Асим Адемов, председателят на МГЕРБ и зам.-министър на външните работи Георг Георгиев, кметът на Разлог Красимир Герчев и зам.-кметът на Банско Асен Кирицов. Форумът бе открит от Венцислав Хросинков, областен координатор на МГЕРБ-Благоевград, който приветства присъстващите младежи и ги запозна с работата на младежките структури и предстоящите инициативи, свързани с изборите за членове на Европейския парламент. Венцислав Хросинков изрази своята увереност, че и благодарение на младежите ГЕРБ отново ще победи на предстоящите избори. „Днес сме изправени пред много предизвикателства и тези формати са важни, за да можем да вървим напред. Аз вярвам във вас и съм сигурна, че след изборите за членове на Европейския парламент ГЕРБ отново ще бъде първа политическа сила“, каза по време на откриването на форума Даниела Савеклиева. „Тези избори са и огромна отговорност за нас, защото област Благоевград има трима представители в европейските институции. Искам да ви пожелая да не спирате да се развивате, да вярвате в себе си и да продължавате да бъдете все така инициативни“, допълни тя. По време на лекцията си Даниела Савеклиева запозна младежите с темата за фалшивите новини и колко опасни могат да бъдат те. „Фалшивите новини са заплаха за ценностите на обществото, за демокрацията и пряко атакуват отношенията между хората. Голяма част от запитаните в анкета споделят, че не могат да различат една фалшива новина и това се превръща в проблем. Радвам се, че еврокомисарят Мария Габриел работи усилено по тази тема. Фалшивите новини оказват негативно влияние върху всяка една сфера и поради тази причина е важно всички ние да се борим срещу това явление“, каза Даниела Савеклиева. Андрей Новаков запозна младежите с платформата Селоводител. „Дълго време българите търсихме причините за състоянието на нашите села и вината за това в различни институции. Аз мисля, че възраждането им зависи от всички нас, всеки от нас да направи нещо малко за близкото село или за селото, в което е израснал и прекарвал летата си“, посочи Андрей Новаков. В своята лекция пред младежите Георг Георгиев сподели, че ГЕРБ разчита на силен екип и добре свършена работа. Това е, което дава самочувствието на партията да се яви пред български граждани и да поиска отново доверието им. „Доказахме, че никога не изменяме принципите си и винаги с всички сили работим за това, в което вярваме – силна, стабилна и уважавана в Европа и света България“, подчерта той.  Всички лектори подчертаха значимостта на предстоящите избори за членове на Европейския парламент и това колко е важно ГЕРБ да спечели убедително. Младежите завършиха академията с прекрасната инициатива, по време на която засадиха дръвчета в парка на гр. Добринище.", "date": "2019.03.25", "title": "Младежи ГЕРБ-Благоевград проведоха регионална академия"}
{"url": "http://epicenter.bg/article/Nikolay-Nenchev-se-yavyava-na-evrovota-kato-nezavisim-kandidat/178530/2/0", "text": "Лидерът на БЗНС и бивш министър на отбраната Николай Ненчев ще се яви на евроизборите на 26 май като независим кандидат. „Искам да бъда кандидат на всички българи, а не само на хората, които са част от БЗНС.   Всъщност това е една инициатива на комитет от граждански организации, който се оглавява от млад кардиолог от ИСУЛ”, поясни Ненчев в ефира на предаването „Плюс-Минус. Коментарът след новините”. Той изрази съжаление, че десните партии няма да участват във вота обединени. „Пропиляваме пореден шанс да изпратим повече депутати в Брюксел, защото не сме заедно”, коментира Ненчев. Той пожела успех на СДС, за които миналата седмица стана ясно, че влизат в коалиция с ГЕРБ.   „Нека българските граждани да решат кой в най-голяма степен представлява интересите на обществото”, каза още лидерът на БЗНС. Според него скандалът с имотите на властта от последните дни е „много голям удар върху политическата ни система”. „Ако избирателната активност е ниска, за това ще бъде виновен и този скандал”, смята Ненчев.", "date": "2019.03.25", "title": "Николай Ненчев се явява на евровота като независим кандидат"}
{"url": "http://epicenter.bg/article/Karakachanov--S-aratamentgeyt-tragna-predizbornata-kampaniya--Yasno-e--che-tya-shte-bade-matna-i-karvava-/178531/2/0", "text": "С апартаментгейт започна предизборната кампания и не се чуват политическите послания. Ясно е, че всичко ще бъде мътно и кърваво, няма да се говори за идеи.   Това заяви в студиото на предаването \"Лице в лице\" по БТВ вицепремиерът Красимир Каракачанов. Той коментира скандалите с имотите във властта, заради които подадоха оставки министър Цецка Цачева и зам.-министър Ваня Колева. Казусът с имотите на властта създава обществен шум, изтъкна вицепремиерът.   \"Нормално е, че има резонанс по скандала с имотите. Политиката понася негативи от такива скандали и те се отразяват на политически живот. Предизборната кампания стартира с този скандал и явно ще бъде мътна и кървава. За пореден път предизборната кампания явно ще бъде изпълнена с компромати, а не с със сблъсък на идеи\", подчерта Каракачанов. И припомни, че течат проверки на КПКОНПИ и прокуратурата. \"Те ще кажат има ли нещо нередно. Не мога да коментирам как ще рагира г-н Цветан Цветанов, а и той е в чужбина\", добави вицепремиерът. Без Цветанов, парламентарният механизъм за събиране на кворум ще забуксува, смята Каракачанов. И отбеляза енергията, която шефът на парламентарната група на ГЕРБ влага в Народното събрание.   \"След като Цецка Цачева и зам.-министърът на спорта са подали оставка и те са били приети, значи е било уместно. Ако Цветан Цветанов напусне парламента, кворумът едва ли ще бъде застрашен, но механизмът за събиране на кворум ще забуксува. Възможно е да има някакви вътрешни противоречия в ГЕРБ, все пак сме малка държава и ще стане ясно откъде тръгват нещата\", изтъкна той.   \"Откакто сме в коалиция с ГЕРБ внимавам какво говоря и какви квалификации давам. Знам, че най-неприятното за един човек е да го засегнеш лично, да го поставиш в ситуацията като се върне вечер в къщи да се оправдава пред децата си\", посочи Каракачанов, коментирайки атаките в политиката.   Защитавах Валери Симеонов, когато Сидеров му искаше оставката, защитавах го, когато улицата му искаше оставката, каза Каракачанов по отношение на думи на лидера на НФСБ. Вчера Симеонов каза, че му е писнало да бъде храст в моноспектакъла на Красимир Каракачанов.   Проблемът е, че ние искаме на евроизборите трите партии от Обединени патриоти да се явим заедно, посочи Каракачанов. И въпреки летящите нападки между партньорите в ОП каза, че \"вратата ще бъде отворена докрай\". Каракачанов каза още, че това са били най-аплодираните думи от изказването му на конгреса на ВМРО през почивните дни.   Каракачанов припомни, че е настоявал за вътрешни избори, но те не са се случили. Вероятността ВМРО и \"Атака\" да отидат заедно на евроизборите все още съществува. Но съществува и вероятността трите формации да се явят поотделно, разсъждава Каракачанов. Ако две партии се явят срещу третата, това ще е краят на коалицията \"Обединени патриоти\", подчерта Каракачанов. И накрая даде да се разбере, че предпочита, ако трите партии ВМРО, \"Атака\" и НФСБ не могат да се явят заедно на изборите за Европейски парламент, то да се появят поотделно, но да не си пречат.   \"Когато улицата, Волен Сидеров, всички искаха оставката на Валери Симеонов, аз го защитих. Можех и аз тогава да му поискам оставката, но не го направих и го защитих като партньор. Не разбирам сега за какви храсти и моноспектакли говори. Аз искам да се явим заедно на евроизборите. Трябва да седнем на една маса и да се разберем. Поканих всичките ни партньори на конгреса на ВМРО. Аз вярвам, че има още малко време да се явим заедно на изборите. Не е коректно да обяснявам какво си говорим на четири или шест очи. Аз предложих да организираме едни вътрешни избори, за да определим водач на листата. Партньорите ми не реагираха. Сега на конгреса на ВМРО Волен Сидеров направи една стъпка към запазване на коалицията. Съществува вероятност да се явим и две партии в коалиция на евроизборите. Съществува и вариант трите партии да се явим отделно, защото ако две партии се явят заедно срещу третата, това ще бъде край на коалиция. Аз по-скоро предпочитам да се явим трите партии отделно. Да подпишем едно джентълменско споразумение да не се нападаме и след изборите да седнем на едни мъжки разговор, за да си кажем всичко в очите\", обяви Красимир Каракачанов.   Вицепремиерът обясни, че идеята за центровете за настаняване на бежанци е била нелегалните мигранти да бъдат изолизани край границата, вместо да плъзнат из цялата страна. \"Някой се опитва да спекулира с темата за бежанците. Решението за тези лагери е взето 2016 година. Това ще бъдат лагери от закрит тип и за тях се отпускат пари от ЕС. Ако се появи евентуално нова бежанска вълна, тези хора трябва да бъдат прибрани в близост до границата, за да могат да бъдат върнати по-бързо. Няма никакви споразумения с някоя държава за приемане на мигранти. България ясно е казала, че няма да приема мигранти\", категоричен беше Каракачанов..   Няма споразумение нито с канцлера Меркел, нито с която и да е било страна, каза Каракачанов в отговор на въпроса на водача на червената евролиста Елена Йончева. На пресконференция в неделя тя попита има ли споразумение за приемане на бежанци от Германия.   Франция и Германия до последно се опитват да пробутат един непочтен закон, с който да ограбят бизнеса на редица страни, коментира плана \"Макрон\" той. Затова не може да има споразумение за връщане на мигранти с тях, бе категоричен военният министър. Някои от големите сили объркаха света с опити да насаждат демокрация и с арабски пролети, а сега искат други да плащат сметката, подчерта Каракачанов.   Запитан избрахме ли Ф-16, Каракачанов каза, че сме избрали да проведем преговори за Ф-16. Преговорите вървят, миналата седмица имаше американска делегация тук, посочи военният министър. \"Пакетът със способностите на самолетите трябва да отговаря на нашите ценови възможности\", каза Каракачанов.   Американският Сенат слага горна граница, обърна внимание военният министър.    ", "date": "2019.03.25", "title": "Каракачанов: С апартаментгейт тръгна предизборната кампания. Ясно е, че тя ще бъде мътна и кървава!"}
{"url": "http://epicenter.bg/article/Iliyana-Yotova-shte-uchastva-v-diskusiya--Balgariya-2019---novi-horizonti--samneniya--nadezhdi--perspektivi-/178533/2/0", "text": "Във вторник, 26 март, от 10.00 часа в зала „Средец“, „София Хотел Балкан“, вицепрезидентът Илияна Йотова ще участва в дискусия „България 2019 – нови хоризонти: съмнения, надежди, перспективи“.  Форумът, на който млади експерти ще представят своите визии за развитието на страната, се организира от Институт за социална интеграция и Фондация „Фридрих Еберт“, съобщиха от прессекретариата на президентството.", "date": "2019.03.25", "title": "Илияна Йотова ще участва в дискусия „България 2019 – нови хоризонти: съмнения, надежди, перспективи“"}
{"url": "http://epicenter.bg/article/Tsvetanov-si-otiva--Napuska-parlamenta--ostava-samo-zam-shef-na-GERB/178534/2/0", "text": "научи   от източници на ГЕРБ. Около това становище са се обединили членовете на Изпълнителната комисия на ГЕРБ, след като лидерът на партията и министър-председаотел Бойко Борисов е провел с всеки от тях телефонен разговор и е изразил своята позиция.     Предложението ще бъде подложено на гласуване на заседание на Изпълнителната комисия, която ще бъде свикана след завръщането на Цветан Цветанов от САЩ - най-вероятно в четвъртък или в петък..   Борисов се обосновал с негативната обществена реакция, предизвикана от апартаментгейт и загубата на доверие, което се отразява пагубно на правителството.    заявиха пред  фактори от парламентарната група. Премиерът бил ядосан и от фенстраницата във Фейсбук \"Цветанов е невинен\".  \r\n   \r\n Като най-голям защитник на Цветанов се изявил Пламен Нунев, който е човек от най-близкия му кръг. \r\n \r\n   \r\n \r\n   \r\n Било отчетено, ако Цветанов остане в парламента, както предлагали някои активисти на ГЕРБ, това означава всеки ден управляващите да бъдат атакувани заради скандала с апартаментите. \r\n   \r\n Цецка Цачева и Ваня Колева подадоха оставки, ако Цветанов остане, ще е демонстрация на двоен аршин, било мнението на членове на Изпълнителната комисия. \r\n \r\n Не било изключено да контраатакува опонентите си в партията, за да им докаже, че контролира голяма част от съпартийците си. Според източници от ГЕРБ единственият, който можел да му повлияе да не тръгва да воюва и отмъщава, е Борисов. \r\n   \r\n  каквито слухове плъзнаха днес. Дончев се ползвал с доверието на Борисов, увериха  източници от близкото обкръжение на Борисов.. \r\n   \r\n Лидерът на ГЕРБ ще има и последната дума при обсъждане на ситуацията. \r\n   \r\n По информация на  Обяснено му било, че по този начин ще са по-малки щетите за самия него. Засега той приел решението на ръководството на ГЕРБ. Въпреки това се опитвал да уговаря депутати да излизат в негова защита. \r\n   \r\n \r\n \r\n \r\n", "date": "2019.03.25", "title": "Мълния! Цветанов си отива! Напуска парламента, остава само зам-шеф на ГЕРБ"}
