{"url": "http://epicenter.bg/article/-Yavor-Notev--Proektozakonat-na-Peevski-za-mediite-hvarlya-kamak-v-blatoto/147026/2/0", "text": "Във връзка с този законопроект за собствеността на медиите на Делян Пеевски, ще имаме поводи да разговаряме. Очевидно се хвърля камък в блатото и в това няма нищо лошо. Това каза пред Канал 3 Явор Нотев от Обединени патриоти, зам. председател на 44-то Народно събрание.    \"Началото на разговора изглежда приемливо, навременно и оптимистично за разкриване на неща, които остават скрити от очите на обществото. Защо да не поговорим\", каза юристът.   Според него разкриването на досиетата на медиите \"като че ли е по-актуално\". \"Докато случващото се с медиите е въпрос на настояще, може би и на бъдеще, така че има място за този разговор. Да видим докъде ще стигнем. Докато другият разговор - за приватизацията, изглежда вече въпрос от миналото\", мотивира се Явор Нотев.   За партийната телевизия \"Алфа\" на \"Атака\" той увери, че дори в партията нямат никакви притеснения. \"При нас нещата са кристално ясни. Струва ми се, че тв Алфа е във фокуса на внимание - и на СЕМ, и на финансови институции. При СЕМ сме на непрекъснат мониторинг, намираме се преди или по време на съставяне на актове за всякакви прегрешения. Момчетата и момичетата, които работят в телевизията, знаят, че са под лупа\", поясни Явор Нотев.   За собствеността на тв \"Алфа\" също няма притеснения: \"Собствеността на тв Алфа е на господин Сидеров - той е човекът, той е двигателят, той е създателят, той е всичко. И може би така е честно. Мисля, че няма по-честен начин пред нашите избиратели и зрители\", заяви Явор Нотев.   На въпрос какво мисли за платените срещи, организирани от кръга \"Капитал\", на които бизнесмени се срещат с държавното ръководство, Явор Нотев бе категоричен: \"Не знаех за тези срещи, специално за цената от 800 лв. за присъствие - изглежда съм пропуснал това. Затова казвам, че ми звучи до известна степен невероятно обидно. Тук нещата са обидни по две основания - че се гарантира присъствието на хора от най-високо ниво. И второ - извинете, но тази цена е много пошла и обидна.   Чуваме бивши президенти изнасящи лекции за огромни хонорари под благотворителна форма. Това ми се струва почти невероятно, ще се заинтересувам от това. Ако ме питате - не ми харесва. 800 лева е наистина обидно, а и въобще платен формат на тези срещи.   Истината е, че човек трябва да е внимателен и да следва определена хигиена при тези срещи. Неприемливо е това, което ни се представя\", добави Явор Нотев.  ", "date": "2018.02.11", "title": " Явор Нотев: Проектозаконът на Пеевски за медиите хвърля камък в блатото"}
{"url": "http://epicenter.bg/article/Mesni-zagovezni-e-/146991/2/0", "text": " е православен църковен празник, който се празнува винаги в  , 8   преди  .   Името на празника идва от това, че се заговява (пости) с месни ястия. Заговява се с месо, затова празничната трапеза е само от месни ястия.   В седмицата след „Месни заговелки\" ( ) се яде много извара, масло и яйца. Това е и последната седмица, в която младите могат да се събират на хорището, да пеят и играят хора. До Великден (Пасха) следват хранителни и духовни пости.   На Месни заговезни се приготвят баница с мас и извара, кокошка, яде се свинско месо. През цялата седмица до Сирни заговезни се устройват веселби и игри, защото след това те са строго забранени. В храмовете се четат откъси от Светото писание, които говорят за Страшния съд. Така Църквата припомня за трагичните последици от греха и призовава всички към служба на ближния и към добродетелност.   Денят се нарича още Неделя Месопустна, защото е последният ден преди постите, когато се яде месо. Иска се прошка от момъка, за да получи момата, която си е избрал.   През седмицата — в сряда, петък и неделя се връзват люлки и момците и момите се люлеят за здраве. Също така през цялата седмица (или само на Сирни заговезни) се палят огньове и пак за здраве се прескачат; после около тях се играят хора и се пеят песни. Затова празникът се нарича и Поклади.   Някъде e разпространен обичаят оратници (огруглици) — това са факли от слама, които всеки стопанин завърта около главата си; така се прогонват бълхите от всяка къща.   Много попуплярен е и обичаят хвърляне на стрели. Всеки ерген изстрелва с примитивно направен лък запалена стрела в двора на момата, която харесва. Обикновено това продължава до късна нощ на Заговезни. Семейството на момата стои будно, за да гаси, ако трябва, пламъците. В това време момата събира стрелите — колкото са повече, толкова тя е по-горда пред дружките си, защото е по-харесвана.   За трапезата на Заговезни се приготвят баница със сирене, варени яйца, варено жито, бяла халва с ядки. На трапезата се извършва и обичаят хамкане: на червен конец се привързва и се спуска от тавана парче бяла халва или варено яйце. Най-възрастният мъж завърта конеца в кръг и всеки се стреми да хване яйцето (халвата) с уста. Който успее, ще бъде жив и здрав през цялата година.   На Сирни заговезни по-младите обикалят по-стари роднини и близки - свекър, свекърва, тъст и тъща, кумове, по-възрастни братя и сестри и навсякъде по-младите искат прошка и целуват ръка на домакините, като изричат традиционните думи на прошката: “Прощавай, мале, тате...”. “Просто да ти е, Господ да прощава” е задължителният отговор.. Затова празникът се нарича още и Прошка.", "date": "2018.02.11", "title": "Месни заговезни е!"}
{"url": "http://epicenter.bg/article/Skandal-v-tv-efira-zaradi-gey-brakovete/146992/2/0", "text": "Дебат относно узаконяването на гей браковете в ефира на Нова тв се заформи между Карлос Контрера от ВМРО и Виктор Лилов, който е единственият български политик, признал, че е гей.   \"Този мейнстрийм дойде отвън. Внесоха го различни неправителствени организации. Водят се дебати за някакви джендъри, какви са правата на гей общността в Афганистан например. Това е чужда за българското общество тема, която бе хвърлена при нас.   Идеята за референдума не е отскоро. Това, че на Валери Симеонов не му харесва идеята, си е негов проблем. Възразявам срещу внушението, че някой отнема от правата на хомосексуалните същества да живеят заедно\", заяви Контрера.   Виктор Лилов отвърна: \"Ако казвате, че хомосексуалистите нямат права, се сблъскваме концепцуално къде искаме да живеем. Жалко, че няма карта на държавите, в които да си хомосексуалист е престъпление. Държави като Иран, Саудитска Арабия, Уганда - това са те. Естествено, че гей браковете в даден момент трябва да се разрешат. Ще достигнем до тази сутация, защото става дума за равни права.   Българската конституция казва, че всички са равни. Както имаме еднакви задължения, така трябва да имаме и равни права. Политическите лидери ще разберат, че тук става дума само за равнопоставеност и нищо друго. ВМРО предлага един цивилизационен избор - да се преместим на африканския континент и саудитска арабия или ...\"   Членът на ВМРО обаче го прекъсна: \"Прави се внушение, че, ако не приемем гей браковете, сме от третия свят. Това е много манипулативно нещо, което гей организациите добре го владеят. Има и други такива държави. Прризнаването на гей браковете до какво точно ще доведе?! За какво ви е необходим брак, за да си живеете нормалния живот. Идеята е да се разграничат иначе безинтересни хора на фона на всички останали.   Превръщате сексуалната си ориентация в политическо знаме, защото нямате нищо останало. Българското общество ще каже какво иска и смятам, че това е най-логичното решение\". Лилов реши да му отговори на въпроса до какво ще доведе признаването на браковете. \"Като си направите семейство с някого, получавате различни права като например получаване на наследство и други\".   Напрежението в студиото обаче нарастна и той добави: \"Според мен във ВМРО някой тежко се е влюбил в хомосексуален човек и, за да не стъпва този хомосексуален човек в брак, са забранили този човек да се ожени. Вие нормален човек ли сте, а министърът на отбраната, обявил война на джендърите, нормален човек ли е?! Депутати точно от вашите кръгове бяха осъдени за педофилия...\"", "date": "2018.02.11", "title": "Скандал в тв ефира заради гей браковете"}
{"url": "http://epicenter.bg/article/Zhalt-kod-za-snegovalezhi-e-obyaven-v-22-oblasti-v-stranata/146993/2/0", "text": "Днес почти в цялата страна ще вали сняг, само на места в Горнотракийската низина все още дъжд, който по-късно и там ще се примесва със сняг. За днес жълт код за снеговалежи е обявен в 22 области в страната, а в област Бургас предупреждението е за обилен дъжд. Жълтият код е в сила за областите  Монтана, Враца, Ловеч, Габрово, Велико Търново, Русе, Силистра, Шумен, Разград, Търговище, Шумен, Добрич, Варна, Пазарджик, Пловдив, Смолян, Кърджали и Хасково.   На много места ще се образува снежна покривка, ще духа вятър от север.  В Североизточна България, Предбалкана и Родопите, където валежите ще са по-интензивни, ще има условия за снежни виелици и навявания.    Максимални температури между ще са между 0° и 5°, в София около 1°. В планините ще е облачно със силни снеговалежи. Ще духа умерен, по билото на Стара планина временно до силен вятър от север-североизток, който след обяд ще отслабва. Максимална температура на височина 1200 метра около 0°, на 2000 метра – около минус 6°. Падането на температурите и последвалите снеговалежи на места в страната предизвикаха затруднения в придвижването на превозни средства.   Привечер от запад валежите ще започнат да отслабват и да спират. Ще духа умерен, в Източна България до силен вятър от север-североизток, който през деня постепенно ще се ориентира от северозапад и с него ще продължи да нахлува студен въздух. На места в Дунавската равнина, Предбалкана и Родопите, където валежите ще са по-интензивни, ще има условия за снежни виелици и навявания.   В началото на следващата седмица вятърът ще се ориентира от северозапад, ще отслабне, на места временно и ще стихне, а впоследствие ще стане южен. Облачността ще се задържи предимно значителна, но вероятността за валежи е малка. Минималните температури ще се понижат, а дневните ще се повишават.   В сряда вятърът от юг-югоизток ще се усили, повече в Източна България. Отново ще има валежи, предимно дъжд, само на места в западната част на Предбалкана и по високите полета на Западна България е възможно за кратко да има и сняг. С повишението на температурите и валежите от дъжд, макар и слаби, в местата със снежна покривка ще има условия за поледици.   Ограничено е движението за превозни средства над 12 тона през проходите \"Рожен\", \"Котленски\", \"Превала\" и \"Предела\", по пътя Якоруда - Юндола и по пътя между Кюстендил - граничен пункт Гюешево заради почистване на снега, съобщават от Пътната агенция. Оттам призовават водачите да използват задължително вериги при преминавнето през проходите \"Превала\" и \"Пампорово\" заради обилния снеговалеж.   Снеговалежите ще продължат и в неделя и това ще доведе но ограничаване на движението по някои пътни артерии в страната. Очаква се сняг да вали почти в цялата страна, като само на места в Горнотракийската низина и крайните югоизточните райони все още дъжд, но по-късно и там ще се примесва със сняг.  ", "date": "2018.02.11", "title": "Жълт код за снеговалежи е обявен в 22 области в страната"}
{"url": "http://epicenter.bg/article/Ako-Konventsiyata-bade-ratifitsirana--tova-mozhe-da-dovede-do-predsrochni-izbori--predupredi-Siderov/146995/2/0", "text": "Ако Истанбулската конвенция бъде ратифицирана, това може да доведе до сериозни колизии в управляващото мнозинство и дори до предсрочни избори, заяви лидерът на \"Атака\" Волен Сидеров в студиото на \"Денят започва с Георги Любенов\" по БНТ. Затова Сидеров предупреди ГЕРБ да отчитат обществените настроения, които в над 80% са против ратификацията наа Конвенцията.   „В управляващата коалиция нашето мнение относно Истанбулската конвенция беше много важно, че ГЕРБ са склонни да мине тази конвенция, тъй като това е натиск отвън“, подчерта Волен Сидеров. „Радвам се, че ГЕРБ дадоха заден ход и отложиха вкарването на конвенцията. Видяхме силният обществен отзвук, църквата реагира за първи път така масово и силно. Благодарих публично на ГЕРБ, че направиха този жест да отложат конвенцията, да се направи един обществен разговор“, допълни Сидеров.  И прогнозира: След европредседателството е възможно да има сътресения в управляващата коалиция и предстоящи предсрочни избори, ако бъде приета Истанбулската конвенция.  „Виждате, че споровете и разгорещената дискусия продължават, и това е хубаво и добре. Аз някой път сравнявам ЕС със Съветския съюз, само че разликата е, че преди не можеше да се дискутира от директивите от Москва, сега поне може да си дискутира, да има обществено мнение \"за\" и \"против\". Така, че могат да се убедят и в някакъв момент да кажат: наистина аргументите на тези противници, вашите, на патриотите и на другите са верни и сега не му е времето на тази конвенция. Имаме си закони, самото насилие е достатъчно визирано в българските наказателни закони и нямаме нужда от допълнителни конвенции, които да фокусират върху точно определен вид насилие. Насилието  върху жени, деца, мъже, домашното насилие се обхваща от българския Наказателен кодекс.   В Европарламента и в Европа като цяло има такива течения, които натискат, тласкат да бъдат приети еднополови бракове“, заяви Сидеров. Сидеров опроверга информацията да е имало тайна среща между шефа на парламентарната група на ГЕРБ и Валери Симеонов, на която да са правени договорки да се изтеглят депутати на НФСБ, за да да се ратифицира конвенцията с гласовете на ДПС и ГЕРБ. \"Не мога да допусна, че тайни договорки ще накарат Симеонов да изтегли своите хора. Ако това се случи, първо аз не мога да бъде председател на такава група, второ - ще предложа за изключване тези, които са се обявили вече срещу решение на групата да отхвърлим конвенцията. Това ще е скандал и катаклизъм, който не бих искал да става. Нямаме нужда от конвенции, които да фокусират върху определен вид насилие насилие. Насилието е насилие над жени, деца, мъже... няма значение. Домашното насилие също се обхваща от българския Наказателен кодекс. Сидеров смята, че ГЕРБ са склонни да мине тази конвенция, тъй като има натиск отвън.    \"Аз няколко пъти сравнявам Европейския съюз със Съветския съюз, само че разликата е, че преди не можеше да се дискутира при директивите от Москва. Сега поне се дискутира и можем да имаме обществено мнение \"за\" и \"против\", обясни лидерът на \"Атака\". Той обясни, че връщането към ценностите било наричано национализъм, когато той влязъл в политиката, но сега Сидеров предпочита да нарича това течение консерватизъм.   Според лидера на \"Атака\" \"Вашингтон отслабва Европа\", тъй като спира важни енергийни проекти. \"Проектите на Русия и Путин прави Европа по-силна\", смята Сидеров. По думите му европейците \"го отнасят\" в тази битка между Кремъл и Вашингтон.  Той смята, че премиерът, президентът и председателят на Народното събрание не би трябвало да са против посещение на руския президент Путин у нас. \"Русия е създадена от Българи и ние трябва да я пазим като наше дъщерно образувание\", заключи лидерът на \"Атака\".  ", "date": "2018.02.11", "title": "Сидеров прогнозира предсрочни избори, ако Истанбулската конвенция бъде ратифицирана"}
{"url": "http://epicenter.bg/article/Georgi-Svilenski--BSP-podkrepya-referenduma-na-VMRO-za-Istanbulskata-konventsiya/146996/2/48", "text": "БСП подкрепя въпросите на ВМРО за референдума, породен от скандала покрай Истанбулската конвенция. Това призна депутатът Георги Свиленски пред Канал 3. \"Да, всеки един референдум ще подкрепим, след като се обсъди, нека да се произнесат българските граждани\", коментира той. И припомни, че социалистите винаги са били за допитването до народа.   \"Разбира се, че няма как да приема еднополови бракове, колкото е демократичен да бъда, все още ми идва в повече - половете са ясни, браковете са ясни. Има си такива хора, има си такива желания, тяхна свобода, да правят каквото искат\", отговори той на въпроса каква е личната му позиция.   Свиленски разви аргументацията на БСП за сформирането на анкетна комисия за БАЦИС. Попитан дали е пробита системата на \"Митниците\", той каза: \"Нямаме основание да смятаме да е обратното\". И не се съгласи, че не е вярно твърдението на съпартиеца му Иван Иванов от БСП, че и през телефона човек може да я щурмува, за да я \"пробие\".   \"За съжаление, нямам тази парола, за да ви демонстрирам и аз в студиото. Но истината е, че с една парола могат да влизат незнаен брой хора и да манипулират системата\", коментира той.   Свиленски напомни, че в противен случай нямаше да имаме предупреждение от ДАНС в доклада й, където пише, че може да се манипулира системата и това застрашава националната сигурност.   По казуса с проверката на Икономическа полиция и прокуратурата в Шумен на документацията на БСП в града заради социалист, който е бил член на антикорупционния орган, Свиленски изрази възмущение, че такова нещо не е имало досега.   \"За първи път в последните 27 г. ставам свидетел прокуратурата и МВР да се намесват пряко в работата на една партия\", заяви той и добави, че са изискани списъка на членовете на столетницата в Шумен, броя на проведени заседания на ОбС на БСП, присъстващите на тези заседания, протоколите, членския внос, плащан ли е и кога.   \"И това го иска Икономическа полиция?! Тоест, в Шуменския регион всички икономически престъпления са разкрити, няма престъпност и Икономическата полиция се занимава с БСП\", иронизира той акцията. Според Свиленски целта е да се удари соцпартията за идния кметски вот догодина.   \"Предстоят местни избори, целта е още сега да бъдат взети мерки да няма достойно представяне на БСП, защото в протоколите има кандидатури на кандидат-кметове, съветници и членове на комисии\", добави Свиленски. Въпреки че главният прокурор отрече до него да е идвал сигнал в петък, когато БСП обяви, че го сезира по казуса, Свиленски заяви, че писмото му е занесено.   Според него прокурорът в Шумен е трябвало след сигнала на единия социалист срещу другия да направи проверка в сайта на БСП, да види, че въпросният служител на КОНПИ, уволнен миналото лято, не е член на партийното ръководство, а не да задвижва полицейската акция за документацията на столетницата.   \"Става въпрос за служител на КОНПИ. По закон  няма право да бъде член на ръководен орган. Няма забрана да бъде член на партията, да ходи на събрания. Той не е комисар\", обясни Свиленски. \"Не мога да Ви кажа нито как се казва човекът, нито какво е работил\", не разкри самоличността му депутатът от БСП.", "date": "2018.02.11", "title": "Георги Свиленски: БСП подкрепя референдума на ВМРО за Истанбулската конвенция"}
{"url": "http://epicenter.bg/article/Balgarin-za-rabotata-v-angliyska-ferma--12-chasov-raboten-den--nomer-vmesto-ime--video-/146998/2/0", "text": "Десетки българи, които работят в английски ферми в Корнуол, се страхуват да говорят за условията на труд. Собствениците на селските стопанства забраняват контактите им с журналисти, показа проверка на наш екип на място.   Работа по 10 – 12 часа, номер вместо име и отношение като към роби – това разказа пред bTV млад мъж, който се е завърнал след работа във ферми на британския остров.   е работил  в английски ферми два пъти-през 2013 г. и 2014 г.   Заминал чрез българска фирма с офис във Велико Търново, а в Англия го  посрещнали представители на вече скандално известната фирма. Договорът му бил стандартен –за шест месеца, но и в двата случая  се прибрал по-рано заради тежките условия на труд, различни от договорените.   Първата ферма е в Мейтън, област Кент и е за бране на ягоди, а втората – в градчето Скелмерсдейл, между Манчестър и Ливърпул, за бране на праз.   Заради 12-часовия работен ден и лошите условия на труд мъжът поискал от фирмата посредник да бъде преместен. Те обаче не му вдигали телефона и той се прибрал с България, след като едва събрал пари за обратен билет.", "date": "2018.02.11", "title": "Българин за работата в английска ферма: 12-часов работен ден, номер вместо име (видео)"}
{"url": "http://epicenter.bg/article/Evakuirat-kashti-v-Bankya-zaradi-svlachishte/147001/2/0", "text": "Започва евакуацията на къщи в столичния квартал Банкя, заради активирало се свлачище, което само за дни се е разраснало с няколко метра и застрашава къщите в района, съобщи Нова телевизия.   Eвакуацията се свежда до това хората да бъдат информирани, че трябва да напуснат домовете си. Част от гражданите, които искат от общината действия за предпазване на къщите им, казаха, че са потърсили експертно мнение, след като свлачището на ул. „Лафонтен” се свързало със старото на ул. ”Окол”. Експертът им е препоръчал да се вземат незабавни мерки за отводняване.   Междувременно в понеделник предстои да бъде възложено хидро-геоложко проучване, от което ще излезе предписание за необходимите аварийни действия. Това ще отнеме 30 дена, а гражданите смятат, че може и да нямат толкова време, заради лошите климатични условия.", "date": "2018.02.11", "title": "Евакуират къщи в Банкя заради свлачище"}
{"url": "http://epicenter.bg/article/Zaklaha-balgarka-v-Holandiya--zadarzhan-e-mazh/146997/3/0", "text": "Българка е открита без пулс и кървяща късно през нощта в петък в холандския град Баандам. 44-годишен мъж, също българин, влиза в близко полицейско управление, за да уведоми властите за нападение с нож.   Той е държал окървавен нож, пише вестник Netherlands Times. Полицията го е задържала като заподозрян. 28-годишната жена е открита в критично състояние и е откарана в болница в Амстердам.", "date": "2018.02.11", "title": "Заклаха българка в Холандия, задържан е мъж"}
{"url": "http://epicenter.bg/article/Petima-postradaha-pri-katastrofa-na-magistrala--Trakiya-/147005/3/0", "text": "Петима души са пострадали при инцидент на магистрала „Тракия”. По информация на МВР е катастрофирал лек автомобил.   Ранените са откарани в болница „Света Анна” в София. Те са стабилизирани и без опасност за живота, съобщиха от лечебното заведение.   Временно беше затруднено движението в района на 21 км в посока София. Сигналът за пътния инцидент е подаден малко след 8,30 часа днес.  ", "date": "2018.02.11", "title": "Петима пострадаха при катастрофа на магистрала „Тракия“"}
{"url": "http://epicenter.bg/article/Prezidentskite-izbori-v-Rusiya--Vladimir-Putin-i-sedemte-dzhudzheta/147009/11/33", "text": "Кандидатите за президентските избори в Русия вече са ясни. Сред тях има опитни професионалисти и млади бунтари. Единственото, което ги обединява е фактът, че всички те нямат никакви шансове, пише Роман Гончаренко за  .   На изборите през 2000 година, когато Владимир Путин беше избран за първи път за президент, имаше общо 11 кандидати. След това техният брой драстично намаля. Някои критици навремето казаха, че Кремъл е ограничил списъка на кандидатите. Изглежда, че сега Русия се завръща към старите времена. В публикувания списък за президентските избори на 18 март 2018 г. има общо осем кандидати - два пъти повече в сравнение с 2008 година.   Кремъл е загрижен за избирателната активност   Големият брой кандидати може да се обясни с това, че Кремъл е загрижен за избирателната активност. Защото само един кандидат изпъква пред останалите. Според анкетите на държавните социологически институти, Владимир Путин е еднозначен фаворит. Според анкетите, 70 процента от руснаците искат да изберат за четвърти път 65-годишния бивш офицер от КГБ за президент на Русия. При такъв рейтинг, неговите съперници изглеждат направо като джуджета.   По всичко изглежда, че руснаците не проявяват голям интерес към избори с предизвестен резултат. Още по време на изборите през 2016 година избирателната активност намаля драстично. В Москва гласуваха едва 35 процента от имащите право на глас. Наблюдателите смятат, че Кремъл се опитва да увеличи интригата около изборите с нови лица, без обаче да застрашава победата на Путин. Защото най-силният му конкурент, опозиционният политик Алексей Навални не е допуснат до изборите заради влязла в сила присъда срещу него. Самият Навални смята, че по този начин Кремъл иска да го изключи като съперник на Путин и призова за бойкот на изборите.     Лидерът на комунистите Генадий Зюганов, който вече е на възраст, не се кандидатира. Сред кандидатите за президентския пост има както опитни политици, така и нови лица. Сред тях изпъква Павел Грудинин. 57-годишният политик и шеф на едно аграрно предприятие край Москва изненадващо беше номиниран от комунистическата партия, въпреки че не членува в нея. Анализаторите прогнозират, че той ще спечели шест процента от гласовете и може да се класира на второ място след Путин. Някои наблюдатели обаче смятат, че Грудинин може да спечели доста повече гласове, защото много руснаци харесват неговите умерени възгледи. Очевидно и Кремъл се опасява, че Грудинин може да вгорчи победата на Путин и държавните медии го атакуваха особено остро. И то не заради факта, че той величае Сталин, а заради негови банкови сметки в чужбина.     Основният конкурент на Грудинин за второто място е Владимир Жириновски, който е и най-възрастният сред тазгодишните кандидати за президентския пост. 71-годишният лидер на дяснопопулистката либарално-демократичаска партия на Русия се кандидатира за президентския пост още през 1991 година. Жириновски формално е в опозиция, но отдавна е част от истаблишмънта и е верен на линията на Кремъл. Неговите изяви, при които той обича да заплашва Запада с ядрен удар, са неотменна чест от руските ток-шоута. В сравнение с него, Путин изглежда умерен и благоразумен. Жириновски обаче не е истински противник и конкурент на Путин.     Също като Жириновски, и Григорий Явлински се опитва отдавна да стане президент. Той е на същата възраст като Путин - на 65 години. Явлински е в политиката от началота на 1990-те години. Той е съосновател на дяснолибералната партия Яблоко и през 2000-та година спечели седем процента от гласовета и се класира на трето място. Има имидж на либерал с прозападни възгледи, но така и не успява да спечели на своя страна широки слоеве от населението. Делът на неговите избиратели дори намалява.     Борис Титов е на 57 години и е един от най-младите кандидати за президентския пост. През 2000-та година той спечели 1,5 процента от гласовете. Вероятно този път ще постигне значително по-добър резултат. Той представлява младата дяснолиберална \"Партия на растежа\", която не играе особена роля в руската политика и досега изобщо не е постигала големи изборни резултати. По поръчка на президента Путин, Титов се грижи за правата на руските предприемачи от 2012 година насам. В сегашната надпревара той се опитва да спечели либералните икономически слоеве от населението.     Сергей Бабурин се появява на тези избори като спомен от далечното минало. През 1990-те години той е заместник-председател на парламента. Впоследствие обаче известният консерватор остава в сянка. Бабурин е председател на националноконсервативната партия \"Руски общонароден съюз\", която подкрепя вътрешната и външната политика на Путин.     36-годишната Ксения Собчак е особен случай, не само защото е единствената жена сред кандидатите. Тя е дъщеря на бившия кмет на Санкт Петербург Анатолий Собчак, който минава за политически ментор на Путин. Ксения Собчак стана известна първо в шоу-бизнеса. Впоследствие се разви като журналист с опозиционни възглади. Тя обаче не е професионален политик.   Ксения Собчак води предизборната си кампания под мотото \"Една срещу всички\" и се опитва да спечели на своя страна протестните избиратели. Собчак има либерални възгледи и предпазливо критикува шефа на Кремъл. След като обяви кандидатурата си, тя има почти неограничен достъп до медиите. Мнозина оценяват този факт, като сигнал, че се ползва с протекциите на Кремъл. Наблюдателите предполагат, че Собчак трябва да спечели на своя страна недоволните млади поддръжници на Навални. Ксения Собчак обаче силно поляризира и едва ли ще спечели много гласове.     Сред новите лица в тези президентски избори е и Максим Сурайкин. 39-годишният Сурайкин е председател на основаната през 2009 година партия \"Комунистите на Русия\", която се предствавя като алтернатива на утвърдената комунистическа партия. Партията на Зюганов обвинява партията \"Комунистите на Русия\", че е проект на Кремъл, чиято цел е да отслаби старите комунисти. Независимо дали са възрастни или млади, кандидатите имат нещо общо помежду си: те нямат никакъв шанс. Въпреки големия брой кандидати, сегашните президентски избори не се отличават от много предишни, спечелени от Путин.", "date": "2018.02.11", "title": "Президентските избори в Русия: Владимир Путин и седемте джуджета"}
{"url": "http://epicenter.bg/article/Hrani-Soros--da-te-lae/147010/11/33", "text": "От началото на година се случиха две важни събития, които на пръв поглед нямат много общо помежду си.   Преди броени дни от издателска група „Икономедиа“, притежаваща медиите „Дневник“ и „Капитал“, се похвалиха, че вездесъщата Фондация „Америка за България“ ще продължи финансовата си подкрепа за групата с нови 1,5 млн. лева за периода до 2020 г.   В българската общественост на мига се разразиха полемики дали финансовата инжекция по същество не представлява купуване на български медии от чуждестранни неправителствени организации и в цялата емоционална дискусия убягна един важен детайл. Докато в предишните два тригодишни периода „Америка за България“ отделяше по 3 млн. лева за медиите на бизнесмена Иво Прокопиев, то сега тази сума е намалена двойно. За момента няма информация дали организацията ще продължи да издържа други издания (като „Медиапул“) и какво ще бъде тяхното финансиране. Тоест това, за което се говори след идването на Доналд Тръмп на власт в Съединените щати – а именно, че неправителствените организации, близки до мрежите на Джордж Сорос, ще изпитат трудности – започва да се оправдава.   На пръв поглед Фондация „Америка за България“ не би трябвало да се притеснява особено от рокадите във Вашингтон. „Промените в президентската администрация в САЩ не оказват влияние на нашата работа, тъй като сме неправителствена организация“, твърди президентът на фондацията Нанси Шилър.    Парите на „Америка за България“ идват по линия на Българо-американския инвестиционен фонд и нямат общо с бюджета на САЩ, твърдят във фондацията. Публична тайна обаче е, че фондът е основан и издържан от Американската агенция за международно развитие (USAID) – структура към Държавния департамент, която попада под прицела на Тръмп. С парите на американските данъкоплатци USAID финансира мрежи от неправителствени организации, медии и академични кръгове в чужбина, които трябва да отговарят за меката сила на Вашингтон. Ефектът обаче напоследък е спорен, а тези мрежи днес са впрегнати в неуморна работа за промотиране на неотроцкисткия проект на глобализираните финансови кръгове около Демократическата партия, Джордж Сорос и Хилъри Клинтън.   След встъпването си в длъжност Доналд Тръмп съсредоточи върху себе си толкова много агресия от тези среди, че президентът на Русия Владимир Путин вероятно се е почувствал пренебрегнат. В последните месеци производните на тези структури в България са заети с това да обясняват колко лош президент е Доналд Тръмп и колко хубаво нещо са биджендърите, трансполовите, джендър-бендърите и другите 70-80 пола с трудни за запомняне имена. Тръмп вероятно няма никакво намерение да им плаща заплатите. В новата философия на „Америка на първо място“ външната политика трябва да бъде подчинена единствено на националните интереси на Съединените щати, а не на „прогресивното човечество“, под което глобализираните финансови кръгове разбират своите корпоративни домогвания. Поради това в бюджета на САЩ за 2018 г., който трябва да бъде приет в близките дни, президентът предвижда орязване на средствата за USAID с повече от една трета. Парите за грантове секват.   Финансирането от чужбина на родните либерални интелектуалци намалява и тяхното внимание се насочва към държавната трапеза. За да продължат както досега, те ще трябва да потърсят друг източник на средства, който може да бъде само народната хазна (наред с еврофондовете). Тук на помощ идва второто интересно събитие от началото на година.    От 1 януари 2018 г. към Министерския съвет започна да функционира специално звено от подбрани представители на неправителствените организации в България, които ще могат да разпределят публичен финансов ресурс. В инициативата за подкрепа на неправителствения сектор в България поначало няма нищо лошо. Идеята за държавно финансиране на НПО-сектора беше лансирана още през 2015 г. от тогавашния правосъден министър и днешен лидер на „Да, България“ Христо Иванов. Според замисъла финансовото положение на българските неправителствени организации трябва чувствително да се подобри. Много от законодателните предложенията на Иванов не бяха подкрепени, но други получиха одобрението на депутатите. С измененията в Закона за юридическите лица с нестопанска цел започна да функционира Съвет за развитие на гражданското общество към Министерския съвет. Членове на Съвета са неправителствени дейци, но в правомощията им ще влезе разпределянето на публични средства. Вместо автентични представители на НПО сектора обаче, се оказа, че инициативата е окупирана от близките до Джордж Сорос структури.   За разразилите се скандали, свързани с работата на Съвета, се изписа много. Структури, свързани с „Отворено общество“ и Фондация „Америка за България“ пишат правилата за работа на Съвета, така че да могат да разпределят между 60 и 70 млн. лева от българската хазна по различни проекти. В медиите се твърди, че става въпрос за различни целеви фондове като Националния фонд „Култура“, „Красива България“, „Социална закрила“ и други, които по предложение на НПО дейците трябва да се управляват от тях самите.   За подобна опасност първо алармираха в нарочна декларация от Националната асоциация „Българско Черноморие“. Оттам изразиха притеснение, че автентичните граждански организации, които в страната са около 30 000, са на път да бъдат лишени от парите, предвидени в държавния бюджет, за сметка на финансирани отвън организации.   В грантовия свят на либералните НПО мрежи няма място за безкористна работа на „полза роду“. Щом парите от Америка свършват българският данъкоплатец трябва да си плаща за привилегията да му се разясняват възвишените идеали на „прогресивното човечество“. И докато в Америка президентската администрация не приема ляволибералните мрежи от соросоиден тип да хапят ръката, която ги храни, то в България мазохизмът все повече добива очертанията на национален спорт. Всеки, който дръзне да развали схемите на грантово мотивираните либерален мрежи (последният ярък пример – бившият министър на културата Вежди Рашидов и Червената къща), веднага става обект на атака. За съжаление, българският политически елит все още отказва да признае, че дневният ред на тези структури е съвсем различен от неговия собствен и между двете не може да има „common ground“. С други думи, продължава да важи поговорката: „Храни куче, да те лае“.  ", "date": "2018.02.11", "title": "Храни Сорос, да те лае"}
{"url": "http://epicenter.bg/article/Erdogan--Turskata-republika-e-naslednik-na-Osmanskata-imperiya/146999/7/51", "text": "Република Турция е продължение на Османската империя. Това заяви президентът на страната Реджеп Тайип Ердоган в рамките на церемония за стогодишнината от смъртта на османския султан Абдул Хамид II, състояла в двореца Йълдъз в Истанбул, предава „Анадолската агенция.“   „Република Турция, както и предишните ни държави, които са продължение една на друга, е също и продължение на османците. Разбира се, границите са се променили. Формите на управление са се променили… Но същността остава, душата е една и съща, дори много институции са едни и същи“.   В тази връзка Ердоган оцени султан Абдул Хамид II като един сред „най-важните, най-визионерски и най-стратегически мислещи“ личности, които са оставили и своя белег през последните 150 години.   „Някои хора настояват да започнат историята на тази страна от 1923 г. Някои се опитват непрекъснато да ни откъснат от нашите корени и древни ценности. Ние се гордеем с историята си, без да правим дискриминация“, подчерта турският президент.   Абдул Хамид II, 34-тият султан на Османската империя, умира през 1918 г. Официалното провъзгласяване на Турската република от основателя ѝ Мустафа Кемал Ататюрк е на 29 октомври 1923 г.", "date": "2018.02.11", "title": "Ердоган: Турската република е наследник на Османската империя"}
{"url": "http://epicenter.bg/article/Iliana-Raeva--Neshka-Robeva-ne-mozhe-da-ponese-semeystvoto-i-uspeha-mi/147000/8/0", "text": "Президентът на Българската федерация по художествена гимнастика Илиана Раева категорично отрече да обвинява Нешка Робева в некоректно заснемане на новите съчетания на българския ансамбъл.   \"Не говоря за Нешка Робева. Опитваме се да предпазим нашия отбор. Полагаме много усилия, защото за новите изисквания трябва много фантазия\", каза Раева в студиото на \"Тази неделя\".   Относно споровете между двете, тя заяви: \"Нешка не може да понесе семейството ми. Аз съм единствената гимнастичка, която й казваше истината. Мисля, че тя не успя да преглътне моя успех. Не ми прости, че аз съм себе си\".   След провеждането на второто контролно състезание за грациите Раева заподозря, че записите на съчетанията на родните композиции ще бъдат предоставени на българска треньорка, работеща в чужбина. \"При първите две контролни помолих всички журналисти и присъстващи да не снимат. При въпросното контролно направих същото, а журналистите бяха перфектни. Ако исках да кажа името на жената, която е снимала, щях да вляза в полемика. Има я в кадър в репортажите. Не знаем кой е поръчал записа, но смятаме, че е български треньор, който работи в чужбина\".   \"Не се изненадах, че Нешка Робева пое тима на Германия. Преди около месец стана треньор на Македония и дори изведе тяхна гимнастичка на едно състезание срещу нас. Това е неин личен избор, явно има потребност да работи в чужбина\", каза още президентът на родната федерация.", "date": "2018.02.11", "title": "Илиана Раева: Нешка Робева не може да понесе семейството и успеха ми (видео)"}
{"url": "http://epicenter.bg/article/Desislava-Radeva-shte-bade-patron-na-blagotvoritelno-shou-na-koafyori/147024/10/0", "text": "Ежегодното благотворително шоу на топ коафьора Любен Николов тази година ще се проведе под патронажа на първата дама – г -жа Десислава Радева. Той е неин личен фризьор, а идеята се е родила спонтанно при едно от посещенията на г-жа Радева в салона му. За шоуто през 2018 г. Любен Николов е поканил да вземе участие и неговия колега и приятел – Ивайло Колев, наричан „топфризьорът на звездите“. Средствата, събрани по време на зрелищния спектакъл, ще бъдат дарени за продължаване на средното образование на сираци от домовете в Казанлък и Кюстендил. Фондация „Сийдър“, която също е спомоществовател, успешно е трансформирала тези учреждения в съвременни Центрове за семейна грижа като идеята е подкрепата за децата да продължи и след като ангажиментът на държавата е приключил. Шоуто ще бъде под надслов „Живот след смъртта“ и ще препраща към Библейската тематика за пътя на душата към Рая и Ада. Интересното е, че тази вечна тема ще бъде пресъздадена чрез ревю на арт прически, както е по традиция при Любен Николов. Чрез тях двамата стилисти ще покажат идеята за последната равносметка, терзанията на човешката душа, греха и опрощението. Стилистите се доверяват на професионалните продукти „Mi Amante“, с които постигат желаните визии. Както и досега, благотворителното мероприятие ще бъде в партньорство с г-жа Зоя Паунова – изпълнителен директор на „Astra Zeneca“ България. В ефира на Нова ТВ,  Л. Николов  повдигна завесата като разказа, че то ще бъде много зрелищно и екстравагантно, тъй като чества 20 години на професионалното поприще, а колегата му Ивайло Колев – 10 години. Коафьорското шоу 2018 г. ще бъде надграждане на всичко, правено до момента и ще бъде концентрация на уменията на двамата виртуози. То ще представлява единен ансамбъл от ревю, декори, музика, специални ефекти, съчетани в екстравагантна композиция. Известни художници вече работят усилено по подготовката на сцената. Водещи ще бъдат Гери Дончева и Станимир Хасърджиев, а Любен Николов обещава финалът да бъде изключително експресивен и ексцентричен, невиждан до сега. В стилистиката на благотворителната цел е избрано и мястото на събитието – Рейнбоу Плаза. Сред поканените са хора от сферата на дипломацията, бизнеса, модата и музикалните среди. Точната дата на шоуто все още не е уточнена, но ще се състои в дните непосредствено след Великден т.г. Тази благородна инициатива обещава да се превърне в едно от най-значимите светски събития на 2018 г.", "date": "2018.02.11", "title": "Десислава Радева ще бъде патрон на благотворително шоу на коафьори"}
{"url": "http://epicenter.bg/article/Piyte-lyubimoto-si-vino--nezavisimo-ot-sezona-i-hranata/147027/10/0", "text": "Поредният, трети, епизод от втори сезон на женското предаване по CodeFashionTV, „Дами канят” е посветен на любовта и виното. Предаването започва ударно със „Здравословно със Силвия”, която разкрива афродизиаците в храните. Според нея трапезата на влюбените трябва да бъде отрупана от банани, аспержи, стриди, бадеми, босилек, шоколад, авокадо, смокиня и мед, които са изключително добра компания на всеки вид вино.   В рубриката „Актуално” младият сомелиер Слави Райчев разбива някои от най-разпространените митове за виното. Според него виното е въпрос на вкус и предпочитания и съобразяването на различните видове вино със съответната храна е отживелица.   Райчев, който определя себе си като шовинист по отношение на виното, подчертава, че българското вино е чудесен избор за трапезата на Свети Валентин. Сомелиерът очертава тенденциите във винената индустрия и отрича розето като женска напитка.    „При розетата има тренд и това е в стила на производство. Все повече се налага стилът „ прованс”. Това са по-бледи розета. На нашия пазар повечето потребители имат любими сортове, например Совиньон блан.   Традицията за  пиене на червено вино през зимата,  розе и бяло през лятото е традиция, която има само при българите. Навън такова нещо няма.” – споделя той и допълва: „Виното има повече отношение към храната и настроението, отколкото към сезона. Какво вино да  пием? Любимото!”   Юлияна Дончева и Ива Екимова срещнаха зрителите с младия поет Мартин Стратиев, които посвещава последната си стихосбирка „Тероар”на Сдружение „Деца с онко-хематологични заболявания”.  От всяка продадена книга той отделя по 1 лев за сдружението, в което експерти, родители и доброволци се грижат за децата, така че да имат активен социален живот и да не живеят в изолация.   Гости в рубриката „На високи токчета” бяха носителката на титлата Мисис България Галина Димитрова в компанията на своя любим Емил Андреев. В навечерието на Свети Валентин те разказват една истинска приказка за влюбени, в която споделят любовта си един към друг, начина, по който са се запознали и това, което ги е привлякло един към друг.   Кои са най-подходящите подаръци за влюбените и как да прибавим романтика и сладост към празника, разкрива Пария в рубриката „Намигване по женски”. Тя представя Натали Васева, собственик и основател на NVFlowersи сладките, ароматизирани мечета от цветя.    И още в предаването д-р Смилов презентира иновациите в избелването на зъбите, а астрологът Кирил Горанов разкрива каква е любовта за представителите на зодия Лъв.   Сезон 2 на предаването „Дами канят” се излъчва всяка неделя, точно в 10.00 часа.   „Дами канят”, както и всички предавания на CodeFashionTV, публиката може да гледа в мрежата на  ,  Intelsat 904 45.0 и,  7 днив седмицата, в сайта на медията   .”  ", "date": "2018.02.11", "title": "Пийте любимото си вино, независимо от сезона и храната"}
{"url": "http://epicenter.bg/article/Poemate-otgovornosti--priklyuchvate-vsichko-staro/147028/10/101", "text": "Седмицата, която предстои да преживеем, ще започне активно, с желание за постигане на големи неща, поемане на отговорности за дома, работа и необходимост за приключване на всичко старо.   Добрите възможности за успех ще дойдат  чрез осъзнато действие  и осмислени възможности. Първата половина на седмицата е подходяща за планиране чрез действие.   Моментът ще ви предостави възможност за активиране и постигане на нещо. След  това, дори и да имате прекалено желание,  ще установите, че няма смисъл да се напрягате преклено.  Така или иначе, всичко ще става, въпреки вашето действие или бездействие.   В сряда предстои първият и единствен критичен ден за месец февруари. В края на седмицата, четвъртък, петък, събота и неделя, вниманието и случващото се ще  бъде свързано с други хора, обещана помощ и преодоляване на дисбаланс. Предстои вълнуваща и различна седмица.   Ако желаете да извлечете само есенцията, за да избегнете фалшивите аромати, то тогава следвайте сърцето, интуицията и знаците на съдбата.      Денят е подходящ за дейности, свързани с наука, образование, плануване на нещо далечно и голямо, медитации и далечни духовни пътувания. Дневната нумерологична карта е при път на живота 7, за това ще имате възможност да направите стабилни идейни избори относно наука и обучение.  Денят в 00.00 ч. започва спокойно с приятни минути на хармония и мечти и завършва след 18.00 ч.със самостоятелни постижения и дистанция.   През активната част ще се наложи да очертаете граници, да кажете или получите \"Не\" като отговор, както и да бъдете внимателни да не допускате стари грешки и при необходимост да преминете на резервен вариант.    Започва с неувереност и критика и завършва с внимание към близките, разговори за наследства, грижа, отговорности, пари.  Дневната нумерологична карта е с път на живота 8, активира преживявания свързани с оговорности в дома, вживяване в задълженията, покупки, складиране, пазаруване. Денят определено ще е емоционален и материален. Използвайте го, за да платите сметките си.   През втората половина ще се набляга на партньорските взаимоотношения, активира се критика, неувереност, големи претенции с малко покритие. Дневната карта е пасивна, за това вършете повечето неща от място в офиса или дома си.    В деня на влюбените Свети Валентин хората ще бъдат социални и активни повече от обичайното. Предназначението на деня е  за вършене на  спешна работа, публичен диалог и изява с възможности за добри семейни пътувания, приключване с работа, добър шанс в сферата на образованието и онлайн успех.   Дневната нумерологична карта е с път на живота 9, активира самосъзнание за изпълнение, защото ,,трябва“, социални дейности, довършване на започнатото, помощ или вглеждане в работата на другия.   Ще има възможност за добри пътувания с кола, до море, село или вила. В края на деня ще довършвате нещата си и ще имате възможност да си направите добри изводи, както за работата, така и за половинката си.   Този е първият и единствен критичен ден за месец февруари. Подходящо е да го прекарате по -спокойно, без да планувате важни неща и нови начинания. Дневната нумерологична карта е с геометрия кармичен кръст при път на живота 1, което активира случване противно на намеренията и очакванията.   Денят ще създаде напрежение в чувствата и емоциите, спънат старт, който ще усетите на момента и във времето. Със започването на деня ще се активират интриги, любовни страсти и емоции, а след обяд ще трябва да проявите толерантност и внимание в общуването и партньорските взаимоотношения. Ако нямате спешна работа, спокойно може да си планувате заслужена почивка, която ще ви подсигури щастлива вечер. Повече подробности за критичните дни вижте тук:     Денят започва с обмен на информация и завършва, като се налага съобразяване с прищевките и мнението на друг човек, а не с личните желания и усещания. Дневната нумерологична карта е с път на живота 2, активира разбиране за чужд проблем,  възможност за добро прекарване навън, разходки, планина. Ще се надигнат желания и чувства, което ще доведе до обсъждане на партньорски отношения.   Случващото се сутринта ще има за цел да ви учи как да говорите и обменяте информацията правилно. Актуална тема за действие и обсъждане ще бъде търговията, вземането и обмена на стоки.    Денят започва с роднини, уговорки в къщи, гости, изпълнение на обещана помощ и завършва спокойно с преживяване на хубави мигове и спокойна вечер. Дневната нумеролгична карта е с път на живота 3, която ще ви подсигури  хармония, спокойствие и лекота през целия ден.   Към обяд се активират обяснения, желание за готвене, работа с партньор, говорейки и обсъждайки приятни теми. Наслаждавайте се на спокойствието и споделените мигове, защото това ще ви зареди с много сили и  позитивна енергия за идната седмица.   В неделния ден наблегнете на личната профилактика и грижата си за тялото. Не консумирайте храни, които знаете, че не ви понасят, гледайте да релаксирате и не правете нищо важно, защото има голяма вероятност да допуснете грешки.   Дневната нумерологична карта е с път на живота 4, а това определено създава предпоставка за кричтиност, дисбаланс  и неувереност, повреди, както и обидчивост, която ще ви кара да приемате нещата твърде лично.   Може да се наложи да дадете пари за лечение и лекарства.  Денят ще е по-труден от останалите дни през седмицата. Картата активира негативност, критика, умора, проблеми и грешки.   Изчакайте търпеливо аспектът да отмине, от понеделник определено нещата ще са по-добри. Може да миете, чистите и подреждате.  В случай на напрежение се препоръчват водни процедури, пране, поливане, къпане и плач.  ", "date": "2018.02.11", "title": "Поемате отговорности, приключвате всичко старо"}
{"url": "http://epicenter.bg/article/API-preduprezhdava-za-obilen-snegovalezh-i-zatrupani-patishta/146994/2/0", "text": "  Обработени със смеси против заледяване са улици със масов градски транспорт във всички райони на София. Във районите „Триадица“, „Искър“, „Студентски“ „Връбница“, „ Нови искър“, „Кремиковци“, „ Младост“, „Витоша“ , „Овча Купел“, „Илинден“ „Надежда“, „Красно село“ и „Слатина“ са обработени със смеси против заледяване главни улици в кварталите и част от вътрешно-кварталните улици.   Пътищата в природен парк Витоша -Драгалевци- Алеко и Бояна -Златни мостове са опесъчени. Обработени са и участъци от Южната дъга. Към момента градският транспорт се движи нормално, като се изпълняват всички маршрути. Напомняме на пешеходците да внимават при придвижването си в града, а на шофьорите да излизат с автомобилите си само с добре подготвени за зимата и да карат със скорост, съобразена с пътните условия.   Заради падналия обилен снеговалеж пред изминалата нощ, са въведени ограничения за движението в област Смолян. Всички моторни превозни средства трябва да се движат с вериги през проходите Пампорово и Превала.   Товарните автомобили трябва да се движат без ремаркета и полуремаркета през проходите Рожен и Превала и по пътя Батак – Доспат.   Цяла нощ снегопочистващите машини са били на терен, за да разчистват и обработват пътищата. Снежната покривка варира от 5 до 15 см по високите места. Температурите сутринта са от минус 1 до минус 4 градуса, на места има слаб снеговалеж.   Десет закъсали леки коли имаше по пътя от Смолян към прохода \"Превала\" преди кв. \"Езерово\" заради обилния снеговалеж, инфромира БНР. Предупреждение за опасно време в почти цялата страна.   В 4 области е обявен жълт код за сняг и поледици: областите Кюстендил, Перник, София-град и Софийска Движението по пътя Видин – Монтана в посока Монтана също е ограничено за камиони над 12 т заради силни снегонавявания, съобщиха от Агенция „Пътна инфраструктура” (АПИ).   Без ограничение е движението в посока Видин. Обходният маршрут в посока Монтана е: Дунавци – Арчар – Добри дол – Тополовец – Ружинци. Шофьорите да се движат с повишено внимание в областите Шумен и Разград. Поради силен вятър, образуване на големи снегонавявания се затварят следните пътища: път II-27 Нови Пазар - Тръница, път III-701 Нови Пазар - Секулово, път III 2073 Никола Козлево - Пет могили, път III -2075 Никола Козлево - Цани Гинчево, път III - 207 Векилски - Орляк, път III -2006 Мадара - Нови Пазар, път III - 2007 Каспичан - Златна Нива. Това съобщиха от пресцентъра на Агенция „Пътна инфраструктура“ . Водачите на МПС да избягват движението в тези участъци и да се съобразяват с ограниченията и действията на пътна полиция.", "date": "2018.02.11", "title": "АПИ предупреждава за обилен снеговалеж и затрупани пътища"}
{"url": "http://epicenter.bg/article/Bosnenets-pobedi-Vavrinka-v-Sofiya/147002/8/0", "text": "Босненският квалификант Мирза Башич постигна голямата изненада на DIEMA XTRA Sofia Open 2018, след като победи водача в схемата Стан Вавринка със 7-6(6), 6-4 във втория полуфинал от надпреварата.   В зала „Арена Армеец“ Башич показа характер, за да играе равностойно срещу носителя на три титли от Големия шлем и да бъде по-решителен и прецизен в решаващите моменти.   В първия сет и двамата тенисисти бяха много стабилни на сервис и се стигна до тайбрек, в който Вавринка поведе с минипробив, но съперникът му го върна, след като се наложи с 8-6. Във втората част швейцарецът започна много агресивно и постигна пробив, но Башич отново бе солиден и на свой ред взе подаването на опонента си на два пъти, за да стигне до най-голямата победа в кариерата си след час и 24 минути игра.   По този начин Башич стигна до първия финал в професионалната си кариера, където ще се изправи срещу друг дебютант на подобно ниво – румънеца Мариус Копил, който по-рано днес победи Йосеф Ковалик с 6-4, 6-2. Финалът на турнира днес.", "date": "2018.02.11", "title": "Босненец победи Вавринка в София"}
{"url": "http://epicenter.bg/article/Krasimir-Anev--Balgarite-sme-palnezh-za-golemite/147018/8/0", "text": "Красимир Анев определи българите и останалите биатлонисти около тях в класирането като \"пълнеж\", резултат от лошото финансиране на спорта в по-малките държави. Той завърши на 37-о място в спринта на 10 километра на Зимните олимпийски игри в Пьончан.   \"Нищо не се променя. Ние сме пълнеж. Пълнеж за големите, за да има кого да побеждават. Те са с финансирането. Надявам се в преследването да бъдем по-добре. Ските трябва да бъдат още по-добре, въпреки че и днес бяха добре. Винаги може още повече\", каза Анев в ефира на Евроспорт България след състезанието.   Анев, Владимир Илиев и Антон Синапов ще стартират в преследването на 12.5 километра в понеделник.", "date": "2018.02.11", "title": "Красимир Анев: Българите сме пълнеж за големите"}
{"url": "http://epicenter.bg/article/Grisho--Chuvstvam-se-po-dobre--pochti-na-100--sam/147019/8/0", "text": "Най-добрият български тенисист - Григор Димитров, вече е в Ротердам за турнира от сериите АТР 500 следващата седмица. Първата ни ракета говори пред местите медии и увери, че почти се е възстановил от контузията в рамото, заради която пропусна Sofia Open.   \"Определено е по-добре. Имах възможност да тренирам 5-6 дни. Започнах и да изпълнявам сервис малко по-бързо. Чувствам се почти на 100%.\" Гришо си припомни и дебюта в Ротердам през 2009 г., когато като 17-годишен победи чеха Томаш Бердих и взе сет на Рафаел Надал.   \"Получих \"уайлд кард\" и изведнъж играех големи мачове. Този с Надал беше истинска наслада. Оттогава обичам да играя с Рафа, въпреки че имам 8-9 загуби от него.\" Димитров бе запитан и за доминацията на Голямата четворка, но заяви, че не обича да се правят сравнения между поколенията.   \"Всички имаме различно пътища. Вярвам в себе си и тялото ми навлиза в своята зрялост, която е необходима. Мисля позитивно за бъдещето. Полагам усилия ежедневно.\", каза Григор.", "date": "2018.02.11", "title": "Гришо: Чувствам се по-добре, почти на 100% съм"}
{"url": "http://epicenter.bg/article/Amerikanets-ubi-chetirima-i-se-samoubi/147006/7/96", "text": "Американец застреля четирима души в окръг Джонсън, щата Кентъки и се самоуби, съобщи офисът на окръжния шериф във Фейсбук.   Органите на реда получили информация за стрелба в северната част на окръга. Пристигайки на мястото, те открили, че двама души са били застреляни. Заподозреният в убийството им избягал с кола. Бил обявен за издирване, в което се включила щатската полиция.   По-късно през деня полицейските служители открили колата на заподозрения в град Пейнтсвил, пред жилищна сграда. В автомобила били открили телата на двама души, според властите, също убити от престъпника. Самият той се застрелял преди пристигането на полицията.   Още не се съобщава какви са били мотивите му.  ", "date": "2018.02.11", "title": "Американец уби четирима и се самоуби"}
{"url": "http://epicenter.bg/article/Pochina-kompozitorat-Yohan-Yohanson/147007/7/0", "text": "Йохан Йохансон, исландският композитор на филмова музика, известен с умелото съчетаване на класически звук със съвременна електроника, е починал на 48-годишна възраст, съобщават световните агенции.   Йохансон е открит мъртъв в петък в апартамента си в Берлин. Причината за смъртта му на този етап остава неизвестна. В столицата на Германия тече разследване, чиято цел е да изясни обстоятелствата около кончината на композитора.   \"Дълбоко съм натъжен. Загубих мой приятел. Йохан беше не само един от най-талантливите композитори, но и един от най-интелигентните мъже, които познавам\", се посочва в изявлението, направено от мениджъра му Тим Хъсъм.   Йохан Йохансон е роден и израснал в Исландия. В младежките си години се е изявявал като рок музикант. Освен като композитор, е работил като сценарист и продуцент. Издал е и няколко самостоятелни албума. Сътворената от него музика към биографичния филм \"Теорията на всичко\" (2014) за видния учен Стивън Хокинг му носи награда \"Златен глобус\". През 2016 г. Йохан Йохансон е номиниран за \"Оскар\" за оригиналната музика на филма \"Сикарио\". Като автор на музиката за \"Първи контакт\" получава номинации за БАФТА, \"Грами\" и \"Златен глобус\". Един от последните филми, над които е работил Йохан Йохансон, е \"Мария Магдалена\". Продукцията трябва да излезе на екран през март.", "date": "2018.02.11", "title": "Почина композиторът Йохан Йохансон"}
{"url": "http://epicenter.bg/article/Patnicheski-samolet-sas-71-dushi-padna-kray-Moskva/147015/7/0", "text": "Пътнически самолет Ан-148 със 71 души на борда изчезна от радарите в Подмосковието, съобщи   .   По първоначални данни той се е разбил малко след излитането си от „Домодедово”. Властите потвърдиха за инцидента, като два вертолета Ми-8 със спасители летят към село Аргуново, където се смята, че е паднала машината.   На борда на полета на Саратовските авиолинии е имало 65 пътници, сред които - едно дете. Самолетът е на 7 години. Данните от сайта flightradar24 показват, че машината рязко е загубила височина, преди да спре да подава информация.   Източник на ТАСС посочи, че лошото време в района може да е причинило авиокатастрофата.   Жители на село Аргуново видели горящ самолет да пада от небето. Източник от МИС заявил пред \"Интерфакс\", че нямало шанс за оцелели. Самолетът на Саратовските авиолинии изчезнал от радарите две минути след излитането от „Домодедово“. Останките му били видени от въздуха, съобщил източник в МИС.   Произвежданият в Украйна Ан-148 е двумоторен реактивен самолет за превоз на около 80 пътници на къси и средни разстояния. Такива машини използват авиокомпании в Русия, Украйна и Северна Корея, припомня Националното радио.   Застрахователната компания \"АлфаСтрахование\" съобщи, че пътниците и екипажът на разбилия се самолет, са били застраховани от нея. Компанията вече се е свързала с авиопревозвача и участва в изясняване на обстоятелствата около катастрофата, предаде ТАСС.   Московката междурегионална транспортна прокуратура и Южната транспортна прокуратура са започнали проверка във връзка с падането на самолета. Проверката касае работата на диспечерите и обслужването на разбилата се машина, предаде ТАСС.", "date": "2018.02.11", "title": "Пътнически самолет със 71 души падна край Москва (видео)"}
{"url": "http://epicenter.bg/article/Amerikanski-ucheni-otkriha-ezero-pod-more/147016/7/0", "text": "Американски учени са открили езеро на дъното на Мексиканския залив, съобщи БНТ.   Водата в него е около пет пъти по-солена от околната. Тя съдържа и отровни концентрации на метан и водороден сулфид, поради което не се смесва със заобикалящата я морска вода. Ако животно или човек влезе в този басейн, токсичните химикали могат да са смъртоносни.   Само бактерии, морски червеи и скариди са способни да оцелеят в подобни условия. \"Това беше едно от най-удивителните неща в дълбините на морето море. Спускаш се надолу и виждаш езеро или течаща река\", разказа биологът Ерик Кордес от екипа.", "date": "2018.02.11", "title": "Американски учени откриха езеро под море"}
{"url": "http://epicenter.bg/article/Nyama-otseleli-pri-katastrofata-s-ruskiya-patnicheski-samolet/147022/7/97", "text": "Намерени са отломките от самолета Ан - 148 на руската авиокомпания \"Саратов\", който изчезна от радарите 10 минути след излитането от летище Домодедово в Москва, предаде ТАСС, като се позова на източник от руските службите за управление на извънредните ситуации. Отломките са намерени в Раменския район в Подмосковието. В самолета е имало 65 пътници и 6 души екипаж. Оцелели не са намерени. Машината е изпълнявала полет за град Орск в Урал.   Според руски агенции очевидци са видели самолета, обхванат от пламъци, да пада в района на село Аргуново, югоизточно от Москва. Самолетът на Саратовските авиолинии изчезнал от радарите две минути след излитането от „Домодедово“. Останките му били видени от въздуха, съобщил източник в МИС.   Руското следствие започна разследване на инцидента по член от наказателния кодекс за нарушаване на правилата за безопасност в авиотранспорта, съобщи Светлана Петренко от Следствения комитет на Русия, цитирана от ТАСС. Останки от още един летателен апарат, вероятно хеликоптер, са намерени на мястото на инцидента с пътническия самолет, съобщи електронното издание \"Газета\", като се позовава на източник от правоохранителните органи.  Произвежданият в Украйна Ан-148 е двумоторен реактивен самолет за превоз на около 80 пътници на къси и средни разстояния. Такива машини използват авиокомпании в Русия, Украйна и Северна Корея, припомня БНР.   Причина за катастрофата може да са станали метеорологичните условия, грешка на екипажа или техническа неизправност, съобщил източник от службата за извънредни ситуации, предава БГНЕС. Източникът допълнил, че не е имало екстремни природни условия.", "date": "2018.02.11", "title": "Няма оцелели при катастрофата с руския пътнически самолет"}
{"url": "http://epicenter.bg/article/Prebiha-zhena-pred-blok-v-stolichniya-kvartal--Druzhba-/147011/3/0", "text": "Жена е била пребита и намерена в безпомощно състояние във вход в кв. \"Дружба\" 1. Това съобщи говорителят на Центъра за спешна медицинска помощ в София Катя Сунгарска, предаде \"Фокус\".   Инцидентът е станал в бл. 15, вх. Г, на стълбите на ет. 2.   Екипите на Спешна помощ са се отзовали на шестата минута, след като е подаден сигналът. Жената е с травма на главата и е откарана в Окръжна болница.    ", "date": "2018.02.11", "title": "Пребиха жена пред блок в столичния квартал „Дружба“"}
{"url": "http://epicenter.bg/article/Delyan-Dobrev--Istanbulskata-konventsiya-vkarva-normi-na-tolerantnost-u-nas/147003/2/0", "text": "\"Истанбулската конвенция е документ, вкарващ норми за толерантност. Аз нямам особени притеснения\". Това коментира пред БНР депутатът от ГЕРБ Делян Добрев по повод скандалния документ, опитващ се да наложи у нас понятието „социален пол“.   Народният представител обясни, че ГЕРБ внесоха в Конституционния съд питане дали конвенцията противоречи на основния закон, за да се отговори на притесненията относно текстовете и мотивите към Конвенцията.   \"Очевидно е, че зимните ни курорти имат нужда от развитие. Новите писти и съоръжения са много малко\", подчерта Добрев. По думите му, това развитие не трябва да става за сметка на природата. \"Повече лифтове и повече писти е по-добре за зимните курорти. Ще успеем да привлечем и повече туристи. Трябва да бъдат преценени рисковете за околната среда. Не трябва да става, ако рисковете и увреждането на околната среда е по-голямо от ползите\", коментира Добрев.   От ГЕРБ се разграничиха от позицията на Валери Симеонов относно посещението на евродепутата Ска Келер в България. Добрев подчерта, че всеки има право да изразява позициите си.     В тези кратки срокове няма как да изготвим нов Закон за енергетиката, заяви Добрев, който е и председател на парламентарната комисия по енергетика. Той определи срещата с бизнеса като ползотворна и каза, че ще се приемат набелязаните мерки: .   , подчерта Добрев. По отношение на договорите с американските централи депутатът се надява в следващите 2-3 месеца да има напредък.", "date": "2018.02.11", "title": "Делян Добрев: Истанбулската конвенция вкарва норми на толерантност у нас"}
{"url": "http://epicenter.bg/article/Petar-Moskov-otkri--Darzhavata-e-infiltrinana-ot-lobita--tselta-e-samo-usvoyavaneto-na-edni-pari/147004/2/48", "text": "Държавата е там, където не трябва, и не е там, където трябва, коментира бившия министър на здравеопазването Петър Москов пред bTV.   Къщичките за деинституционализация са олицетворение на цялата държава – добра фасада и липса на съдържание отвътре, каза той. Това е свързано и с деинституционализация на деца в риск, и с образование, здравеопазване, с икономика. Целта е усвояването на едни пари, резултатът е нещо, което не ни интересува. Това е сбъркана философия от гледна точка на подредба на държавата – къде трябва да е ангажиментът ѝ. „Ангажиментът на държавата, задължението ѝ е с нашите данъци да ни гарантира сигурност чрез смислена, добре структурирана и оборудвана полиция; образование на децата ни през добре действащо, смислено функциониращо училище; болници, насочени към ефективност от гледна точка на нуждите на пациента. Държавата е там, където не трябва, и не е там, където трябва“, каза Москов.   Състоянието на здравеопазването сега е плащането на цената на спряната програма за реформи, която започнахме през 2014 г., посочи той. По думите му „държавата е инфилтрирана от лобита“.   Бившият министър коментира и опасността единствената специализирана клиника по детска кардиология и кардиохирургия в страната да спре работа заради финансови трудности и недостиг на медицински сестри. „Грозна и сгрешена държава е тази, която очаква от болниците финансов, а не здравен резултат“, каза той. Проблемът не е свързан с едни конкретни 7 млн. за една конкретна болница, а е нужно системно политическо решение, което води системата към интереса и нуждата на хората, а не към източването на нашите пари за здраве от хора, които така са си направили бизнес логиката“.   В отговор на въпрос Москов каза, че не извънпарламентарните партии подбуждат протестите в подкрепа на Пирин. По думите му всеки протест е политически – дори срещу настилката пред входа, болниците или училищата, защото „политиката е заниманието, което казва как се подрежда държавата“. Това, че зад протестите има желание кабинетът да падне, е нормално, смята той.   По думите му в казуса от едната страна стоят „едни хора от посткомунистическата олигархия, за които устойчиво развитие и етичен капитализъм не значат нищо. От другата страна стоят едни хора, които пък желаят промяната на този ред, а това, което пропагандират, е социализъм“.   Когато крайнолявата политическа тенденция на Европа в лицето на Ска Келер пристига в България, за да каже какво трябва да бъде смисленото бъдеще на държавата, то трябва да има съпротива, макар тя да не бъде агресивна и с епитети, каза Москов, визирайки декларацията на НФСБ.", "date": "2018.02.11", "title": "Петър Москов откри: Държавата е инфилтрирана от лобита, целта е само усвояването на едни пари"}
{"url": "http://epicenter.bg/article/Rumen-Radev-zaminava-na-darzhavno-poseshtenie-v-Armeniya/147008/2/48", "text": "Президентът Румен Радев заминава на държавно посещение в Армения по покана на своя колега. Официалната програма започва утре.  В Ереван Радев ще разговаря \"на четири очи\" с арменския президент Серж Саркисян. Двамата ще обсъдят възможностите за развитие на отношения между двете страни.  Очаква се по време на визитата да бъдат подписани серия двустранни споразумения.  ", "date": "2018.02.11", "title": "Румен Радев заминава на държавно посещение в Армения"}
{"url": "http://epicenter.bg/article/Iliyana-Yotova--Selata-ni-sa-nay-zastrasheni-v-Evropa-ot-sotsialno-izklyuchvane/147013/2/48", "text": "Мрачни статистики бяха изнесени тези дни. Хората в българските села са най-застрашени в цяла Европа от социално изключване, коментира вицепрезидентът. \"Зад тази купешка дума и това понятие стоят много тежки и тревожни показатели. Почти всеки месец затваря по едно българско село. Държавата, политиците и институциите са в огромен дълг към българските села\", каза още пред журналисти в село Делчево вицепрезидентът Илияна Йотова, която присъства на традиционния празник на виното в местността \"Баира\".  Тя бе категорична, че държавната помощ за малките общини, за селата, трябва да бъде национална политика, а не да се остави на инерцията. Тогава ще се върнат и младите хора.  \"Данъчни облекчения, възможност да се ползват с привилегии европейски средства,т.е. облекчен режим при кандидатстване по проектите, възможността по-малките общини да не остават в зависимост от големите градове, а напротив да бъдат достатъчно самостоятелни\", посочи Йотова като част от мерките, които държавата трябва да предприеме. По думите й тази година е решаваща, защото се прави европейския бюджет за следващите пет години. \"За България е жизнено важно да се запази сегашната философия за получаване на финансиране от европейските фондове. Планът \"Юнкер\" е за богатите държави, за големите компании, за големите инфраструктурни проекти. Ако се заложи само на такива средства ние ще страдаме много и ударът ще бъде най-вече върху българските общини\" заяви още Илияна Йотова.  На традиционния ритуал по зарязване на лозята присъстваха и евродепутатът Асим Адемов, народният представител Богдан Боцев, кметът на Гоце Делчев Владимир Москов. \"Имах много покани, но това е един от най-хубавите краища на България и естествено е моя избор да падне върху Делчево. За първи път съм тук и съм очарована от природата, която виждам. Вижте какво здраво време ни посреща, което означава че ще има и добър берекет\", каза вицепрезидентът Илияна Йотова.  \"Не само тук, но и в полето има много сериозни масиви от лозя. Не сме най-известния лозов край, но пък се произвежда много хубаво грозде и вино\", допълни кметът на Гоце Делчев Владимир Москов. Определени бяха и победителите в различните категории производители на вино. Наградите за младо вино реколта 2017 връчи вицепрезидентът Илияна Йотова.", "date": "2018.02.11", "title": "Илияна Йотова: Селата ни са най-застрашени в Европа от социално изключване"}
{"url": "http://epicenter.bg/article/Dragomir-Stoynev--Otkoga-MVR-se-zanimava-s-vaprosa-koy-e-chlen-na-BSP-/147014/2/48", "text": "Откога отдел „Противодействие на икономическата престъпност” в МВР не се занимава с корупцията, а с въпроса кой е член на БСП? Когато се изискват протоколи от Общинския съвет на БСП в Шумен от водени заседания, копие на протоколи от делегатски събрания, присъствени списъци, то тогава ние сме притеснени. Това коментира зам.-председателят на ПГ на „БСП за България” Драгомир Стойнев пред БНР по повод искането на партията към главния прокурор да провери дали Районната прокуратура в Шумен е използвана за изпълнение на политическа поръчка, съобщиха от пресцентъра на НС на БСП.   От пресцентъра на партията припомнят, че преди дни лидерът на левицата Корнелия Нинова попита с какво основание Прокуратурата разпорежда на икономическата полиция в Шумен да изиска от Общопартийната контролна комисия на БСП информация – кои лица са присъствали на делегатски събрания. „За каква демокрация говорим, след като е достояние на полицията каква стратегия готви БСП за местните избори. Те утре ще искат и от другите политически сили информация, която ще използват за натиск. Така ще отказват кандидатите за кметове да се кандидатират”, заключи Драгомир Стойнев. По темата за прекратяването на договорите с американските централи, Драгомир Стойнев коментира, че БСП, като конструктивна опозиция, ще подкрепи решението, но то е краткосрочна стъпка за разрешаване на проблемите в енергетиката. Той помни, че няма никаква информация- какво се случва с газовите връзки на страната и какви инвестиции се привличат в тази насока. „През 2014 г. ДКЕВР сезира ЕК за неправомерна държавна помощ към тези централи и ВЕИ сектора. От тогава има само мълчание по този въпрос. Никой не знае какво се случва. Вероятно никой не преговаря с ЕК. Това не е нормално за държава членка на ЕС”, каза още Драгомир Стойнев. Той добави, че опозицията се интересува от дългосрочните стъпки и намерения на управляващите в тази насока. „Искаме дългосрочна пътна карта за развитието на енергетиката, така че не само домакинствата, но и работодателите да бъдат спокойни”, каза той.   „От медиите разбираме, че ще има Сръбски поток. Къде е правителството? Онзи ден е одобрено строителството на Северен поток 2. Турски поток започва строителството. Правителството можеше да покаже повече характер, въпреки огромния натиск от ЕК за спирането на Южен поток”, каза зам.-председателят на ПГ „БСП за България”. По повод забавянето на турската атомна централа и дали това отваря възможност за строителството на АЕЦ „Белене”, бившият енергиен министър Драгомир Стойнев категорично заяви, че нов ядрен проект страната ни трябва да има. „Последните два енергоблока в АЕЦ Козлодуй след 10 години изчезват. В Eвропа се говори за спиране на производство на електроенергия от въглища. Ние на какво ще разчитаме? На ВЕЦ, фотоволтаици и на производство от вятър? Това не е базова мощност, която да гарантира сигурност на българската икономика и потребление. Ние от сега трябва да мислим за заместване на отиващите си мощности”, поясни той.", "date": "2018.02.11", "title": "Драгомир Стойнев: Откога МВР се занимава с въпроса кой е член на БСП?"}
{"url": "http://epicenter.bg/article/Korneliya-Ninova-v-Sopot--Da-pazim-obichaite-si--da-tachim-balgarshtinata/147017/2/0", "text": "\"В града на Вазов ви поздравявам с неговите думи: \"Идеалът на земното щастие е в труда, в здравето и в природата\". Бъдете здрави, по реколтата от вино личи, че сте трудолюбиви и обичате земята\".   Това заяви в град Сопот лидерът на БСП Корнелия Нинова, съобщиха от пресцентъра на  .   \"Днешният празник на виното и любовта е чудесен повод да се съберем заедно хиляди българи, да уважим традицията и да си пожелаем днес ние, а утре децата и внуците ни да пазим обичаите си, да тачим българщината и да бъдем единни\", добави още тя.", "date": "2018.02.11", "title": "Корнелия Нинова в Сопот: Да пазим обичаите си, да тачим българщината"}
{"url": "http://epicenter.bg/article/Vanshno-ministerstvo--Nyama-danni-za-balgari-na-borda-na-razbiliya-se-ruski-samolet/147020/2/0", "text": "Руски пътнически самолет, извършващ вътрешен полет, се разби край Москва малко след излитането си от столичното летище Домодедово, съобщиха медии. На борда на машината на \"Саратовски авиолинии\" е имало 71 души.   От българското Министерство на външните работи съобщиха, че до момента няма информация за пострадали български граждани на борда на разбилия се самолет край Москва. Към този момент няма български граждани, които да са търсили съдействие от българските дипломатически мисии. Посолството в Москва следи развитието на ситуацията и е поискало информация за пътниците на борда.   Български граждани, които желаят да получат актуална информация за обстановката или да подадат сигнал за техни близки, могат да го направят на дежурния телефон на посолството на Република България в Москва +7 495 234 0226, както и на денонощния телефон за съдействие на български граждани в чужбина на дирекция „Ситуационен центъ‪р” ‪+359-2-948-2404; +359-2-971-3856, съобщиха от МвнР.   Самолетът Ан 148, който е бил от 7 г. в експлоатация, е извършвал полет от Москва за уралския град Орск. Машината се е разбила в Раменски район край Москва. Руските информационни агенции съобщиха, че на борда е имало общо 71 души - 65 пътници и 6 души екипаж. Според РИА Новости никой не е оцелял при катастрофата.   \"По-малко от 10 минути след излитането от Домодедово за Орск самолетът на \"Саратовски авиолинии\" изчезна от радарите, а екипажът не влизаше във връзка. На борда имаше 71 души – 6 члена на екипажа и 65 пътници”, съобщи ТАСС.   В Подмосковието бяха открити отломки от разбилия се малко по-рано днес руски пътнически самолет. Причина за катастрофата може да са станали метеорологичните условия, грешка на екипажа или техническа неизправност, съобщи източник от службата за извънредни ситуации.   Източникът допълни, че не е имало екстремни природни условия. Към мястото на падането са излетели спасителни вертолети. Руски информационни агенции предадоха, че очевидци от село Аргуново в Подмосковието са видели горящ самолет, който пада от небето. В някои медии се появи информация, че Ан-148 може да се е сблъскал с вертолет на \"Поща на Русия\", но от тази компания ги опровергаха.   Части от самолета са паднали върху обширен район около мястото на катастрофата. Руският министър на транспорта Максим Соколов е тръгнал към мястото на предполагаемото падане на самолета Ан-148 на \"Саратовските авиолинии“.", "date": "2018.02.11", "title": "Външно министерство: Няма данни за българи на борда на разбилия се руски самолет"}
{"url": "http://epicenter.bg/article/Plashtame-po-560-leva-dnevno-za-izdrazhka-za-evrodelegat/147021/2/0", "text": "Около 560 лева на ден излиза издръжката на един евроделагат, който идва у нас за събитията около БГ председателството на ЕС. Това показват данните от нова обществена поръчка, която ресорното министерство е обявило по неотложност. Тя е на стойност 600 000 лева и е за организиране на събития, хотелско настаняване на делегатите, вътрешен транспорт, кетъринг – от кафе-паузите до вечерите, през сувенирите, които всеки получава като подарък, до посещения в музей, пише „Монитор“.   Максималният брой участници за едно събитие е 200 души. Така крайната цена за нощувка със закуска на чуждестранните гости не трябва да надвишава 260 лева на човек. Цената на вечерята за единичен куверт ще е до 100 лева, а обядът – 50 лева. При консумация от бюфета сумата не трябва да надвишава 50 лева. Кафе-паузата пък трябва да минерална вода, кафе, чай, мляко или сметана, безалкохолни напитки, дребни сладки и соленки.   Това се полага на всеки делегат или друг гост, като сумата е 10 лева на човек. Когато става дума за събития в чужбина, то цената е до 20 кинта. По време на дадена конференция всеки участник трябва да бъде регистриран и да получи презентационни материали, които пък не може да надвишават 5 броя за всеки участник и са с обем до 15 страници всеки.   Крайната цена за тази услуга е по 20 лева на човек. За слушалките за превод пък ще отидат по 8 лева за една бройка. Всеки делегат получава подарък със сувенири при посещението си в България, като това ще коства до 80 лева. Ако в програмата е предвидено посещение на музей, галерия или други забележителност, то цената е до 20 лева на човек. В поръчката са заложени и други разходи, като например осигуряване на екскурзовод с английски език до 200 лева на ден, общо 750 лева на ден за вътрешен транспорт у нас и наем на автобусите, както и между 2000 и 3000 лева на ден за наем за залите за конференции, около 1200 лева на ден е техниката за симултанен превод с една преводаческа кабина. Крайният срок за подаване на оферти от страна на фирмите вече изтече, но все още не е обявено колко компании са кандидатствали и коя от тях е победител.    Всъщност страната ни задели общо 150 млн. лева за БГ председателство, по 50 млн. лева за трите години от 2016 до 2018-та, като това включва и предварителната подготовка и обучението на чиновниците, през ремонта на НДК, до системите за сигурност и акредитация на делегатите.", "date": "2018.02.11", "title": "Плащаме по 560 лева дневно за издръжката на евроделегат"}
{"url": "http://epicenter.bg/article/Voennosluzheshti-ot-Suhopatnite-voyski-shte-uchastvat-v-mezhdunarodno-uchenie/147023/2/0", "text": "Военнослужещи от състава на Сухопътните войски ще участват в съвместна коалиционна подготовка \"BLACK SEA ROTATIONAL FORCE - PLATINUM EAGLE 18 - 1″, която ще се проведе от 12 до 16 февруари на учебен център „Бабадаг” - Република Румъния.   В \"BLACK SEA ROTATIONAL FORCE - PLATINUM EAGLE 18 - 1″ ще вземат участие военнослужещи от САЩ, Румъния, Грузия, Молдова и Украйна. Българското група е в състав от 30 военнослужещи от 29 механизиран батальон – Шумен и е ръководена от старши лейтенант Валентин Джамбазов.   По време на съвместната подготовка ще се проведат огневи тренировки с леко стрелково оръжие, ще се отработват тактически задачи в състава на взвода при настъпление и отбрана и ще бъде оттренирани командването и управлението при изпълнение на бойна задача.", "date": "2018.02.11", "title": "Военнослужещи от Сухопътните войски ще участват в международно учение"}
{"url": "http://epicenter.bg/article/Radev-izprati-saboleznovaniya-do-Putin-sled-samoletnata-katastrofa/147025/2/48", "text": "Президентът Румен Радев изпрати съболезнователно послание до президента на Руската федерация Владимир Путин по повод катастрофата на пътнически самолет, отнела живота на  в Подмосковието.   \"С огромно съжаление научавам новината за тежката катастрофа на руския пътнически самолет край град Москва, в резултат на която са загинали пътниците и екипажът му“, пише държавният глава в своето послание.   Румен Радев изрази най-дълбоки съболезнования на близките и семействата на загиналите в трагичния инцидент.", "date": "2018.02.11", "title": "Радев изпрати съболезнования до Путин след самолетната катастрофа"}
