{"url": "http://epicenter.bg/article/Mlad-balgarski-uchen-s-nagrada-ot-YuNESKO-za-izsledvaniyata-si-na-virusite/167858/2/0", "text": "Доктор Магдалена Баймакова, млад български учен, е с награда от ЮНЕСКО, съобщи БТВ. Всяка година световната организация връчва национални стипендии на жени учени. Една от големите награди тази година у нас е за доктор Магдалена Баймакова. Тя е на 35 и вече е една от най-изявените жени учени у нас. Избира своя път, водейки се от детската си мечта.   „Още от дете мечтаех да бъде лекар, породено от лична житейска история. Имахме болен в семейството и смятах, че медицината прави чудеса и че може да лекува хората”, разказа д-р Магдалена Баймакова в репортаж на БТВ. Вече 9 години д-р Баймакова се посвещава на изследването на непознати в България вируси. \"Ние се отдаваме повече на работата, отколкото на близките, но пък това е кауза, това сме избрали и няма място за оправдание. Имам малка дъщеря\", споделя д-р Баймакова. Запитана зали ж ертва от времето си от нея в името на науката, тя казва: \" През всичките тези години не съм спряла да работя и да творя, и тя го разбира, и се надявам в бъдеще да ме последва.\"   Д-р Баймакова печели стипендия от 5000 евро заради проучванията си в областта на хепатит Е. „Той е петият от вирусите, атакуващи черния дроб. И съответно се е появил на научното поле последен и затова е малко известен сред нас”, обясни д-р Баймакова. И може би, тя единственият лекар, който говори за вирусите с любов. „Хепатит Е се отличава от останалите хепатити затова, че се среща все още и сред животните и това го прави един изключително очарователен вирус, който привлича нашия интерес. Пациентите не са длъжни да познават нашите болести, но е наша отговорността да бъдем откровени с тях и да отделим време и внимание, и да ги информираме. Те имат нужда от това”, категорична е д-р Баймакова.   Разкрива ни и тайната на успешната жена учен: „Трябва да бъдем гъвкави, адаптивни, страшно упорити и трудолюбиви, за да може да успеем”, допълни тя.  ", "date": "2018.11.10", "title": "Млад български учен с награда от ЮНЕСКО за изследванията си на вирусите"}
{"url": "http://epicenter.bg/article/Korneliya-Ninova--Az-sam-alternativata-na-Boyko-Borisov-v-oblastta-na-politikite/167828/2/0", "text": "Така отговори в предаването „Седмицата“ по Дарик радио лидерът на БСП Корнелия Нинова на въпрос иска ли да бъде министър-председател.   Корнелия Нинова коментира искането на прокуратурата за снемането на депутатския имунитет на Елена Йончева, като нарече странни обвиненията за пране на пари. Нинова попита още  На въпроса, дали Елена Йончева да бъде номинирана за евродепутат, Нинова каза, че е рано за подобен разговор. Нинова критикува промените в местни данъци за автомобилите и посочи, че е посъветвала кметовете на БСП да се придържат към най-ниските ставки за данъците.   „Ако управляваше БСП, щеше да е различно: финансирането да върви с промяна в моделите“, категорична бе Нинова. „Не просто наливане на пари, а даване на пари с ефект, който да стигне до хората“, допълни тя.   , каза още лидерът на БСП Корнелия Нинова пред Дарик радио. Тя уточни, че мотивите изглеждат интересно- за пране на пари за закупуване на фотокамери и техника за снимане на филми в Сирия. „Странни са всички тези неща“, каза тя и припомни, че \"сигналите\" започнаха от ГЕРБ- от Антон Тодоров, Делян Добрев, Тома Биков,  всички тези обвинения по времето на Кумгейт. Тя уточни, че при проф. Георги Михайлов обвиненията започват  след ярките му прояви по вота на недоверие за здравеопазване. „Две остриета на БСП! Опозицията не управлява, не раздаваме обществени поръчки“, каза Нинова. Тя коментира, че Елена Йончева разполага с документи, които водят до изводи за корупция и злоупотреби, като подчерта, че става въпрос за трасето край Своге, където стана катастрофата. Тя обясни, че става въпрос за протокол, направен години преди катастрофата, в който различни институции констатират нарушенията и злоупотребите при строителството на отсечката и казват, че незабавно трябва да се коригира, но никой не си е мръднал пръста. „Някой трябва да носи отговорност- защо някой, цяла година, е проспал тази препоръка“, попита Нинова. Тя коментира, че депутати са поискали обективна проверка на обстоятелства - искат информация, искат независима лаборатория. Корнелия Нинова каза, че при срещата си със строителната камара,  е гарантирала, че при смяна на управлението ще има ред, правила, закон и всички ще бъдат равнопоставени, че никой няма да бъде изнудван да връща пари от обществени поръчки.  - отбеляза лидерът на БСП.  „ Различното в правенето на Алтернативния бюджет е, че не както друг път, наддаваме - те дават 500 млн. за здраве, ние 600 млн., те за социални помощи - 100, ние 120. Това не решава проблема. Различното е, че предлагаме финансирането да върви с промяна в моделите“-каза Корнелия Нинова по темата за бюджета. Тя изтъкна, че дадените от правителството 500 млн. за здравеопазване не намаляват цената на лекарствата, не правят здравеопазването по- достъпно, не задържат лекарите, не подготвят нови медицински сестри. „Нашият бюджет решава точно това. Не просто наливане на пари, а даване на пари с ефект, който да стигне до хората“, поясни Нинова. Тя коментира, че в Алтернативния бюджет е заложено за образованието пари да се дадат за безплатни учебници до 12 клас. „Не са много пари, но биха помогнали на много хора“, подчерта тя. Нинова обясни, че друго предложение е да има един учебник по предмет за цялата страна. „Няма система в образованието, колкото и пари да се наливат“, коментира лидерът на левицата. „ Приетото от правителството решение казва, че кметовете и общинските съветници вземат решението за увеличението на данъка за стари автомобили и слага граници „от- до“ в числа. Това, с което се обърнах към нашите кметове е – направете усилие да се придържате към долната граница“, каза Нинова по темата за увеличаващите се данъци за стари автомобили. Тя поясни, че хората не са виновни, че са бедни, за да карат стари коли. Нинова смята, че е по- добре да се направи усилие да бъдат повишени доходите. „Въпрос на приоритети е да се помогне на хората“, категорична бе тя. Корнелия Нинова препоръча да се направи и друго за здравето на хората– да намали ДДС на лекарствата или да се платят дълговете на общинските болници, за да не се закриват, или най-накрая да има програма за профилактика. , аргументира се Нинова. „Ще изпратим хора, които ще отстояват политиките на България и на БСП“, изрази увереност лидерът на БСП. Тя обясни, че има няколко неща от които няма да отстъпи - от позициите за Истанбулската конвенция и за Пакта за миграция на ООН. Нинова коментира, че в пакта има хубави текстове, които касаят нашата диаспора, но между добрите текстове, с дребен шрифт, има тревожни неща, например - да се издават документи за самоличност на хора, които са пристигнали без такива. „Ние сме за помощ на бежанците при война- това е международно, българско човешко право, но разширяването на кръга на миграция по екологични, икономически и социални причини е опасност“, обясни Нинова.   , категорична бе Нинова. Тя изрази увереност, че е алтернативата на Бойко Борисов, но в политиките, не в постовете.       ", "date": "2018.11.10", "title": "Корнелия Нинова: Аз съм алтернативата на Бойко Борисов в областта на политиките!"}
{"url": "http://epicenter.bg/article/Tsveta-Karayancheva--Dnes-otnovo-ima-grozni-i-mrachni-prorochestva-za-smartta-na-balgarskata-demokratsiya-/167833/2/0", "text": "    Преди 29 години на днешната дата започна един дворцов преврат. Част от върхушката на комунистическата партия се изправи срещу друга част. Победи телите във вътрешно партийния преврат светкавично задействаха предварителната си стратегия.  Куфарчета с милионно съдържание минаха в правилните ръце; бяха пуснати в действие полу-криминални отряди, които скоро станаха чисто криминални; машината за унищожение на документи на ДС заработи на пълни обороти; един мораториум върху външния дълг постави държавата в риск да се превърне в парий пред световната общественост; заложени бяха капаните на нечовешките зими на Луканов и Виденов, когато един човешки живот се измерваше с това можеш ли да се наредиш на опашка за хляб и мляко в три през нощта и да оцелееш до края на опашката, и можеш ли да оживееш с месечна пенсия, равна на три долара.    Докато приближени на партийните велможи ограбваха банки и изтърбушваха предприятия.   \r\n Впрочем, част от стратезите на тези арогантни, безсрамни, презиращи нормалните хора политики до ден днешен се изявяват по университети и телевизии. И нямат срам. Никога няма да имат срам. \r\n   \r\n И все пак, планът на комунистическата върхушка някакси не успя да проработи в пълния си „блясък“. \r\n Гражданските протести свалиха и Луканов, и Виденов. \r\n С помощта на гражданската енергия България влезе в чакалните на ЕС и НАТО. И после с помощта на огромно национално усилие и обединение успя да постигне членство и в двете организации. \r\n   \r\n През тези сложни и бурни години гражданското общество успя да остане будно, и гневно, и на страж. \r\n Да, имаше и кебапчета по избори, и натиск върху безправни работници, и контролиран вот. \r\n А днес отново има грозни и мрачни пророчества за смъртта на българската демокрация и рухването на гражданските свободи. \r\n   \r\n И това се случва на фона на неоспорими факти. На фона на една България, която се утвърждава като регионален лидер на Балканите. \r\n На фона на една България, която се утвърждава и е призната за лоялен европейски партньор, чийто глас се чува. На фона на една България, която, според последните икономически прогнози, ще е на пето място по икономически растеж в целия съюз. \r\n Сериозно, можели ли сме дори да мечтаем за това преди 30 години? \r\n   \r\n Чакайте малко. Ако историята на последните тридесет години ни е научила на нещо, то е, че българският гражданин е натрупал достатъчно опит от срещи с фалшиви пророци. И е научил как да ги наказва. \r\n", "date": "2018.11.10", "title": "Цвета Караянчева: Днес отново има грозни и мрачни пророчества за смъртта на българската демокрация "}
{"url": "http://epicenter.bg/article/Radev-s-komentar-za-krititsite-na-slovoto-mu--Koe-ot-tova--koeto-kazah--ne-e-istina-/167836/2/0", "text": "  В него държавният глава предупреди, че демокрацията в България е застрашена.  , както му е вменено като функция от българската  Конституция. Президентът Румен Радев не може да излезе от сянката на БСП\".   На друг въпрос на Канал 3 - за задочния спор Макрон - Тръмп по идеята на френския президент за създаване на единна европейска армия, Румен Радев отговори: \"Тепърва ще продължава дебатът по тази тема, мога да кажа, че това е въпрос, който не се решава изведнъж.   Когато въпросът се постави остро на срещата на НАТО в Брюксел тази година, аз заявих ясна позиция. От една страна \"да\" - европейските държави трябва да отделят повече средства за сигурност. Но от друга страна НАТО не е борса, на която можеш да си купиш сигурност. НАТО е съюз на суверенни държави, обединени от общи цели, от общи ценности. Така че сигурността не се измерва просто в пари\".", "date": "2018.11.10", "title": "Радев с коментар за критиците на словото му: Кое от това, което казах, не е истина? Да кажат!"}
{"url": "http://epicenter.bg/article/Tsetska-Tsacheva--Bonusi-sa-razdadeni-ne-samo-v-Agentsiyata-po-vpisvaniyata/167837/2/0", "text": "  „Във вчерашната нарочна пресконференция информирахме представителите на медиите, че съгласно действащата наредба за възнаграждение на служителите в държавните администрации, която е в сила от 2012 г., е предвидено нормативно възможността във всички администрации. Тук искам веднага да заявя, че бонуси са раздадени не само в Агенцията по вписванията“, коментира Цачева и обясни, че това е нормативен акт, който се отнася за всички администрации, но е разбираемо защо Агенцията е във фокуса на вниманието с оглед безпрецедентния срив, който се случи това лято в Търговския регистър.   „Важно е да се знае и още едно число, че средномесечната сума на възнагражденията за всички тези служители в нея е над 815 000 лв. Това не са суми, които се раздават процентно на равно по всичко. Действително сривът на Търговския регистър доведе до затруднения в цялостния стопански живот в страната. Нямаме загубена информация или заведени дела. Вярно е, че по време на кризата в Търговския регистър, други три регистъра работиха. Назначила съм проверка от Инспектората на Министерството на правосъдието със задача да провери дали има нарушения на наредбата и на вътрешните правила при определяне на бонусите“, допълни тя и подчерта, че министърът на правосъдието няма отношение нито към определянето на кои лица, нито към размерите на тези бонуси.  „За нуждите на регистрите има предвидени средства и за календарната 2018 г., и допълнително за цялото Министерство 2,5 млн. лв. за бюджета за 2019 г., които по-голямата част са за Агенцията по вписванията. Много ми се иска да заявя, че няма да спре Търговския регистър, но се работи с техника. Няма вече опашки в Агенцията по вписванията. Създадена е организация, така че да няма затруднения за бизнеса“, каза още Цецка Цачева. ", "date": "2018.11.10", "title": "Цецка Цачева: Бонуси са раздадени не само в Агенцията по вписванията"}
{"url": "http://epicenter.bg/article/Hristo-Smolenov--Bitkata-za-spasyavaneto-na-hristiyanska-Evropa-e-i-borba-za-spasyavane-na-demokratsiyata/167838/2/0", "text": "Битката за спасяването на християнска Европа означава и борба за спасяване на самата демокрация. Това каза за седмичното обзорно предаване „Метроном“ на Радио „Фокус“ Христо Смоленов, експерт по антитероризъм. Той бе един от инициаторите за учредяване на „Екогласност“ и на Русенския комитет през 1988 година и гостува в предаването по повод 29-годишнината от началото на демократичния преход. „Промяната беше необходима. Закостенелият административно-команден феодализъм, който беше подменил тезата за социализма, премина в банков феодализъм. Хората си мислеха, че отиват в „Дисни ленд“, но се оказаха в „Джурасик парк“. В този „Джурасик парк“ вилнеят и досега монополи, олигарси, соросоиди и други „генно модифицирани организми“. А различни НПО-та, които също са ГМО-та искат отпадане на националните граници, разбиване на тези огради, които сдържат апетитите на плячкосващите държавите корпорации от голям международен калибър. Голямата битка е срещу международно-организираната престъпност, която първа се възползва от голямата промяна, наречена „глобален неолиберализъм“, обясни Христо Смоленов. Според него „призраците“ на Гьобелс и Лев Троцки са се обединили и опустошават съвременна Европа - от една страна Гьобелс със своите психологически похвати на водене на пропаганда и от друга Лев Троцки, който се е внедрил в теорията и практиката на неолиберализма. Наблюдава се как манипулацията на общественото съзнание заварва хората неподготвени да различават големите лъжи от техните мечтани истини, които остават зад хоризонта, допълни Смоленов.  ", "date": "2018.11.10", "title": "Христо Смоленов: На 10 ноември хората мислеха, че отиват в Дисни ленд, но се оказаха в Джурасик парк"}
{"url": "http://epicenter.bg/article/Kolyo-Kolev--Destabilizatsiyata-na-upravlyavashtite-e-produkt-na-sobstvenite-im-deystviya/167839/2/0", "text": "Дестабилизацията на управляващите е продукт на собствените им действия, а не е заслуга на една или друга опозиционна политическа сила. Така социологът Кольо Колев коментира изминалата политическа седмица за седмичното обзорно предаване „Метроном“ на Радио „Фокус“. Според него отделните политически формации в опозиция – БСП, ДПС и „Воля“ се възползват от тези грешки, играейки своята политическа игра. „В резултат от това хората си казват „това е крадлива държава и управление, което гледа всячески и още веднъж да ни бръкне в джоба“. Коренът на злото не са действията на опозиционните партии – това, което торпедира ГЕРБ, са грешките на самата партия. Непрекъснатите скандали, които до голяма степен са породени от негативната селекция в администрацията в продължение на близо 10 години, води до все повече и повече кризи и нанася тежък удар – имиджов и политически – върху управляващите“, обясни Кольо Колев.   Малко вероятно е сегашното правителство да издържи до евроизборите през 2019 година, прогнозира социологът. „Ако все пак управляващите устискат и през месец май догодина постигнат високи резултати – това ще им подейства стабилизиращо. Сегашното назряващо недоволство на избирателите би пренасочило електорат не толкова към опозицията, колкото към екзотични политически формации“, каза още той.  ", "date": "2018.11.10", "title": "Кольо Колев: Ако властта устиска до евровота и постигне висок резултат, ще се стабилизира"}
{"url": "http://epicenter.bg/article/Elena-Yoncheva--Napuskam-parlamenta--ako-se-potvardi--che-kachestvoto-na-magistralite-ni-e-po-normativ/167840/2/0", "text": "Това пише на своята стена във фейсбук Елена Йончева, отговаряйки на призива на Камарата на строителите да напусне парламента, защото с исканията за проверки уронва престижа на българските строителни фирми.     Бих искала да уведомя Камарата на строителите, че съм готова да напусна парламента, каквото е и тяхното искане. При условие, което е напълно изпълнимо. След като се потвърди, че качеството на магистралите отговаря на нормативните изискванията, си подавам оставката като народен представител.   За да се извърши тази проверка, очаквам АПИ – агенция пътна инфраструктура, да разреши извършването на техническа експертиза в лицензирана европейска лаборатория на качеството на автомагистрали Тракия, Хемус, Струма, Марица и на път I – 1, път II – 18.   Ще напомня - вчера от Камарата разпространиха официално съобщение, в което казват : “Ние настояваме оставките на депутатите Елена Йончева, Христо Проданов, Крум Зарков и Георги Свиленски, които стоят зад искането за експертиза, с внушениието, че от българските магистрали се краде, да подадат оставки”.   Поводът е именно внесеното в АПИ искане за независима техническа експертиза на магистралите. В становище на браншовата организация се посочва, че това е \"пореднатадоза политическо говорене, което има за цел да извлече дивиденти за сметка на авторитета на българските строители\". Ако не бъдат взети мерки до 18 ноември относно публичното поведение и отправяните обидни към бранша твърдения, камарата и нейните фирми членове ще предприемат стъпки към граждански протести, заканват се още в обръщението.", "date": "2018.11.10", "title": "Елена Йончева: Напускам парламента, ако се потвърди, че качеството на магистралите ни е по норматив!"}
{"url": "http://epicenter.bg/article/Granichen-politsay-prostrelya-svoy-kolega-na-letishte-Sofiya/167857/3/0", "text": "Граничен полицай пострада на летище София, съобщи БТВ. При почистване на оръжие полицай е прострелял колежката си в китката на ръката. Тя е ранена леко без опасност за живота и е настанена във ВМА. Инцидентът е станал по невнимание, в служебно помещение, а не между пътниците, уточниха от МВР. Сигналът е постъпил в 18.30, Спешна помощ е пристигнала веднага. Изясняват се всички факти и обстоятелства около инцидента. По разпореждане на директора на ГД \"Гранична полиция\" главен комисар Светлан Кичиков е започнала проверка по случая.    ", "date": "2018.11.10", "title": "Граничен полицай простреля свой колега на летище София"}
{"url": "http://epicenter.bg/article/Rumyana-Kolarova--GERB-zagubi-perspektivata-kade-otivat/167842/2/0", "text": "Това каза за седмичното обзорно предаване „Метроном“ на Радио „Фокус“ политологът доц. Румяна Коларова в коментар за политическите и обществени тенденции през изминалата седмица.     „Ако има дестабилизация на правителството, тя не е свързана с някакъв вид парламентарна игра. Управляващите подцениха българските граждани.   . Чрез държание от типа „Орбан“ управляващите се нахъсваха, че ще натрупат подкрепа.  „Обединени патриоти“ или съветниците в ГЕРБ, които търсят радикализация вдясно на ГЕРБ , обясни доц. Румяна Коларова.   ГЕРБ беше печеливша като център-дясно формация, която е печелила и център-ляво гласове, припомни тя. Доц. Коларова изрази надежда, че бъдещето на правителството няма да бъде заложник на опозиционните партии.  ", "date": "2018.11.10", "title": "Румяна Коларова: ГЕРБ загуби перспектива къде отиват и къде е електоралната им основа"}
{"url": "http://epicenter.bg/article/Parvan-Simeonov--Dramatizmat-ot-90-te--za-shtastie--si-otide/167798/11/0", "text": "Плюсовете от промяната, която беше извършена на 10 ноември 1989 г., са ясни. Студената война свърши с победа на западния свят и ние, като част от победените, преминахме към него. Това донесе на обществото ни няколко големи плюса и възможности, които произтичат от политическата и икономическата свобода.  Оттук обаче започват въпросителните.   Около нас имаше войни, затова, честно казано, отговорът е „можеше да бъде и по-лошо“. Но   Дълго отлагахме икономическата трансформация, докато икономиката залиня, загуби конкурентноспособност, стана все по-неадаптирана в новите условия, разпарчетоса се, дойдоха фирмите на входа и на изхода на предприятията. Когато след 1997 г. започнахме да правим структурна реформа, вече нямаше какво да се реформира.      - теоретиците ще кажат на какви позиции сме по качество на демокрацията, но едва ли сме постигнали завидни нива. Така или иначе, формата я постигнахме, но съдържанието е икономическо.    Когато решихме да раздържавяваме, някои предприятия струваха по един лев. На много хора всичко това изглежда като кражба и вероятно то е кражба. Но към онзи етап много малко неща вече бяха възможни.  От основната ни грешка – забавянето на икономическите промени, произтича днес проблемът, че по редица показатели сме на дъното на Европейския съюз.    Дивият капитализъм трябваше да мине в началото, но ние се мъчехме да отлагаме, измисляхме някакви масови приватизации, пуснахме преди това реституцията, връщането на земята в реални граници и други експерименти, които нанесоха само по-голяма щета, вместо полза. В икономиката на България имаше готови за раздържавяване живи структури с добър мениджмънт. Шест-седем години по-късно те вече бяха годни само за скрап. Накратко,      Постигнахме частна собственост, пазар, либерална демокрация, членство в ЕС и НАТО. Преходът свърши в началото на този век. Сега живеем в постпреход. Трябва да се разделим с илюзията, че нещо хубаво предстои. То може да предстои, но ако си го изработим.  Друга илюзия, с която трябва да се разделим, е, че това, към което сме прехождали е задължително успешно и добро.   Ето че голяма част от либералните догми, които ни се разказваха за края на историята и прочее, са подложени на преформатиране. Може да се окаже, че ние сме прехождали, но междувременно голяма част от нещата, към които сме прехождали, също са подложени на преосмисляне.   Големият сблъсък на проекти, на визии, на геополитически разкази свърши – с ясната победа на западния разказ. Не спорим дали да влизаме в НАТО или не. Няма сблъсъци на жълтите павета „за“ или „против“ натовската намеса в Югославия.   Сега се говори всеки ден. Ние вече мислим в детайлите, а не генерално. Обсъждаме кусурите, защото сме вътре, а не го мислим като мечта.    Това е абстрактната причина, а по-земната е икономиката. В началото на 90-те хората или усещаха лоши промени през джоба си, или ги предусещаха, или искаха добри промени за портфейла си. Сега знаят, че икономиката се движи по-равно, без амплитуди. Температурата намалява. Хората ще ви кажат, че живеят зле и ще бъдат прави, разбира се. Но драматизмът от 90-те, за щастие, си отиде.", "date": "2018.11.10", "title": "Първан Симеонов: Големият дефицит на българския преход е икономическият подход"}
{"url": "http://epicenter.bg/article/-D-r-Kaloyan-Metodiev--Dnes-se-pitame-zashto-bay-Ganyo-otnovo-smaza-Aleko-/167797/11/0", "text": "От гледна точка на цивилизационен избор се взеха правилните решения, които да ни върнат в европейска орбита. Това бе изборът и на всички останали в нашата референтна източноевропейска група. България безспорно се промени в положителна посока с усилията на мнозина – от старците от старите партии до младите по площадите.  В първите години   Постепенно нещата се успокоиха, влязоха в някакво русло и последните години се извратиха до степен днес да се питаме защо сме най-бедните, умиращите, корумпираните, отчаяни и търпящи в рамките на най-богатия клуб в света.    Защо позволихме на определени лица да говорят и насаждат мантрата синьо-червена мъгла и да пленят държавата?  Мисля, че някъде по време на тоя процес обществото се предаде, отказа се, сви се, почна масово да бяга, дори буквално, изгуби надеждата и енергията си.  В Източна Европа до 1989 година бяхме на предпоследно място по показатели и развитие. След 10-ти ноември голямата ни цел бе да  догонваме. Днес, в същата група, с която вече повече от 70 години се движим в исторически комплект, сме твърдо на последно място. Много е тежко да си последен в нещо, почти като проклятие. Според мен,    - Колко дълго може да продължим да живеем така?  - Еволюционна или революционна промяна искаме?  - Какво сме готови да жертваме?   са също толкова прости.   не можем да продължаваме дълго така.    късно е за еволюционни промени.    - единственото, което не може да се жертва е името на държавата - няма система, която да не може да се разтърси, а всичко, което ни пречи да напредваме и ни бави да изпреварваме другите, трябва да се отстранява. Трябва силно лидерство, което да работи за ускорено развитие. ", "date": "2018.11.10", "title": " Д-р Калоян Методиев: Трябва силно лидерство, което да работи за ускорено развитие "}
{"url": "http://epicenter.bg/article/Tramp--Prizivat-na-Makron-za-evropeyska-armiya-e-mnogo-obiden/167806/7/0", "text": " Американският президент Доналд Тръмп в петък нарече призива на Еманюел Макрон за европейска армия, която да се защитава срещу заплахи от страна на различни сили, включително САЩ, като \"много обидни\", давайки войнствен тон на посещението си в Париж, посветено на Първата световна война, предава AFP. Веднага след като Тръмп кацна в Париж за честванията, отбелязващи края на Първата световна война, той коментира в социалната мрежа „Туитър“ по повод призива на френския президент. \"Президентът на Франция Макрон току-що предложи Европа да изгради своя собствена военна сила, за да се предпази от САЩ, Китай и Русия\", коментира американският президент, цитирайки изказването на Макрон три дни по-рано. \"Много обидно, но може би Европа трябва първо да плати справедлив дял в НАТО, който САЩ субсидира много!\", добави той.   \r\n Освен сигурността, сред темите на разговора ще са Сирия и Иран. Преди визитата от Белия дом съобщиха, че това е единствената двустранна среща в програмата на президента. Това сложи край на очакванията за евентуални разговори очи в очи Путин - Тръмп. \r\n   \r\n \r\n В следобедните часове френският президент ще посети заедно с германския канцлер гората край Компиен, на 60 км северно от Париж. Там във вагона на главнокомандващия съюзническите сили маршал Фош, Германия обявява капитулацията и подписва примирието, което слага край на Първата световна война. Това става в 11 ч на 11 ноември 1918 г. Така след четири години на кръвопролития на континента, тътенът на оръжията най- сетне заглъхва. \r\n   \r\n Тази вечер френският президент дава вечеря за лидерите в Музея Орсе, а преди нея гостите ще разгледат изложба на Пикасо. \r\n Утре пред Триумфалната арка в Париж ще бъде церемонията, която ще започне точно в часа на влизането в сила на примирието - 11 френско, 12 ч българско време. \r\n   \r\n \r\n   \r\n Годишнината и поуките. \r\n Близо 15 милиона отнети човешки живота, дори повече са осакатени, изчезнали, умрели от глад. На този ужас се слага точка на 11 ноември 1918 година. 100 години по-късно Франция става център на тържествата по повод края на Първата световна война. Днес и утре там ще се събират около 60 световни лидери, включително германският канцлер Ангела Меркел, президентите на САЩ Доналд Тръмп и Русия Владимир Путин. Там ще е и българският държавен глава Румен Радев.  ", "date": "2018.11.10", "title": "Напрежение в Париж! Тръмп: Призивът на Макрон за европейска армия е много обиден"}
{"url": "http://epicenter.bg/article/20-raneni-pri-katastrofa-na-bus--palen-s-bezhantsi--v-Gartsiya/167808/7/0", "text": "В Гърция е станало тежко ПТП с участието на микробус, пълен с бежанци – един човек е загинал, а 20 са ранени, съобщава солунското електронно издание Thestival.gr, цитирано от РИА Новости и \"Фокус\". Инцидентът е станал в 20.30 часа местно време (съвпада с българското време) на изхода от Солун при Враснон. Сблъскали са се микробус, пълен с бежанци и товарен автомобил. \"Съобщава се, че инцидентът е станал по време на полицейско преследване\", - пише изданието. В резултат на произшествието един човек е загинал, а 20 са ранени, от които пет деца. Едно от тях е получило черепно-мозъчна травма. На място са пристигнали 12 линейки. Всички пострадали са транспортирани до болници в Солун.  ", "date": "2018.11.10", "title": "20 ранени при катастрофа на бус, пълен с бежанци, в Гърция"}
{"url": "http://epicenter.bg/article/S-prof--Eva-Sokolova-do-Egipet--Livan-i-Maroko--Evgeni-Minchev-za-nedostapnite-klubove-v-London/167834/10/0", "text": "Като си имаме в Покана за пътуване нова рубрика –  , си я ползваме по предназначение. В това издание тя е повече екзотична, отколкото вкусна.   В съвременната кухня навлизат бонбони от щурци, снакс от пържени скакалци, оризови хлебарки, които по съдържание на протеин нямат равни…  На европееца все още му се повдига от мисълта, че може да изяде това, което с ненавист убива с чехъла. Но статистиката твърди, че близо 2 милиарда души на планетата се хранят с насекоми.   В Китай пък от столетия ядат и  . Според една от легендите, през седми век императорската армия била изтласкана от Чингиз хан на скалист остров в Южнокитайско море. В пещерите там  гнездяли безброй лястовици, които изграждали домовете си от собствената си бързо засъхваща слюнка.   На войниците се налагало да се катерят по 50 метрови отвесни канари, да търпят лястовиците да ги кълват и драскат, докато бранят домовете си. Научили се да варят гнездата им няколко пъти по 5-6 часа, да отстраняват клечките, перата и пуха, за да задоволят глада си. Кипнатите с джинджифил и оризова ракия лястовичи къщи били не само питателни, ами се оказали незаменим деликатес за възстановяване на мъжката сила.   Рецептата по приготвянето им е останала почти непроменена през вековете. Гнездата се делят на „бели”, които птичките подготвят за щастлив семеен живот, но са ги прогонили преди да се настанят в тях, и на  „черни” – вече употребявани.   Естествено, белите са доста по-скъпи. Една кутия с шест почистени и готови за готвене гнезда може да достигне до 2500 долара. А малка порцийка,дори в азиатски държави с нисък стандарт, се предлага за соленичките 50 долара. При поднасянето им има всякакви вариации, вкл. и под формата на десерт, задушени с небет шекер.  Последен писък е нес кафето със стрити на прах лястовичи домове.   Баснословните цени на азиатския афродизиак и трудността по добиването му, принуждават търговците да превърнат непредсказуемия лов в банално, но ефективно производство. Строят изкуствени пещери с условия, максимално близки до природните –  грапавите стени имитират скалиста повърхност,  охлаждат ги с вода... И лековерните птички веднага се втурват да правят гнезда, които мигом ще бъдат откъснати, щом ги завършат.   Популярността на гнездата от азиатска лястовица, които в миналото са били достъпни само за императори, е създало световен пазар с годишни приходи от 5 млрд. долара.   Деликатесът, известен като \"хайверът на Изтока\", се продава на едро  по 1000-1500 долара за килограм. От него се произвеждат редица стоки - от кафе до кремове за лице. Основните му свойства са помощ за мъжката потентност, подсилването на имунната система, отлагане на старостта, цяр при астма и лошо храносмилане.   Първата гостенка в Покана за пътуване на сакралната дата 11.11. е професор пофизикохимия. Специализирала е като Хумболтов стипендиант в Германия, а докторската си дисертация е защитила в Московския химикотехнологичен институт Менделеев.   е автор на повече от дузина книги - учебници по специалността, научнопопулярни творби за деца и възрастни в областта на химията, есета за брака,  монография за своя род и дори на томче с изпитани готварски рецепти.   С покойния си съпруг, известния юрист и парламентарист Йордан Соколов, споделят разнообразни интереси в областта на музиката, изобразителното изкуство и литературата, но една от най-големите им общи страсти са пътешествията. Техният брак, продължил 45 години, е ярка илюстрация на нашата рубрика „Инвестирайте в спомени“.   Последното място, което са посетили заедно Ева и Йордан Соколови е Египет. Но при гостуването си в студиото достолепната дама разказва за пътувания до Ливан, Мароко, Норвегия, Гърция и Германия.  Проф. Ева Соколова е пътешественик на духа и несломим любител на приключенията.   Откакто нискобюджетните компании превърнаха самолетите в градски автобуси, почти всеки може да стигне до Лондон.  Днес в Покана за пътуване, обаче, ще посетим онези кътчета в британската столица, в които трудно можеш да попаднеш, дори и да си много състоятелен. Там те допускат само с препоръка. Наш гид из „тайния Лондон за богоизбрани“ няма нужда от представяне. Името му е достатъчно.  Просто  .   Куриозното е, че Евгени Минчев, който е отлично приет в частните клубове на Острова, още не се е качвал на Окото на Лондон. И тази идея не го влече. В  замяна на това е посещавал безброй пъти британския парламент по покана на лорд Астор ъф Хийвър, обича да пие чая си с Лейди Колин Кембъл, скандалната биографка на кралица Елизабет Втора и лейди Даяна.  А в прочутия клуб на Антон Мосимън е като у дома си и развежда виртуално слушателите из всичките му зали.   В родолюбивата рубрика   Теодор Борисов разказва за първия владетел на Третото българско царство -   и неговия родов замък край Дармщадт.", "date": "2018.11.10", "title": "С проф. Ева Соколова до Египет, Ливан и Мароко. Евгени Минчев за недостъпните клубове в Лондон"}
{"url": "http://epicenter.bg/article/Parvo-mezhdunarodno-izlozhenie-za-vnos-na-stoki-v-Shanhay/167860/10/0", "text": "Влакът-стрела Фусин /Фуксинг/, което в превод от китайски означава   „подмладяване”  ни отвежда за 4  и половина часа от столицата Пекин до бляскавия и искрящ Шанхай – икономическия и  финансов център на Китай, разположен на изток, в делтата на река Яндзъ.   Със завидната скорост от 350 км/ч,  с удобните кресла, с възможността да използваш  wi-fi и изключителното обслужване от красиви стюардеси, влакът-стрела е убедителен конкурент на самолетните полети. Неусетно  „прелитаме” разстоянието от 1222 км със сребристата композиция и пристигаме на гара Хунцяо. 22 милионният град ни посреща с цветна светлинна палитра – и – разбира се -  приветливата панда – символ на Китай, По пътя към Националния изложбен Център виждаме навсякъде логото на Първото международно изложение за внос /China International Import Expo - CIIE/, организирано от  Китайското министерство на търговията. И макар че трафикът в многомилионния град е както обикновено натоварен, придвижването до „четирилистната детелина” - сградите на изложението,   не ни отнема повече от час. Регулирането на движението и  предимствата за гостите на CIIE ни дават шанса да утолим нетърпението си и да успеем да присъстваме на  откриването на това мащабно и изклюително важно за Китай събитие. Идеята за реализирането му е лично на президента на КНР Си Дзинпин,  като за грандиозната организация  е създадено специално Бюро  към Министерството на търговия. Откриването В словото си при откриването Си Дзинпин нееднократно подчертава, че „…вратите на  Китай за внос  ще се отварят все повече и повече и  никога няма да се затворят.” Китай ще положи максимални усилия да разшири пазарите   си  и увеличи вноса, като се очаква общото количество на стоки и услуги, внесени в страната през следващите 15 години да  надхвърли 40 трилиона долара. „Китай е уверен в бъдещето на проекта „Един пояс, един път”, известен още като новия Път на коприната, макар че предстои  да се извърви дълъг път, това е само началото  на дългосрочното начинание”, подчертава китайският президента. „Нова ера, споделено бъдеще” В четирите огромни павилиона под формата на детелина на площ от над 3000 дка, типично  по китайски, всичко е в превъзходна степен – най-голямо, най-сериозно, най- модерно, най-посещавано…Повече от 3600 компании от 175 държави, региони и международни организации показватвъзможностите си за износ в Китай, като идеята е да се споделят  съвсем реално шансовете за  международно икономическо развитие и общ просперитет. За последните 9 години Китай запазва второто място в света по внос на стоки, чийто глобален дял е 10.2%. Страната е един от най-големите пазари в света за високотехнологични продукти като индустриални роботи, чипове и машинни инструменти. От 1 ноември в Китай влизат в сила намаления на митата за общо 1585 промишлени продукта, в това число машини, резервни части и суровини. Участниците Почетни гости на изложението CIIE са 12 държави - Бразилия, Канада, Египет, Германия, Унгария, Индонезия, Мексико, Пакистан, Русия, Южна Африка, Виетнам и Великобритания, а над 30 от 44-те развити страни са активни участници по време на изложението. Над 200 корпорации от списъка „Форчън Глобал 500”, както и  представители на бизнеса от страните на Г-20 присъстват  в мащабното събитие, като около една трета от участниците в изложението – над 1000 фирми от 50 държави  - са  в обхвата „Един пояс, един път”. Повече от 5000  доброволци – специално подготвени за събитието, млади и красиви китайски момчета и момичета предлагат помощта си на посетителите  на английски, японски, руски, арабски, испански, португалски и френски езици. Пътуване в бъдещето Продукти на високите и смарт-технологии са разположени в една от най-големите изложбени зони, на площ от 60 хиляди кв. м. Представени са над  100 съвършено нови продукта в областта на новите технологии - всичко, което може да съществува – като се започне от най-съвременно високотехнологично индустриално оборудване, цифрови измервателни системи, автомобили,уреди за енергоспестяване и опазване на околната среда, потребителска електроника и уреди, онлайн игри и домашни развлечения, облекло, аксесоари, медицинска техника и оборудване,  здравни продукти, допълващи медицината, нови комуникационни и информазционни технологии, аутсорсинг на услуги, креативен дизайн, туристически ресурси, маршрути, услуги, логистично обслужване…. Българското участие България бе достойно представена от 32 фирми и компании, разположени на три щанда, като акцент бе поставен върху хранително-вкусовата и селскостопанската продукция, козметика и парфюмерия, туризъм, вина, минерални води и т.н. Изключителен интерес отново предизвика българското розово масло, познато вече от доста време в Китай, но все още много търсено и високо ценено. Министър Емил Караниколов и водена от него делегация от бизнесмени обясняваха  лично на многобройните посетители на българските щандове възможностите за търговия и туризъм между България и Китай. „За последните десет години българският износ за Китай се е увеличил десет пъти,  като само през първото шестмесечие на 2018 е нараснал с 10 процента спрямо същия период на миналата година” .  Министър Караниколов добави още, че има много възможности, които тепърва ще бъдат използвани за по-нататъшното разширяване на българския износ за Китай, и подчерта, че България ще продължи да работи усилено.   тази тенденция да продължава.", "date": "2018.11.10", "title": "Първо международно изложение за внос на стоки в Шанхай"}
{"url": "http://epicenter.bg/article/Milena-Ivanova-Ea--Na-11-11--v-11-11-chasa-shte-se-otvori-edin-ot-nay-moshtnite-energiyni-portali/167861/10/101", "text": "11.11.2018 г. ще бъде един от най-мощните енергийни портали, които са се отваряли във времето и пространството. На този ден чрез комбинация от повторение на числото едно ще се извърши промяна на кармичния код на всеки човек, който пожелае това и е готов за промяна.   Хората ще имат възможност да измолят по-добро бъдеще за себе си, но за това е нужно да се подготвите предварително, да осъзнаете от какво негативно качество искате да се освободите в живота си и какво да поставите като добродетел на негово място.  11:11:11.11 ч. ще отключи личния проявяващ се потенциал на човечеството чрез разширяване на съзнанието, осъзнаване на новото в света, целите и посоката. Този ден ще бъде най-мощният отварящ се енергиен портал на десетилетието.  Числото 11 е господарско число, чиято вибрация много слабо се долавя от хората, защото енергията на този егрегор е много висока. Тук на земята числото 11 се проявява чрез по-ниската енергия на двойката.   Числото 11 е уникално творение, автентично изразяване и бърза проява. 11 дава много силен усет, интуиция и чувствителност. В него се съдържа искрата на запалване на 1-цата и успокояващите, чувствителни, психически подаръци на числото 2. В съчетание на двете 11 - господарското число, държи вибрацията на възнесението.  Ако погледнете формата на числото 11, то представлява два стълба, канал, който отваря директен портал между божественото вдъхновение и заземената проява. Изразено чрез тройна вибрация, числото (11:11:11) осигурява проявление лесно чрез лека скорост.  В нумерологичния запис на 11.11. 2018 г. се съдържат три двойки от числото 11. В нумерологията записът на числовия ред изглежда по този начин. 11.11.2018 г. =(1+1=2) - ден, (1+1=2) - месец, (2+0+1+8=11=2) - година. Редуцирано до едноцифрено число, 11 става 2. Записът може да се тълкува и по следния начин: 2 - за ден + 2 за месец + 2 за година = 6 за път на живота на деня. Числото 6 като ПЖ автоматично ни показва, че порталът се отваря, за да може любовта, красотата и творчеството да се проявят в чистата им форма на земята.   6-ицата е знак, че настъпва време, в което трябва всичко старо и ненужно да бъде премахнато и изгорено, за да може радостта, красотата и любовта да възцарят на Земята.   Шестицата е израз на кръвта в човешкото тяло, чрез която ще имаме възможност да прекодираме човешката си ДНК структура и новото да се изрази в материалния и емоционалния ни свят. На 11 ноември 2018 г. порталът 11:11:11 лети широко, като формира най-силния проявяващ се шлюз на десетилетието. Очаквайте бързо разширяване на личния си потенциал и изобилие.  Няма никакво съмнение, че кодът от 11:11:11 ч. Носи мощно послание за божествено напътствие, вдъхновение и изобилие. В този ден Вселената подсигурява на човечеството бърза и лесна връзка с Бог, духовния свят в лицето на всички архангели и ангели, повелителите на кармата и висши духовни учители. Числата са живи енергийни егрегори, чрез които се осъществява връзката ни с Вселената.   Всяко число е живо същество и носи в себе си душа и определен потенциал. Числата са израз на Божественото творение, чрез които ангелите разговарят с нас.   Порталът 11.11.2018 г. в 11ч. - 11:11:11:11ч., има за цел да просветли и благослови ума на хората, като ги насочи към вярната посока, в която трябва да продължат. През 2018 г. порталът се отваря, точно в периода октомври-януари, през който се извършватпренастройка и препрограмиране на кармата на човечеството за всяка една календарна година.   Всеки, който вярва и позволи на процесите да се интегрират в съзнанието му, може да сътвори Вълшебство за себе си. На 11.11.2018 ( 2+0+1+8=11) г. в 11 ч. ще имате възможност да се пречистите и освободите от ненужното, за да поемете в нова и светла посока.   Помолете се на Бог да ви изпрати ангели пазители, произвеждайте само чисти мисли и намерения, медитирайте и мантрирайте с числовия ред - 11111111, за да осъществите ясни намерения в живота си.  В нумерологията числото едно е индикация за ново начало, тръгване, инициатива, успешен старт, преживяване на щастие, активност, одобрение на действията, работа с Аза, получаване на одобрение, развитие на инстинктите, отличаване на личността, даване, извор, проява на толерантност, умения и взаимност.   Числото 1 винаги трябва да бъде еталон за новото и идеалното, символ на мъжкото начало и импулсивността. Умножено на осма степен, означава безкрайност и безграничен разум, придвижващ се по безкрайната ДНК спирала на сътворението, изразена чрез числото 8 - (11.11.11.11 ч. - 1+1+1+1+1+1+1+1=8).   Нека на този ден всеки един човек да пожелае мир, здраве, щастие, любов и доброта за цялото човечество. Нека намеренията на всички ни бъдат чисти и ясни с цел да се случва най-доброто за всеки човек, което да е съобразено с най-доброто на човечеството, защото всички ние сме едно. Нека хората излекуват кармата си чрез вяра и искрена молитва за опрощаване на греховете, а чистите и светли намерения се умножат 8 пъти по 8, за да се превърнем в мирна, по-чиста, светла, добра и любяща планета.  Бъдете благословени! Амин! Амин! Амин!  ЕА! ", "date": "2018.11.10", "title": "Милена Иванова-Еа: На 11.11. в 11,11 часа ще се отвори един от най-мощните енергийни портали"}
{"url": "http://epicenter.bg/article/Lek-trus-v-rayona-na-Dobrinishte/167809/2/0", "text": "Слабо земетресение беше регистрирано в района на Добринище в нощта срещу събота. Магнитудът му бил 2,3 по скалата на Рихтер, а дълбочината – около 7 км.   Трусът е регистриран минути след полунощ. Няма данни за нанесени материални щети, съобщава Нова телевизия.    ", "date": "2018.11.10", "title": "Лек трус в района на Добринище"}
{"url": "http://epicenter.bg/article/Vezhdi-Rashidov--Malko-me-e-yad-na-Valeri--zakasnya-s-izvinenieto-/167810/2/0", "text": "\" .“   „В момента тече някакъв тип скандал и някакъв тип безотговорност. А всяко нещастие струва скъпо на българина. Ако има избори, това ще бъде скъпо нещо. Демокрацията са закони – правила, не слободия! Демокрацията – това са ясни правила!“   Така Вежди Рашидов, бивш министър на културата, сега председател на парламентарната комисия за култура, коментира ситуацията в страната и всекидневните скандали, както и искането на оставката на вицепремиера Валери Симеонов.   Той подчерта, че напускането на пленарна зала от страна на БСП не е реакция срещу ГЕРБ, а срещу държавността и народа.    „Дайте да говорим прямо, научихме се да говорим, без да казваме нищо. Валери Симеонов направи грешка, но не се извини навреме. Всеки може да изтърве дума. Мен ме дебнеше всеки ден кръга „Капитал“ да изтърва някоя дума! Те нищо добро не написаха!“, избухна Вежди Рашидов.   Рашидов обясни механизма на скандала и превръщането му във всекидневие така: „Основната \"храна\" на българина стана скандалът . Направихме понятието „протестър“ професия. След това направихме протестите форма на живот. След това скриваме всяка добра новина, за да стане всичко гледаемо. Пускаш сутрин телевизора – от 14 новини, и 14-те са отврат – кървища, катастрофи!“    Спря се и на ремонтите на столичната ул. „Граф Игнатиев“, атаките към изпълнителя от страна на „Спаси София“. „  Да им направят един ленински съботник, да им дадат една лопата – нищо не са направили през живота си. Когато правихме Ларгото, работихме ден и нощ, дойде един Глишев, орева орталъка и всички го повтаряхте“, каза Рашидов.   \" !\" И така години наред.    ", "date": "2018.11.10", "title": "Вежди Рашидов: Малко ме е яд на Валери, закъсня с извинението!"}
{"url": "http://epicenter.bg/article/Klimatologat-prof--Rachev--Esen-2018-veche-e-v-top-5-na-nay-suhite-za-poslednite-70-80-godini/167811/2/0", "text": "Есен 2018 е на път да попадне в топ 5 на най-сухите за последните 70-80 години. Това заяви пред „Монитор“ климатологът проф. Георги Рачев.   Според прогнозите септември се е оказал с 2 градуса над нормата, октомври - с около 2,5, а до момента ноември е дори с 4-6 градуса по-топъл от нормалното. В същото време това ще е и периодът с най-малко валежи, особено за Западна България. На някои места пък дъждовете са били от порядъка на 10-20 л на кв/м, което на практика е минимално количество. В отделни територии на страната пък изобщо не е валяло.   „Ако не вали в близките десетина дни, а според прогнозите времето ще продължи да е сухо, реколтата може да бъде компрометирана. Да не говорим, че за ноември дори е нормално вече да има снежна покривка, а поне до 25-и няма такива изгледи“, обясни проф. Рачев.   Надеждата била, ако в края на месеца се образува средиземноморски циклон, който да предизвика значителни количества дъжд и за 1-2 дни, да се изпълни месечната норма. „Но това не е разрешение на проблема със засушаването, защото есенните посеви се нуждаят от влага. Когато обаче сме имали продължителен период на суша, то няма влага в първите 40 см от почвата и посевите не могат да покълнат. Така че обстановката за селскостопанските производители никак не е лека“, обясни проф. Рачев.   Показателни за засушаването били и ниските нива на водите в реките и езерата в планините. В Пирин например са паднали с половин метър, а реките на места били изцяло пресушени. Не било по-добро положението и в Рила. Затова и експертите се надяват през януари да има повече валежи, за да се компенсира дефицитът на водния баланс.   Топлата и суха есен обаче не е характерна само за нашата страна, но и за целия Балкански полуостров и Източна Европа. В Германия например нивото на Рейн е едно от най-ниските за последните 50 години. В Италия и Испания пък се наблюдава обратното явление. Там буквално бяха потопени от дъжд, а водите взеха 30 жертви.   „Има наслагване на някои специфични синоптични обстановки и това доведе до това дълго задържане на това дъждовете в Италия и Испания и на топлото време на Балканите и Централна и Източна Европа“, коментира проф. Рачев.     Рекорди са отчетени и в европейската територия на Русия. В Москва и Санкт Петербург бяха измерени най-топлите дни, откакто съществуват метеорологични измервания там. Неслучайно преди няколко дни стана ясно, че този октомври е най-топлият в северното полукълбо и специално в Русия.   „Няма студ, който може да слезе към България. Русия е най-голямата по територия държава в света, но и най-студената. Тя е по-студена от Канада и Финландия, което е в противовес с това, което се случи през октомври. Навсякъде в европейската част на Русия температурите са с над 3 градуса по-високи, а в Сибир има места, които са с 8 градуса над нормата. Това е уникално. Имайте предвид, че през 1967 година никой не е мислил за глобално затопляне“, поясни климатологът. Според проф. Рачев хората като цяло са станали по-чувствителни към всяко изменение и на пръв поглед се създава усещането за нещо уникално.   „Наистина не е типично това засушаване в Източна Европа, както и валежите в Сардиния и Северна Италия. Но към 15 ноември се очаква промяна в общата атмосферна циркулация. Тогава температурите у нас ще се понижат, но не драстично“, каза още проф. Рачев.   Така максималните ще са между 10-13 градуса, а минималните около 2, но в котловинните полета ще паднат и под нулата. След 22 ноември температурите ще продължат да се понижават и може би в края на месеца ще стигнат до нормалните за сезона.   „Сушата обаче продължава. Дотук се движим с 4 градуса над нормата, така че се очаква и ноември да е над нормата“, допълни Рачев. Все още синоптиците не могат да дадат точни прогнози кога се очаква първият сняг. За целия Балкански п-в обаче и за България зимата се очертава да бъде по-топла с около 1-2 градуса.   „Предишните три зими също бяха доста топли, включително и миналата, но имаше разминаване в отделните месеци. Лятото у нас започна много рано, още през април имаше много високи температури. Юни и юли пък имаше много валежи, което остави в хората впечатление, че лятото е хладно, което не е точно така. Температурите бяха нормални. Валежите бяха 400 процента над нормата на места. В резултат на това зърнената и зеленчуковата реколта бяха на много високо ниво. Произведохме 10 млн.т зърно, царевицата се очаква над 3 млн. т и слънчогледът около 2 млн.т. Това е уникално за територията на България. Малко по-зле беше по отношение на картофите. Така че, когато има дъжд, има и реколта. Когато е сухо, не е така. Затова обръщам внимание на това засушаване“, каза още проф. Рачев.   У нас продължава да има ясно разграничени четири сезона и хипотезата за размиване на сезоните не е вярна. В това е категоричен климатологът проф. Рачев. „Ние винаги сме били на границата между умерения и субтропичния пояс и сме имали ясно разграничени четири годишни времена. Няма нищо в това, че някой пролетен или зимен месец са по-топли. Това е въпрос на циркулация. В интерес на истината обаче трябва да се знае, че топлото полугодие у нас е по-дълго. Имаме седем месеца с широколистна растителност - от април досега“, обясни Рачев.   Той изтъкна, че ние сме близо до Средиземно море, което е най-голямото вътрешноконтинентално море на земята, и това оказва влияние върху климата. Експерти обаче отчитат тенденция от 1975 година досега в страната ни да става все по-топло. Забелязва се скок на температурите през цялата година. Така например зимите вече са с около 0,5-1 градуса по-топли, а летата - с около 0,2 - до 0,4 градуса.   След две години ще бъде ясна и новата норма, която ще важи за периода 1991-2020 година. Тогава ще имаме и по-ясна представа за промените, настъпили в климата. Учените са категорични, че когато имаме данни за 30-годишен период, тогава може да се говори за промени в климата. Глобалното затопляне е факт Глобалното затопляне е абсолютен факт. То се усеща навсякъде по света.   Така и 2016 година беше обявена като най-топла за целия свят. Тогава и влиянието на природния феномен Ел Ниньо, затоплящ няколко милиона квадратни километра екваториална вода в Тихия океан беше доста силна. Тогава температурата беше с 1 градус по-висока от средната за 20-и век. „Това е много сериозно затопляне. 2017-а беше втората най-топла година - с 0,86 градуса, а 2015 година - третата с повишение от 0,8 градуса. Тази година върви към влизане на топ 5 на най-топлите години, но по всяка вероятност няма да може да постигне рекорда на 2016-а.   Но забележете, че сред най-топлите години са последните пет. Нищо, че някъде е по-студено, а някъде по-топла. Цялата земна повърхност вече е по-топла от температурите на 20-и век с около 0,7 градуса“, коментира още климатологът. Според него обаче не бива да забравяме, че 2/3 от земята е вода и океанът поглъща огромни количества топлина. Според проф. Рачев много са факторите, които влияят върху глобалните температури, но така или иначе, по света навсякъде се отчита тенденция към увеличаване не само на месечните температури, но и на годишната стойност.   „В момента няма студ и особено в северното полукълбо ледът е малко. Дори прогнозите бяха, че тази година ще е първата, в която не трябваше да има лед. Оказа се, че не е така. В Северния ледовит океан той достигна 4,5 млн. кв.км, като това беше минимумът, а прогнозите бяха да вече да е под 1 млн. Така че нещата не са толкова прости“, обясни Рачев. Той обаче изтъкна, че вече липсва т.нар. паков лед, като на негово място се натрупва сезонният. Той обаче е нетраен.   „Как ще се отрази това след около 5-6 години, никой не може да каже още от сега. Но северното полукълбо се затопля много по-бързо отколкото Антарктида. Тя още дълго време ще остане студена. Живеем в интересно време. Човешката дейност пряко влияе върху климата“, добави климатологът.   Той изтъкна, че влиянието на човешката дейност ще се усети и само след около седмица, когато в целия Балкански п-в ще бъдат запалени няколко десетки милиона печки, които ще влошат качеството на въздуха. За решението на този проблем обаче била необходима национална програма.", "date": "2018.11.10", "title": "Климатологът проф. Рачев: Есен 2018 вече е в топ 5 на най-сухите за последните 70-80 години"}
{"url": "http://epicenter.bg/article/Slavi-Trifonov--Idvat-izbori--falshat-i-prikazkite-za-sharani-otnovo-sa-pusnati/167812/2/0", "text": "Шоуменът Слави Трифонов коментира темата за партийните субсидии във фейсбук.    ", "date": "2018.11.10", "title": "Слави Трифонов: Идват избори, фалшът и приказките за шарани отново са пуснати"}
{"url": "http://epicenter.bg/article/Tsvetanov--Premierat-Borisov-veche-e-tseneniyat-faktor-za-stabilnostta-v-Evropa--tova-drazni-Radev/167814/2/0", "text": "\r\n Председателят на ПГ на ГЕРБ и зам.-председател на партията Цветан Цветанов не одобри обръщението на пррезидента Румен Радев към нацията по повод 10 ноември. \r\n \r\n \r\n „Може би в обръщението президентът Румен Радев визира това, което той направи, когато определи служебния кабинет, да се започнат процедури „на тъмно“, коментира той и допълни, че изказването на президента не е нормално за един обединител на нацията. \r\n \r\n „Демокрацията не е в опасност, тя е в опасност при служебен кабинет. Когато се реализират политики „на тъмно“, когато се управлява еднолично в лицето на президента“, заяви Цветанов. \r\n   \r\n „Сега имаме парламент, имаме опозиция, парламентарно мнозинство. Имаме стабилно правителство и параметри, които ни отреждат до най-развитите държави в ЕС. Премиерът Бойко Борисов вече е цененият фактор за стабилността в Европа. Това дразни президента Румен Радев“, коментира зам.-председателят на ГЕРБ. \r\n   \r\n „Румен Радев е президентът на БСП. Когато говорим за прозрачност и устои на демокрацията, да припомним коя е най-непрозрачната президентска кампания“, посочи той и обърна внимание, че Румен Радев е единственият президент, който не е идвал в парламента. \r\n   \r\n Цветанов коментира атаката на соцлидера Корнелия Нинова, която попита от парламентарната трибуна кой в България подкрепи пакта за миграцията на ООН, както и обръщението на президента Румен Радев към нацията за 10 ноември. \r\n   \r\n В този документ се постигна съгласие, защото няма правна обвързаност към държавите, които подкрепят този пакт. Това означава, че всъщност всяка една държава ще може да взима своето решение. Този дебат се водеше и в Европейския парламент. \r\n   \r\n Искам да попитам Корнелия Нинова какво ѝ е отношението за евродепутатите от БСП, които са част от ПЕС. И Сергей Станишев, и Курумбашев, и Пирински подкрепиха този пакт с гласовете си в ЕП. \r\n   \r\n Гласуването в Мароко ще бъде на 10 декември. \r\n   \r\n БСП, отсъствайки от парламента, загубват парламентаризма и това, което имаме като възможност ние да инициираме, коментира Цветанов. По думите му ролята и ангажимента на управляващото мнозинство е да подсигури кворума. \r\n „Провел съм необходимите разговори с всички, които могат да участват във формирането му. Всички казват, че стабилността на държавата е по-важна от политическото его, което можеш да изразиш в публичното пространство. Чест прави на „Воля“, че въпреки че не подкрепиха бюджета, те участват в парламентарния дебат“, каза още Цветан Цветанов. \r\n \r\n", "date": "2018.11.10", "title": "Цветанов: Демокрацията е в опасност, когато се управлява от служебен кабинет"}
{"url": "http://epicenter.bg/article/Elena-Yoncheva/167815/2/0", "text": "От документа ставало ясно, че община Своге не само е предупреждавала АПИ за нередности, но има и   Във въпросната докладна записка до АПИ се съдържа задължително предписание    До фаталната катастрофа на 27 август 2018 г. обаче не е предприето нищо за обезопасяване на пътя.   „  каза Елена Йончева в предаването „Тази сутрин“ на бТВ по повод искането на главния прокурор да й бъде свален депутатския имунитет заради разследване по сигнал за пране на пари. \r\n \r\n \r\n \r\n   \r\n категорична бе Йончева, след като се е запознала с материалите. \r\n   \r\n По данни на прокуратурата Йончева е имала договор с фирма „Офроуд”, в която са внасяни пари с престъпен произход. Единствено тя е била упълномощена да оперира с наличните средства в банкова сметка в КТБ. \r\n   \r\n Самата   за \"ТВ 7\" - в Сирия, Турция и Украйна. Тези филми са направени и излъчени, така че не разбирам какво има предвид прокуратурата, като казва, че „не е ясно за какво са използвани средствата“, коментира депутатката. \r\n   \r\n  На въпрос дали е знаела произхода на средствата на тази фирма, Йончева отговори:  \r\n   \r\n „Моята съвест е чиста. Отказвам да повярвам че главна прокуратура може да бъде използвана като бухалка на мутри“, заяви Елена Йончева. По думите й обвиненията са напълно несъстоятелни. . \r\n   \r\n Във връзка с разследването на корупцията в строителството на пътища, за което съобщи лидерът на БСП Корнелия Нинова в „панорама“ снощи, Йончева поясни, че от документа ставало ясно, че община Своге не само е предупреждавала АПИ за нередности, но има и констативен протокол още от 20 юли 2017 г.  В този протокол са изброени проблемите на въпросния участък в 7 точки. В документа се предупреждава за „износено лошо сцепление на асфалта“ и за „опасен десен завой с голям вираж в посока София“. \r\n   \r\n   „Междувременно се случи катастрофата. От министър Нанков разбрахме, че именно повърхностният слой на асфалта е бил некачествен“, припомни тя. \r\n   \r\n Йончева изрази надежда, че прокуратурата вече разполага с този уличаващ властта документ, тъй като води разследване за катастрофата.   обясни Йончева. \r\n   \r\n След тези разкрития депутатите от \"БСП за България\" Елена Йончева, Христо Проданов, Крум Зарков и Георги Свиленски внесоха искане в АПИ за независима техническа експертиза на магистралите \"Тракия\", \"Хемус\", \"Струма\" и \"Марица\", пътя Русе-Видин и Околовръстния път на София.  \r\n   \r\n „Именно липсата на такава експертиза удря по реномето на строителите.   коментира Йончева. И припомни, че отсечката в Своге също е била проверявана, което означава, че лабораториите не са си свършили работата. \r\n   \r\n Йончева припомни, че такава независима проверка вече е правена през 2011 г.  Тогава депутатът Димчо Михалевски взе проба от от лот 2 на магистрала „Тракия“ и я даде за изследване в независима лаборатория, която показва, че вместо инертни материали, в основата на магистралата е положен въглищен прах.  поясни Йончева. \r\n   \r\n В предаването „Тази събота” тя заяви, че от левицата се опитват да хвърлят светлина върху всички болезнени теми, които се случват в България, като даде за пример с искането на БСП да се инспектират магистралите и първокласните пътища у нас в независима лаборатория. \r\n \r\n   \r\n \r\n \r\n \r\n \r\n   Това са атаки срещу мен на депутати от ГЕРБ, които отдавна продължават.      \r\n \r\n \r\n \r\n \r\n   „Нашето искане не е насочено срещу строителните фирми, дори ние искаме да ги защитим. Липсата на независима експертиза удря по реномето на строителите. Отсечката в Своге също е била проверявана, но министър Нанков каза, че са вложени недопустими материали”, каза Йончева.   \r\n \r\n \r\n \r\n \r\n   „През целия си живот съм се занимавала с журналистика, през 2013г. – 2014г. бях поканена от ТВ7 да започна работа при тях, като външна продукция, юристи на телевизията ме посъветваха да сключа договор с тази фирма, за да закупим техника.    „Вие, като получавате заплата проверявате ли източника на средства, това означава ли, че всички журналисти, които са работили в ТВ7 и са имали външни продукции са участвали в някакви схеми. Моята съвест е чиста, аз отказвам да повярвам, че главна прокуратура може да бъде използвана като бухалка на едни мутри. Надявам се това нещо да стигне до съда, за да се види, че тези обвинения са несъстоятелни”, подчерта Йончева.", "date": "2018.11.10", "title": "Елена Йончева: Отказвам да повярвам, че Главна прокуратура може да бъде използвана като бухалка"}
{"url": "http://epicenter.bg/article/Piramidata-na-Georgi-ot-Susam-lekuva-razlichni-bolesti/167817/2/0", "text": "Лечението с пирамиди започва да придобива все по-голяма популярност. Трябва най-напред да бъде отбелязано, че безразборното правене на пирамиди от подръчни материали и използването им от всеки може да доведе до обратна реакция на желаната.   Намираме Станчо Георгиев от село Сусам, община Минерални бани в дома му с помощта на кмета. Възрастният човек ще навърши утре 92 години. Като млад работил над 30 години като чобанин и чифчия. Грижил се за 250 овце в ТКЗС-то. С гордост разказва, че от тях издоили 240 тона мляко заедно с партньора му, който е негов съсед и вече е на 94.   Отвежда ни до пирамидата, разположена в малко, но красиво оформено вътрешно дворче. Пирамидата я построи синът ми – Георги Станчев Милев. Казва, че тя може да лекува болести, трябва да влезе болния вътре и да лежи там. Внуците като дойдат и се търкалят вътре по два часа. Който дойде и поиска да влезе също го пускаме. Аз съм лежал само един път, повече не искам. Не знам дали помага, защото аз не вярвам на това, разказва бай Станчо. Не зная какви болести лекува, питайте сина като дойде. Аз съм опериран 6 пъти и вярвам само на докторите. То не беше апендикс, херния, жлъчка, после и за дроба, имах спукана язва. Ама бива, доволен съм щом дотук съм я докарал.   Синът ми рисува, но не е учил висше образование за това. Иначе го разбира като занаят. Той направи пирамидата, аз само помагах с каквото мога. В пирамидата няма желязо, дори и пирони няма. Той най-добре може да ви разкаже. Ще го намерите в града, нали сте от Хасково, споделя още бай Станчо.   Всеки може да си направи пирамида в домашни условия. Много важен е материалът на изработка. Той трябва да е изолиращ - стъклопласт или стъклобетон, като употребата на пирони е абсолютно забранена. Всеки вид метал, добавен в градежа на пирамидата, води до намаляване на ефикасността й. Важно е мястото за поставяне на пирамидата, ориентацията по посоките на света и върхът, който трябва да е ориентиран към Полярната звезда.   Всъщност лечението става чрез енергия. Вътре човек трябва да е напълно спокоен и отпуснат. Чрез пирамидата там се фокусира три вида енергия - био, космическа и земна. На височината на наровете енергията е най-силна и лековита. ", "date": "2018.11.10", "title": "Пирамидата на Георги от Сусам лекува различни болести (снимки)"}
{"url": "http://epicenter.bg/article/Tadarakov--Za-2019-g--imame-byudzhet-na-straha/167818/2/0", "text": "Бюджет 2019 г. е бюджет на страха, обяви проф. Димитър Тадаръков – преподавател в УНСС, в предаването „Тази събота” по БТВ.   „Догодина имаме два вида избори – европейски и кметски. Ще се дадат големи разходи, които ще над 4 млрд. лева, просто за да се успокои населението от предизборния процес. Много ясно се очертва страх от извършването на  реформи. Бих приветствал този бюджет, ако той завършваше така – даваме 10% увеличение на заплатите, но започваме реформи”, обясни професорът. По думите му 50 милиарда лева са депозитите на българите в банки – и това е страхът да се инвестира в икономиката. „2007 година, когато влязохме в НАТО и ЕС, свършиха нашите мечти. От тогава в българската политика няма нито една стратегия”, каза още проф. Димитър Тадаръков. Етническият модел, който Ахмед Доган  осъществи, е причината ние да вървим напред, посочи Тадаръков за ролята на почетния председател на ДПС за прехода в България след 10 ноември 1989 г. Президент има право, но изпуска баланса, така професорът коментира изказването на Румен Радев, че бедността на българите не е грях, за да се облага с данъци.  ", "date": "2018.11.10", "title": "Тадаръков: За 2019 г. имаме бюджет на страха"}
{"url": "http://epicenter.bg/article/Tsvetanov--Tova--koeto-ni-otne-20-godishniyat-prehod--e-istinata/167820/2/0", "text": "Днес цяло едно поколение не знае какво се е случило преди 1989 г. Силата на демокрацията е, че всеки може сам да определя пътя си, но когато цялата историческа истина не е изяснена, то ние трудно можем да формираме мнението си на базата на обективната реалност. В началото на прехода ни бе отнета именно тази истина и ако това не се беше случило – днес щяхме да сме много по-демократични, толерантни и нямаше да се наслагва непрекъснато напрежение сред обществото.   Това заяви председателят на ПГ на ГЕРБ и зам.-председател на партията Цветан Цветанов по време на откриването на научната конференция „Проекции на комунистическия  тоталитаризъм в България в периода 1944-1989 г.“ Форумът се организира от Сдружение „Граждани за европейско развитие на България“ и се провежда в София. „С идването на демокрацията всички български граждани искаха досиетата на ДС да бъдат предадени на специално създадената комисия по онова време. За съжаление, нямаше политическа воля за това и немалка част от архивите дори бяха унищожени“, отчете председателят на ПГ на ГЕРБ. Цветан Цветанов обясни, че с идването на ГЕРБ и Бойко Борисов на власт дефицитът на политическа воля е бил заличен и през 2010 г. над 1 млн. архивни единици от архива на бившата ДС са били предадени на Комисията по досиетата. „Тогава бяхме много укорявани за това наше действие, но ние знаехме, че това е правилното решение. Имаше дори призиви Комисията да бъде закрита, но ние не го допуснахме, защото истината за миналото трябва да бъде съхранена“, подчерта той.   Цветанов коментира, че днес младото поколение възприема всички блага на демокрацията като даденост и не знае какво са преживели всички репресирани от комунистическия режим. „Правителството на Бойко Борисов имаше политическата воля да вкара историята на комунизма в учебниците и тя вече попада в учебния план за 10-класниците. Това е една положителна стъпка към информирането на младите за режима по онова време и за съхраняването на историческата памет“, уточни зам.-председателят на ГЕРБ. „Ако някой преди време ми беше казал, че 29 години след края на комунизма ние още ще обясняваме какво е представлявал той – вероятно щях да се изсмея. В началото на 90-те бяхме убедени, че България много бързо ще се отърве от комунистическото си наследството и ще тръгне по пътя на пазарната икономика и модерното развитие.  За съжаление – много неща от комунистическото минало на България още не са решени и някои от проблемите ни днес имат корен в миналото“, посочи на свой ред политологът Антон Тодоров.         ", "date": "2018.11.10", "title": "Цветан Цветанов: Днес цяло едно поколение не знае какво се е случило преди 1989 г."}
{"url": "http://epicenter.bg/article/Eva-Maydel--ES-tryabva-da-formulira-yasna-viziya-za-badeshtoto-si-razvitie-/167822/2/0", "text": "\"ЕС трябва да формулира ясна визия за бъдещото си развитие, в диалог с гражданите. Вглъбен в непосредствените кризи, ЕС не успява да начертае достатъчно бързо как Европа би изглеждала след 10-15 години.” Това заяви Ева Майдел, председател на Международното европейско движение по време на годишната Федерална асамблея на организацията, която се проведе в петък, 9 ноември 2018 г., във Виена, Австрия. В рамките на асамблеята се обсъдиха възможностите за увеличаване на гражданската активност за предстоящите европейски избори. Организациите членки посочиха борбата с дезинформацията и фалшивите новини, като основополагаща за провеждането на честна кампания, при която няма съмнения за външна намеса в нагласите на европейците. “Изборите ще са решаващи за това дали ще бъдем един силен съюз - отвън и отвътре, съюз способен да се конкурира на световната сцена. Като най-голямата и най-стара про-европейска организация Международното движение трябва да запали умовете и сърцата на хората, чрез откровени дебати за политиките и да демонстрира резултатите, които ЕС постига във всяка сфера.\", допълни Майдел. По време на събитието бе взето решение до края на годината Международното европейско движение да публикува три доклада с оценка и препоръки за действия в сферата на гражданското общество, устойчиво развитие и глобалните предизвикателства пред Европа. Австрийската търговска камара беше домакин на срещата, а специален гост бе Йорг Лайхтфрид член на австрийския парламент и председател на Европейско Движение Австрия.    ", "date": "2018.11.10", "title": "Ева Майдел: ЕС трябва да формулира яснa визия за бъдещото си развитие "}
{"url": "http://epicenter.bg/article/Ekaterina-Zaharieva--Premierat-Borisov-shte-ima-ofitsialna-vizita-v-SASht-v-nachaloto-na-201-g-/167823/2/0", "text": "В началото на следващата година премиерът Бойко Борисов ще има официално посещение в Съединените щати. Това съобщи в интервю за предаването \"Събота 150\" по БНР вицепремиерът и външен министър Екатерина Захариева, която вчера се върна от официална визита в САЩ.     По думите й САЩ имат желание за работа с България и връщат интереса си към региона на Балканите: „Много пъти по време на посещението чух благодарност към България за конструктивната роля, която играе в региона, желание на САЩ да работи заедно с нас за това да укрепим сигурността в нашия регион и нашите съседи да имат европейската перспектива. Активизираме отношенията на всички нива. /…/ И с Майк Помпео, и с Джон Болтън темата „Балкани“ беше широко обсъждана. Изключително позитивна оценка и дори искане и мнение за ситуацията в региона присъстваше в разговорите. Ангажирани са, не мисля, че не са. Може би е имало периоди, в които не е изглеждало така, но определено това, което аз усетих сега в това посещение във Вашингтон, усилията, които България полага, са много високо оценени и дори има желание, получих предложение, за сътрудничество с двата института по техни програми и България в региона на страните от Западните Балкани“.   По време на посещението е повдигнат и въпросът с българските визи в САЩ. Захариева подчерта, че България е изпълнила почти всички условия. По думите й това, което остава, е да паднат отказите под 3%. Всяка година процентът на откази пада, но все още сме далеч от тези 3%, подчерта тя. В САЩ живеят около 400 хил. български граждани, каза външният министър и отбеляза важността на спогодбата за социална защита.   Много е важно да се намери трайно решение и водещото да е истинско помирение между Косово и Сърбия, отбеляза още Екатерина Захариева. Според нея решението трябва да е такова, че да успокои целия регион. На българската армия дължим модернизация, категорична е Захариева и добави: \"Тя трябва да е съвместима със стандартите в НАТО. Ние имаме план като правителство, изпълняваме го. Тази година с бюджета се предвиждат повече пари за българската сигурност - за МВР и МО. Тук съвпадат интересите на България и САЩ\".   Захариева коментира, че не очаква изборните резултати и победата на демократите в Камарата на представителите да доведат до промяна във външната политика на администрацията на Тръмп. Външният министър коментира и оттеглянето на канцлера на Германия Ангела Меркел от лидерския пост в ХДС. Според нея въпреки това добрите отношения между двете страни ще останат.     ", "date": "2018.11.10", "title": "Екатерина Захариева: Премиерът Борисов ще има официална визита в САЩ в началото на 2019г.!"}
{"url": "http://epicenter.bg/article/Karadaya-i-premierat-na-Sloveniya--I-po-malkite-darzhavi-ot-ES-tryabva-da-imat-klyuchovi-pozitsii-/167824/2/0", "text": "Необходими са единни позиции по ключови европейски политики на по-малките държави от ЕС и от региона за по-добра защита на правата и интересите на гражданите и постигането по-големи успехи на предстоящите европейски избори.   До този извод стигнаха председателят на ДПС Мустафа Карадайъ и новоизбраният министър-председател на Словения Мариан Шарец по време на срещата си в рамките на конгреса на АЛДЕ партията, който заседава в Мадрид в периода 8-10 ноември. На срещата бяха обсъдени възможностите за сътрудничество и партньорството между двете държави, както и инструментите за борба с крайния национализъм и популизъм в Европа.   В рамките на деня Карадайъ проведе работни среща с председателя на Новочезна, Полша Катаржина Любнауер, с Мортен Йостергаард-председател на партия Радикале Венстре, Дания и с Хавиер Нарт- заместник - председател на АЛДЕ групата в ЕП и член на ръководството на испанската либерална партия \"Гражданите\".    ", "date": "2018.11.10", "title": "Карадайъ и премиерът на Словения: И по-малките държави от ЕС трябва да имат ключови позиции!"}
{"url": "http://epicenter.bg/article/Tsvetanov-za--quot-Oktopod-quot--Osnovniyat-svidetel-zagina-v-katastrofa--drug-go-syakoha-s-bradva/167825/2/0", "text": "Зам.-председателят на ГЕРБ Цветан Цветанов коментира в ефира на БНТ приключването на делото \"Октопод\" и оневиняването на Алексей Петров. Без да спомене нито веднъж името на Алексей Петров, Цветанов каза, че е горд с всичко, което е направил като вътрешен министър заедно с професионалистите от МВР и прокуратурата. В първия мандат на ГЕРБ днешният лидер на парламентарната група на партията бе министър на вътрешните работи.   Вчера делото „Октопод“, продължило 9 години, бе прекратено, а Петров – напълно оневинен. „ Горд съм с това, което направихме в този период с професионалистите в системата на МВР. Спомняте ли си отвличанията, въоръжените грабежи, операциите шок, печатниците в Долно Сахране, спомняте ли си недоверието, което имаше към българската правоохранителна система, за Килърите, за поръчковите убийства? Когато системата и машината работят, тогава и съдът може да издаде присъди“, емоционално коментира Цветанов. И продължи: „Тук си задаваме въпроса за това дело - знаете ли, че основният свидетел загина при пътно-транспортно произшествие, а вторият - беше направен опит да бъде посечен с брадва. Спомняте ли си кой започна това дело? От прокуратурата специално беше командирован прокурор, работил и по делото за Митьо Очите, той беше отстранен, спомняте ли си за съдията, която също беше отстранена? Спомняте ли си за всички свидетели, които говореха за това как с автомати и с автомобили са отивали и са взимали парите на тези хора? Никой не си говори днес за жертвите!“ Страхът е нещото, което променя ситуацията във всеки един процес, каза още Цветан Цветанов.   „ Спомням си за сем. Анчови, когато 89 година, изнасилиха децата им, а те бяха ограбени това което са преживели, знаете ли че възмездието и справедливостта дойде едва преди 2 години и то благодарение на нашата намеса. Много е лесно да говорим за нещата 9 години по-късно, но е трудно да си преживял всичко това, а не искам да съм на мястото на онези, които са го преживели. Знаете ли, че има бизнесмени, които са идвали при мен, те са ме подкрепяли, но са отказвали да свидетелстват, не казвам имена, но казвам, че страхът е нещо, което боли“, каза още Цветанов. Според него, „за да се бориш срещу организираната престъпност, трябва да бъдеш много силен, но и да разчиташ на силата и на тези, които трябва да свидетелстват.“    ", "date": "2018.11.10", "title": "Цветанов за \"Октопод\": Основният свидетел загина в катастрофа, друг го сякоха с брадва"}
{"url": "http://epicenter.bg/article/Prof--Iskra-Baeva--/167826/2/0", "text": "„ 100 години след края на Първата световна война все още живеем в нейните последици. С оглед на годишнината днес политиците би трябвало да бъдат много по-внимателни в своите действия и много повече да мислят за дълготрайните последици“. Това коментира в предаването „Събота 150“ по БНР проф. Искра Баева.    , коментира Баева. Тя добави, че поуките след Втората световна война вече са възприети и Европа съществува в мир.   Всяко отричане на национализма означава да отречем основата, върху която стоим, и води до обратни резултати, категорична е проф. Баева и добави:   Всички идеи, че Европа може да надделее над национализма, според мен са силно преувеличени и до голяма степен утопични. Ако не искаме да повтаряме най-лошите неща от миналото, то трябва да живеем с реалностите такива, каквито са“.    Съсредоточаването върху отношенията между Запада и Русия ми се струва, че пропуска реалностите, смята историкът и добави: \"Русия не е основният играч за ЕС. Тя не представлява основната опасност за бъдещето на ЕС\".   , каза още проф. Баева. Тя смята, че именно на това се дължат вътрешнополитическите сътресения и търсенето на нови външнополитически подходи:   Проф. Искра Баева коментира и обръщението на президента Румен Радев по случай годишнината от началото на Прехода: „ . Ако свържем това обръщение, защото днес е 10 ноември – дата, която отбелязваме почти всяка година, с другото голямо събитие – 100-годишнината от края на Първата световна война, то ще видим, че за съжаление често пъти политиците, пък и обикновените хора бързо забравят това, което е станало и често пъти повтарят предпоставките за лошите събития, а забравят тези за добрите събития. Нещата са много различни както по отношение на нашия преход, така и по отношение на 100-годишнината от края на Първата световна война. Колкото и да виждаме подобия в ситуацията, тя е доста по-различна и предполагам, че и последиците ще бъдат доста по-различни“.    ", "date": "2018.11.10", "title": "Искра Баева: Президентът изрази усещането на българите за отстъпление от постигнатото след 1989 г."}
{"url": "http://epicenter.bg/article/Prof--Georg-Kraev--Zimniyat-tsikal-praznitsi-ot-Dimitrovden-do-Badni-vecher-e-s-ideyata-za-bogochoveka/167830/2/0", "text": "Зимният цикъл от празници от Димитровден до Бъдни вечер е с идеята за опазване на Богочовека, който ще се роди. Това каза за седмичното обзорно предаване „Метроном“ на Радио „Фокус“ фолклористът проф. Георг Краев. Той допълни, че с идването на Рождество Христово идва и новото начало, след което всичко се повтаря. За някогашните българи годината е започвала не от Нова година, а от Сурва, т.е. е била е сурова, припомни проф. Краев. Фолклористът уточни, че преди това ни очакват три важни празника в един ден – 14 ноември: Филиповден, Мратиняка и Вълчите празници. „Най-интересен е Мратиняка – едно уникално същество с огромни зелени очи, което мори пилетата. Вълчите празници са изключително древен обичай в чест на вълка. Стопанката на къщата задължително трябва да завърже с червен конец гребена и ножиците, за да се захлопнат устата на вълка. След това да намаже всички ъгли в къщата с кал, за да замаже очите на вълка и той да не напада хората и стоката. Най-опасен е Зверинден – денят на Куцолан – най-старият и най-опасен вълк с това, че е различен от другите“, разказа проф. Георг Краев. Според него отговорността ни пред нас самите е да решим дали да останем българи, които познават традициите, обичаите и миналото си. Фолклористът обясни, че ако искаме да бъдем европейци, е редно първо да съхраним чудото на българщината – не да я обработваме и изменяме, а да я тачим.   ", "date": "2018.11.10", "title": "Проф. Георг Краев: Зимният цикъл празници от Димитровден до Бъдни вечер е с идеята за богочовека"}
{"url": "http://epicenter.bg/article/Yordanka-Fandakova--Zapochnaha-proverki-za-nereglamentirano-gorene-na-gumi-i-otpadatsi/167831/2/0", "text": "Проверки за нерегламентирано горене на гуми и отпадъци в район “Красна поляна” снощи и рано тази сутрин установиха горене на гуми на едно място и две запалени на открито огнища. Това написа в профила си в социалната мрежа „Фейсбук“ Йорданка Фандъкова – кмет на София.   „Два екипа на дирекция “Аварийна помощ и превенция” на Столична община, екип на Трето районно на МВР и екип на пожарната извършваха обходите. По мое искане рано тази сутрин в района измерване направи и мобилната станция на Изпълнителната агенция по околна среда. Проверките продължават и днес с екипите на Столична община - звеното за “Аварийна помощ и превенция” и Столичен инспекторат, като към тях се включват и екипи на Трето районно на МВР и на Жандармерията, която има дежурен пост в района на Виетнамските общежития“, заявява Фандъкова и благодари на гражданите, които са ѝ писали снощи и които са насочвали проверяващите екипи.  ", "date": "2018.11.10", "title": "Йорданка Фандъкова: Започнаха проверки за нерегламентирано горене на гуми и отпадъци"}
{"url": "http://epicenter.bg/article/V-grad-Kavala-ruhna-most/167819/7/0", "text": "В град Кавала, северна Гърция, рухна мост, когато по него преминавал автокран и леки автомобили. Никой не е пострадал, съобщава Риа Новости, цитирана от Новини.бг. Мостът в покрайнините на Кавала, към Ксанти се е сринал към 4.00 часа следобяд на 9 ноември. По това време е преминавал автокран с тегло 50 тона и леки автомобили. Шофьорите не са пострадали. Рухнал е 25-метров участък. Според службите тази част на моста не е проектирана за тежестта на крана, който е преминавал. Инцидентът е причинил сериозно претоварване, тъй като мостът се намира на една от ключовите транспортни артетии на Кавала.    ", "date": "2018.11.10", "title": "В град Кавала рухна мост"}
{"url": "http://epicenter.bg/article/Mariya-Zaharova--Rusiya-ne-gubi-informatsionnata-voyna/167821/7/0", "text": "Официалният представител на Министерството на външните работи на Русия Мария Захарова счита, че затягането на контрола върху медиите в западните страни и претенциите към руските журналисти от тези страни свидетелстват, че Русия не губи информационната война.   Ограничаването на свободата по отношение на руските средства за масова информация е голяма грешка, заяви още Захарова в интервю пред телевизионния канал НТВ, излязло в ефир в събота, предава ТАСС. В отговор на въпрос дали Русия губи информационната война, тя каза: „Ако я губехме, много неща щяха да са различни – тогава не биха преписвали спешно вътрешните закони във Франция, Германия и Великобритания, не биха поставяли допълнителни изисквания към медиите и журналистиката и т.н. Не биха викали собствениците и представителите световните социални мрежи при тях, за да изискат да се блокира всичко, което е свързано с Русия, а освен това тогава не биха имали претенции към нашите журналисти“. „Дълго ни учиха, а ние взехме, че се научихме и започнахме да работим даже по-добре от тях в много отношения“, добави Захарова. „Настъпи момент на объркване в Запада: какво да правим с тях? В социалните мрежи те могат да пишат пред цялата страна открито нещата, които мислят, да публикуват снимки и т.н. Говорим за тотално объркване и голямата им грешка е ограничаването на свободата в техните страни и по отношение на нас, затова, че разпространяваме информация“, заключи дипломатът.    ", "date": "2018.11.10", "title": "Мария Захарова: Русия не губи информационната война"}
{"url": "http://epicenter.bg/article/Sergey-Stanishev--Antonio-Koshta-i-Aleksis-Tsipras-uchastvat-v-diskusiya-za-evroizborite-v-Berlin/167829/7/0", "text": "В рамките на два дни в Берлин германските социалдемократи провеждат мащабна дискусия, посветена на обновлението на партията и подготовката за предстоящите европейски избори. Това съобщиха от пресофиса на Сергей Станишев. Мащабното международно събитие е уважено от президента на ПЕС Сергей Станишев, и премиерите на Португалия и Гърция - Антонио Коща и Алексис Ципрас. Дебатът ще сложи началото на подготовката на левите в Европа за ключовите избори през май 2019 г., след които широка лява коалиция от всички прогресивни сили да сложи край на бюджетните рестрикции и орязването на социални разходи от десните.   Тази дискусия ще продължи и на конгреса на ПЕС на 7 и 8 декември в Лисабон. Като домакини форумът в Берлин ще открият лидерът на ГСДП Андреа Налес и генералният секретар на партията Клингебейл. Очаква се партията да излъчи и водещите си кандидатури за евроизборите през 2019 година - настоящия председател на парламентарната група на социалистите и демократите в ЕП Удо Булман и Катарина Байли. Дебатът на социалдемократите ще е в два дни, 60 дискусии на 10 сцени, с над 2000 участника.  ", "date": "2018.11.10", "title": "Сергей Станишев, Антонио Коща и Алексис Ципрас участват в дискусия за евроизборите в Берлин"}
{"url": "http://epicenter.bg/article/Tramp-stisna-raka-na-frenskiya-si-kolega-Emanyuel-Makron-v-Parizh--vapreki-che-mu-e-obiden/167835/7/0", "text": "Президентът на САЩ Доналд Тръмп се срещна с френския си колега Еманюел Макрон в Париж в събота преди мероприятията по случай 100-годишнината от края на Първата световна война през почивните дни, които може да бъдат засенчени от призивите на френския държавен глава за създаване на европейска армия, от които Тръмп се почувства „засегнат“, съобщава AFP. Двамата президенти са си стиснали ръцете на стълбите на входа на Елисейския дворец и американският президент е показал вдигнат нагоре палец преди да влезе за разговорите, по време на които лидерите ще се опитат да разрешат различията си около европейските въоръжени сили и по други въпроси. „Франс прес“ отбелязва, че още при кацането си във Франция държавният глава на САЩ написа „туийт“ за предложението на домакина си за създаване на европейска армия, пише Агенция \"Фокус\" . „Президентът на Франция Макрон наскоро предположи, че Европа трябва да създаде собствена армия, за да се защитава от САЩ, Китай и Русия“ написа Тръмп, визирайки коментарите на френския държавен глава от преди три дни. „Много обидно, но, може би, Европа първо трябва да плаща справедлива част от бюджета на НАТО, който се субсидира основно от САЩ“. Агенция \"Фокус\" припомня: Макрон призова във вторник за създаване на „истинска европейска армия“, за да може континента да се защитава от Русия и дори САЩ, като това се случва, докато светът отбелязва 100-годишнината от края на Първата световна война. Привеждаме изведки от интервюто на френския президент пред радио Europe 1. Макрон, който настоява за създаване на общи въоръжени сили на Европейския съюз, откакто дойде на власт, подчерта, че Европа трябва да намали зависимостта си от американската военна мощ, особено, след като президентът на САЩ Доналд Тръмп обяви, че вади страната от договор за ограничаване на ядреното оръжие от Студената война. „Трябва да се защитаваме от Китай, Русия и дори САЩ“, заяви френският държавен глава пред радио Europe 1. „Когато виждам, че президентът Тръмп обявява, че излиза от голям договор за разоръжаване, подписан след европейската ракетна криза през 80-те, си мисля, кой е основната жертва? Европа и нейната сигурност“, обясни държавният глава. „Няма да защитим европейците, освен ако не решим да имаме истинска Европейска армия“, увери още той в интервюто, записано в понеделник вечерта във Вердюн, където е в рамките на обиколката си на Западния фронт от времената на Първата световна война. Изправен пред „Русия, която е на нашите граници и показа, че може да бъде заплаха“, Макрон посочи: „Имаме нужда от Европа, която може да се защитава по-добре сама, без да зависи изключително от САЩ“", "date": "2018.11.10", "title": "Тръмп стисна ръка на френския си колега Еманюел Макрон в Париж, въпреки че му е обиден"}
{"url": "http://epicenter.bg/article/Vanshnite-ministri-na-Avstriya-i-Rusiya-obsadiha-obvineniyata-za-shpionazh/167841/7/0", "text": "Външните министри на Русия и на Австрия, Сергей Лавров и Карин Кнайсъл обсъдиха по телефона делото срещу австрийския полковник в оставка, заподозрян от Виена за  шпионаж в полза на Русия, предаде ТАСС. Руската агенция цитира изявление на външното министерство в Москва.   Руската страна определи като неприемливо и противоречащо на нормите на международното общуване отправянето на публични обвинения без доказателства. Всякакви възможни взаимни безпокойства трябва да се обсъждат по съществуващите канали за диалог и въз основа на фактите, подчерта е Лавров по време на телефонния разговор.   На свой ред Кнайсъл обясни мотивите, ръководили взетите от Виена решения и изрази надежда, че те няма да окажат влияние на по-нататъшното развитие на двустранните връзки. Министърката вече отмени посещението си в Русия, планирано за 2 и 3 декември тази година и предупреди, че ако подозренията за шпионаж се потвърдят, може да се стигне до обтягане на отношенията между двете страни. Вчера австрийските власти съобщиха, че водят разследване срещу 70-годишен австрийски полковник в оставка, за когото се твърди, че през последните 20 години е предавал на руското военно разузнаване информация за австрийската военна авиация, артилерийски системи, високопоставени чиновници и миграционната криза. Прокуратурата проверява дали е имало разгласяване на държавна тайна. В случай, че подозренията се потвърдят, той може да получи присъда до 10 години затвор, припомня БТА. Руското външно министерство изрази протест срещу изявленията на Виена пред австрийския посланик в Москва Йоханес Айгнер.    ", "date": "2018.11.10", "title": "Външните министри на Австрия и Русия обсъдиха обвиненията в шпионаж"}
{"url": "http://epicenter.bg/article/Turtsiya-e-predostavila-zapisi-za-ubiystvoto-na-Hashogi-na-Sauditska-Arabiya--SASht-i-drugi-strani/167845/7/0", "text": "Турският президент Реджеп Тайип Ердоган заяви, че Турция е предоставила записи, свързани с убийството на саудитския журналист Джамал Хашоги, на Саудитска Арабия, САЩ и няколко други държави, предадоха световните агенции. \"Предоставихме записи на Саудитска Арабия, САЩ, а също на германците, французите и британците\", каза Ердоган в Анкара, преди да отпътува за Париж. \"Те са ги изслушали и знаят за разговорите\", добави той. Турски източници заявиха по-рано, че властите разполагат с аудио запис, който документира убийството, напомня Ройтерс. Журналистът Джамал Хашоги, който критикуваше властите в Рияд, е бил убит при посещение в генералното консулство на Саудитска Арабия в Истанбул на 2 октомври. Главният прокурор на Истанбул заяви, че Хашоги е бил удушен, веднага след като е влязъл в консулството, а след това тялото му е било разчленено и унищожено. Неговият труп така и не беше намерен. Една от хипотезите е, че тялото му може да е било разтворено в киселина. Без да разкрива източниците си, турският в. \"Сабах\" отново прокарва тази версия в публикация днес. Според изданието следователите са на мнение, че трупът на журналиста е бил разтворен в киселина, а след това изхвърлен в канализацията, предаде АФП. При направени изследвания на проби от канализацията на резиденцията на саудитския консул в Истанбул били засечени следи от киселина, пише проправителственото издание.    ", "date": "2018.11.10", "title": "Ердоган: Турция е предоставила записи за убийството на Хашоги на Саудитска Арабия и САЩ"}
{"url": "http://epicenter.bg/article/Tusk-predupredi-za--quot-kafyav-quot--natsionalizam-v-Evropa/167850/7/0", "text": "Председателят на Европейския съвет Доналд Туск заяви, че президентът на САЩ  Доналд Тръмп е против \"силна и обединена Европа\" в реч, произнесена в полския град Лодз, съобщава БТА. \"За пръв път в историята имаме американска администрация, която меко казано не се отнася с ентусиазъм към една силна и обединена Европа\", заяви Туск. \"Говоря за факти, а не за пропаганда\", подчерта бившият полски премиер на митинг в навечерието на стогодишнината от обявяването на независимостта на Полша. Туск обвини президента на САЩ, че преди половин година, на срещата на Г-7 в Канада, практически еднолично е наложил премахването на фразата, че големите сили искат да спазват реда, основаващ се на принципи и ценности.   Председателят на Европейския съвет даде интервю, публикувано днес от полския в. \"Газета виборча\". В него Туск заявява, че Тръмп иска свят, в който от една страна ще стоят САЩ, а от друга - различните други държави. Туск говори и за предстоящите напролет избори за Европейски парламент. Той предупреди за появата на националистическо движение, настроено враждебно към ЕС. \"Не е изключено в този парламент да бъдат представени две течения, едното антиевропейско и все повече с цветовете на \"кафявите ризи\"  , залагащо все повече на национализма. Второто течение ще бъде на тези, които искат да задълбочават европейската интеграция възможно най-много\", предсказа Туск. Той напомни за засилването на антиевропейските чувства в някои страни. \"Това засега не засяга лидерите, но подобни сили укрепват пред очите ни. Сили, които залагат повече на конфликта, отколкото на сътрудничеството, на дезинтеграцията вместо на интеграцията\", подчерта председателят на Европейския съвет, който неотдавна заяви, че има сериозен риск Полша да напусне ЕС. Туск отправи и критики срещу позицията на сегашното полско правителство към Европа, без да го спомене изрично. \"Тези, които се противопоставят на силно полско присъствие в Европа, де факто действат против нашата независимост\", подчерта той и припомни на поляците, че \"от нас зависи дали политиците ще унищожат ЕС и ще изведат Полша от съюза\". Туск определи управляващите в Полша популисти като \"съвременни болшевики\" и напомни, че те могат да бъдат победени. Смята се, че е много вероятно след две години той да се кандидатира за президент на страната. Председателят на Европейския съвет отдаде почит на държавниците, възстановили полската независимост - маршал Юзеф Пилсудски, който през 1920 г. побеждава болшевиките в полско-съветската война, и Лех Валенса, основателят на профсъюза \"Солидарност\", който през 80-те години се противопоставя на подкрепяното от СССР комунистическо управление. Пилсудски и Валенса са били изправени пред по-трудни ситуации от днешната, заяви Туск и попита поляците \"защо вие да не можете да победите съвременните болшевики?\"    ", "date": "2018.11.10", "title": "Туск предупреди за \"кафяв\" национализъм в Европа"}
{"url": "http://epicenter.bg/article/Makron-i-Merkel-otkriha-plocha-za-100-godishninata-ot-kraya-na-Parvata-svetovna-voyna/167853/7/0", "text": "Френският президент Емануел Макрон и германският канцлер Ангела Меркел в събота поставиха венец и откриха табелка на военен паметник в източна Франция, където е подписано примирието, с което се слага край на Първа световна война, предава AFP, цитирана от \"Фокус\". В силно символична церемония Макрoн и Меркел се срещнаха в гората близо до Компиен, където Германия официално капитулира на сутринта на 11 ноември 1918 г.. Това е първият случай след Втората световна война, когато германски лидер посещава мястото. Визитата на германският канцлер цели да подчертае близките връзки между двете страни, които водиха три войни между 1870 и 1940 година, но сега са стожерите на мира в Европа. „На 100-годишнината от примирието от 11 ноември 1918 година Еманюел Макрон, президент на Френската Република и Ангела Меркел, канцлер на Федерална Република Германия, тук потвърдиха стойността на френско-германското помирение в служба на Европа и мира“, гласи новопоставената табелка. Тя е поставена до друга, която датира от Първата световна война: „Криминалната гордост на Германската империя умря тук на 11 ноември 1918 година, унищожена от свободните хора, които искаше да пороби.“  ", "date": "2018.11.10", "title": "Макрон и Меркел откриха плоча за 100-годишнината от края на Първата световна война"}
{"url": "http://epicenter.bg/article/Avstriyskite-vlasti-zadarzhaha-podoziraniya-za-shpionazh-v-polza-na-Rusiya-polkovnik-v-ostavka/167854/7/0", "text": "Полковникът в оставка от австрийската армия, който е подозиран от австрийските власти в предаване на държавни тайни в полза на Русия е задържан. В момента се решава въпроса за налагане на мярка постоянно задържане под стража, съобщи в събота агенция APA, позовавайки се на информация от прокуратурата в Залцбург, която се занимава с разследването на това дело, предава ТАСС, цитирана от \"Фокус\". Заподозреният е задържан на територията на провинция Горна Австрия и се намира в предварителния арест. В момента го разпитват следователи.   Пенсионираният полковник от австрийската армия, заподозрян от властите на страната в предаване на държавни тайни в полза на Русия, е дал показания, в които си е признал деянията, пише австрийският вестник Die Presse, позовавайки се на неназован източник от Министерството на отбраната на страната, предава ТАСС. Както твърди изданието, бившият военен си е признал, че е получил 300 хиляди евро от руската страна за своята работа. Вестникът отбелязва, че заподозреният полковник е работил дълго време в централния апарат на австрийското военно министерство и конкретно в отдела за структурно планиране и е имал възможност да се информира за съдържанието на преговорите във ведомството и отношенията между висшия ръководен състав. При това от министерството са уверили, че заподозреният не е имал достъп до особено важни държавни тайни.  ", "date": "2018.11.10", "title": "Австрийските власти задържаха подозирания за шпионаж в полза на Русия полковник в оставка"}
{"url": "http://epicenter.bg/article/Rumanskiyat-ministar-po-evropeyskite-vaprosi-Viktor-Negresku-e-podal-ostavka/167859/7/0", "text": "Румънският делегиран министър по европейските въпроси  Виктор Негреску е подал оставка, съобщи румънската информационна агенция Медиафакс, позовавайки се на правителствени източници. Оставката идва по-малко от два месеца, преди страната да поеме ротационното председателство на ЕС. Новината за оставката на министъра бе потвърдена от министъра за еврофондовете Рована Плумб. Негреску координираше подготовката на шестмесечното председателство на Съвета на ЕС, което Румъния ще поеме от януари догодина, напомня БНТ.   Според различни източници, които говориха пред медиите при условие за анонимност, Негреску е подал оставка след напрегнато заседание на кабинета вчера, на което министрите са обсъждали готовността на Румъния да поеме председателството. Министърът на финансите Еуджен Теодорович също потвърди за оставката. \"Това е акт, който не разбирам. Да го направиш, когато имаш изключителна възможност да координираш подобно председателство, показва политическа незрялост\", коментира днес Теодорович. 33-годишният Негреску от управляващата Социалдемократическа партия бе назначен за делегиран министър по европейските въпроси през юни 2017 г.    ", "date": "2018.11.10", "title": "Румънският министър по европейските въпроси Виктор Негреску е подал оставка"}
{"url": "http://epicenter.bg/article/574-godini-ot--poslednata-bitka-za-Balgariya-quot-/167816/11/0", "text": "На 10 ноември през далечната 1444 г. е решителната битка при Варна. Станала известна в историята като “последната битка на краля”, с нея умира и последната надежда на някогашна България да промени съдбата си на поробена държава. Кръстоносните войски, водени от полско-унгарския крал Владислав III Ягело и унгарския пълководец Янош Хуняди са разгромени от турските войски на султан Мурад II. Полският крал е убит, а кръстоносците са обърнати в бягство под ударите на султанските войски. Антиосманският съюз се създава през 1439 година с подписването на Флорентинската уния, поставила византийската църква под върховенството на папата. Към съюза се присъединяват Венецианската република, Бургундия и Унгария, където папата успява да постигне помирение между наследниците на Албрехт Хабсбург и избрания от аристокрацията за крал Владислав III. Усилията за формиране на съюза са насърчени от успехите срещу османците на трансилванския войвода Янош Хуняди през 1441-1442 година. През 1443-1444 година папата, Венеция и Бургундия изграждат голям флот, който трябва да действа срещу османците в Егейско море и Проливите. През октомври 1443 година унгарците започват голям поход, оглавен от Янош Хуняди, Владислав III и Георги Бранкович. Променливият успех в битките между османци и кръстоносци води до сключването през лятото на 1444 година на десетгодишно примирие с Мурад II, като Георги Бранкович си връща Смедерево. Въпреки това само няколко дни по-късно Владислав е убеден от папския легат Юлиано Чезарини да наруши мира и да започне нов поход срещу османците. Причина за това става и благоприятната военно-политическа обстановка — по това време обединеният папско-венецианско-бургундски флот достига Дарданелите, а емирът на Караман напада османците в Анадола. През септември 1444 година армията на Владислав прекосява Дунава и навлиза в България. Походът е оглавен от Владислав III, Янош Хуняди и папския легат Джулиано Чезарини, а Георги Бранкович не се включва в него. Армията пресича Дунав в района на Оршова и започва да се придвижват надолу по реката, опустошавайки съседните области, като не среща особена съпротива, с изключение на Никопол и Търново, които се опитват да превземат, но са отблъснати със значителни загуби. Към тях се присъединява влашка част от около 7 хиляди души, командвана от войводата Влад II Дракул. След като се отказват да пресекат Стара планина при Шипченския проход, унгарците се насочват към Варна и успешно превземат крепостите Шумен и Провадия. Папски, венециански и бургундски кораби заемат Проливите, а кръстоносците напредват към Варна. Новините за унгарския поход предизвикват паника в Одрин и Мехмед взема мерки за укрепването на града. В същото време Мурад, който месеци преди това абдикира в полза на своя син Мехмед, е извикан от Маниса, където се е оттеглил, и се връща, за да оглави армията. Тъй като съюзническият флот е блокирал Проливите, Мурад и анадолската армия се прехвърлят на европейския бряг на 15 октомври през Босфора с помощта на генуезки кораби и засилен артилерийски обстрел от двата бряга. След като достига Одрин, Мурад оставя Мехмед начело на защитата на града, а самият той, с основната армия се насочва към Несебър и оттам на север по черноморския бряг, за да пресрещне унгарската армия. В решителното сражение при Варна на 10 ноември османците успяват да надделеят, като в боя загива крал Владислав III, а унгарците са принудени да се оттеглят на запад. След победата Мурад отново предава властта на сина си и се връща в Маниса, а за България умира и последната надежда, че може да промени съдбата си на поробена държава.  ", "date": "2018.11.10", "title": "574 години от „последната битка за България\""}
{"url": "http://epicenter.bg/article/Akad--Georgi-Markov--Tazhno-e--che-sled-10-noemvri-nadezhdata-za-po-dobro-badeshte-ne-se-osashtestvi/167832/11/0", "text": "- Това е краят на една епоха, която ние наричахме епохата на социализма. Това е епоха, която тогава изгуби икономическата си конкуренция със Запада. Ние имахме съревнование, те имаха конкуренция. На 10 ноември 1989 г. партията сама свали Тодор Живков от власт, защото предния ден, вечерта падна Берлинската стена. Не, че някой е отишъл на площада, да му иска оставката, а просто падна Берлинската стена и перестройката на Горбачов, която срещна известна съпротива в България, с нейните представители Луканов, Петър Младенов, посланика Шарапов, които устроиха един преврат на Тодор Живков и го свалиха. Те поставиха начало на толкова мъчителния и продължителен Преход. Ние вярвахме, че ще бъде за по-добро. Една система, ще свали друга система, но за съжаление не се оказа така. Най-жалкото е, че 2 млн. млади българи са извън България. Аз поне съм изследовател на войните и смея да твърдя, че никога България не е губила толкова много човешки потенциал, който е почти невъзстановим. Нямам представа, какво са мислили след падането на Живков тогавашните меродавни фактори, но те не успяха да сменят системата. Системата се изрази в една разруха в селското стопанство, в културата. Тези 29 години не са много оптимистични. Сега управляващите, които тогава обещаваха сияйно европейско бъдеще на България, къде са? Тога е моят въпрос. Те обещаваха икономически растеж, стабилност, но дали наистина това беше едно светло бъдеще.   - Тогава Горбачов се опита да спаси системата, но се оказа рядко некадърен да я спаси. През 1987 година Тодор Живков беше в Китай и на връщане от Китай се отбива в българското посолство в Москва. Тогава той казва: „Вижте какво, от перестройката на Горбачов нищо няма да излезе“. Тогава той е познал, защото Горбачов с приказки, с гласност за повече социализъм, започва да разгражда от настройката на системата. Горбачов се срути, той не успя да спази системата. Си Дзинпин в Китай обаче успя да я запази и да я промени. Това не се случи в Източна Европа. Някои може да се радват, но пък мен ми е тъжно, че в Чикаго живеят 135 хил. млади българи, и че в заводите ни няма вече квалифицирана работна ръка. Има безработица, работа за метачи, но не и квалифицирана работна ръка. И каква икономика можем да развиваме за напред? Изнасяме руди, а на времето правеха електрокари, мотокари и акумулатори и какво ли не. За съжаление, равносметката в икономически план не е положителна.      - Определено. Дисидентите да не се заблуждават, че те са свалили Живков. Това, че някой е скачал пред „Кристал“ и са му ударили няколко шамара и е имало клуб за перестройка, това не събори режима на Живков, който беше укрепван 30 години. Просто го събориха тези, които работиха за Москва, начело с Андрей Луканов. Те си въобразяваха, че ще направят капитализъм за себе си. Луканов казва: „Да, тези искат капитализъм, но другари, ние ще бъдем капиталистите“. Капиталисти не се раждат така. И не се създават така. Вижте КТБ, на площад „Гарибалди“, където е бил Атанас Буров, беше заместен от Цветан Василев. Той беше назначен, но капиталистите не се назначават. Това беше голямата заблуда на Луканов. Затова и него го убиха като куче и кой сега си спомня за Луканов? Днес се разходете в полите на Витоша, вижте къщата на Евгения Живкова, където Тодор Живков завърши живота си - една хубава двуетажна къща, с един декар двор и градина. И вижте какви имения, замъци има в полите на Витоша. За това ли скачахме на площадите? Или, докато едни скачаха на площадите, други си уредиха живота. Децата им, парите и имотите им са навън. Тези, които са богати, не свързват бъдещето си с България. Гледат, какво още да задигнат. Това е една тъжна равносметка. Не се намериха последователи на Атанас Буров, да кажат: „Ние ще градим нова България“. Не само да забогатяваме. Сега разкриват разни олигарси, които ги знаят от началото на Прехода, а сега ги разследват, предизборно. Тъжното е, че надеждата на хората за едно по-добро бъдеще не се осъществи. Вярно, ние пътуваме свободно по света, но какво от това, когато чета в интернет, че български роби-строители в Германия работят за по 2 евро на час, а техните колеги - за 14 евро. За какво става дума? Малко трябва да се снижи възторженият тон и на управляващи и на опозиция. Пропуснахме историческия шанс, както и други държави от Източна Европа. Нашият народ заслужаваше нещо по-добро. Едно европейско бъдеще, но не да ровят хората в кофите за боклук. Да не си въобразяват тези от именията, че ще живеят щастливо в България. Не може човек да бъде щастлив сред нещастни хора. Не е много оптимистично, но има още една година от кръглата годишнина на 10 ноември, надявам се да сме живи и здрави и пак да си говорим и да имаме по-големи основания за позитивизъм. - Не. Не искам да цитирам един политик от Прехода. Той беше интелектуалец в политиката. Знаете ли, тогава в политиката масово навлизаха интелектуалци. Тогава, той ми каза, виж какво, ти поне си историк - няма за всички. По света е така 1 % богати, владеят 99% от населението. Ще има и богати и бедни. Той беше откровен. Тогава в Народното събрание бяха Йордан Радичков, Тодор Колев, Васил Михайлов - големи българи. Всички се отдръпнаха, защото политиката е мръсна работа. Тогава всички партии лъжеха, че ще има средна класа. Това е гръбнакът на демокрацията, който се свързва с Германия. Аз като професор, знам, че не мога да бъда богат, но не трябва да бъда и беден. В Германия един професор получава месечна заплата около 7 000 - 8 000 евро. В Българската академия на науките месечното възнаграждение за професор е 860 лв., къде е средната класа, защо ни лъжеха, че ще я създадат? Те казваха - професионалистите напред. А, дойдат ли на власт - правят партийни назначения. Те се стремят към властта, за да се обогатят и назначават разни калинки, които нямат нищо общо с професионализма. Крайно време е хора-професионалисти да бъдат на власт и те да управляват държавата. Не трябва да бъдат разни послушковци, които искат да изкарат до пенсия. Българските депутати взимат 1 500 лв., освен тяхната заплата, те взимат безотчетни в плик. Коя държава има тези разни партийни субсидии? Крайно време е да се усетим. От 10 ноември, ние се надявахме да заживеем като европейци. Аз не говоря за себе си, аз съм академик, направил съм кариера. Аз говоря за другите около мен, за които ми е тъжно. Човек не може да живее щастливо, когато има нещастни около него.   - Политически партиен преврат във вихрушката. Това беше вихрушката на БКП. Тя реши да направи тази перестройка, да промени системата, и да остане на власт. Те искаха да запазят икономическата власт, за да влияят на политическата. Това е, Луканов, човекът на Москва, който извърши преврата срещу Живков. Но, какво се получи? Убиха Луканов и го забравиха и вече други нови богаташи казаха имаме ли парите, имаме и властта. Някога идеологията беше на върха на държавата и оттам -  идеология, власт и пари. Сега вече златният телец е над всичко. Тъжното е, че младежта бива възпитавана така. Говоря за „интернет поколението“, което е възпитавано в преклонение на златния телец. Няма я възрожденската поговорка, който се учи, той ще сполучи. Не. Дават разни тъпотии по телевизията, това е срам. Може ли да кажеш по телевизията, че Христо Ботев е написал „Малкият принц“? За какво става дума? Ако ние се стремим да направим младите невежи, за да ги управляваме по-лесно, това вече е постигнато. Остава 1 година до навършването на 30 години от Прехода, за историята, това е по-малко от една епоха, но за човешкия живот, това е страшно много време. За съжаление, тези 30 години не донесоха това, което очакваме. - Носим си ги тези родилни петна. Това преклонение пред силните на деня. Аз, който съм живял в тази епоха, след като съм влизал в Партийния дом, сегашното Народно събрание ме потиска. Не мога да го възприема за Народно събрание. Депутатите днес казват: „Ние сме силните на деня“. Виждам, че вече те забравят тази преживяна история. Аз обаче ги предупреждавам, нито с тях е почнала историята, нито с тях ще свърши. Трябва да имат чувство за историзъм. Никой не строи държавата на гола поляна. Те не могат всичко да сменят. Едно цяло поколение да заличат. Това са хора, които не са били подготвени да управляват. Всички носим родилните петна. Всички носим минало. Това не трябва да го забравяме. Днес също е така, никой не може да се отърве от миналото. Поне да се учим от него и да извлечем ценните поуки.  Това са 29 години, близо 30, аз го наричам изгубеното поколение. Не всичко е пари. Парите понякога са робство. Виждам в интелектуалните кръгове, в проекти, знам трудно се живее без тях. Когато някой го поканят да говори за Васил Левски, той не трябва да пита за хонорар. Това е кощунство. Има някои неща, които са по-трайни от парите. Духовното е над материалното.   ", "date": "2018.11.10", "title": "Акад. Георги Марков: Тъжно е, че след 10 ноември надеждата за по-добро бъдеще не се осъществи"}
{"url": "http://epicenter.bg/article/Georgi-Markov--Na-Evropa-e-neobhodim-pakt-sreshtu--a-ne-pakt-za-migratsiyata/167848/11/0", "text": "- Проблемите във връзка с този глобален пакт за миграция са два. Единият, чисто конституционен е, че в държава, класическа парламентарна, каквото е България, няма как което и да е правителство под някаква форма да подпише или даде гласа си в Маракеш, без парламентът да е дал мандат. Ако си спомняте, премиерът Борисов дойде в парламента и съвсем правилно поиска мандат за няколко самолета да връщаме с мигранти. Тъй като този пакт има претенции за глобален, решава глобални световни проблеми, в които България да участва, от една страна, а от друга страна, той засяга без всякакво съмнение суверенитета на страната и е редно парламентът да каже, дали България в крайна сметка в Маракеш на финала да сложи подписа си на него, или да не го приеме. Откъде идват проблемите? Проблемите идват, че този пакт за глобална миграция, макар и да не е договор, който да бъде ратифициран след това от парламента и затова е необходим предварителен контрол от Народното събрание, е пакт за миграцията с уводни думи, че това е глобален феномен, който представете си е източник на просперитет и развитие. Това всичко, преведено на европейски език, звучи ужасяващо. Тъй като Европа е потърпевша от мигрантската вълна основно. Вие не виждате европейци да са тръгнали към черна Африка, Близкия изток или Азия. И на фона на зверствата и убийствата, които стават, последното в Рим на това малолетно момиченце, което беше изнасилено от сенегалците и жестоко убито, след това малтретирането на момче седем дни от осем сирийци в това китно и хубаво градче Фрайбург, градчето на нашия професор Александър Чирков, има стрес в Европа, че тази вълна от мигранти дотук, която е дошла, показа, че мигрантската политика на Западна Европа е грешна и доведе до миграция на ножа. И на Европа е необходим пакт срещу, а не пакт за миграцията. Поради това доста страни не го приемат. Първо, през лятото Унгария, а сега Австрия, Себастиан Курц, който председателства съвета на ЕС, даде специална пресконференция. Заедно с Хайнц-Кристиян Щрахе, лидера на Партията на свободата и негов вътрешен министър, обясни следвания курс и буквално каза: Австрия няма да изпрати представители в Маракеш. Няма време как да ги разкажа, но 28 забележки Курц имаше към този пакт, някои от които си спомням, а за това говореха и унгарците, че този всъщност пакт стимулира мигрантите да идват. Това не е редно. Създава т.нар. право на мигрантство, на миграция, което не съществува, и Австрия отказва да приема мигранти. В документа има разпоредба, която казва: поради бедност и климатични проблеми. След Австрия последва Полша, последва министър-председателят на Чехия Бабиш, Словения, всеки момент ще го направи Словакия. Хърватия, която е пред огромен в момента натиск, тъй като в град Бихач, Босна и Херцеговина, се събират огромно количество вече мигранти. Аз видях по унгарската телевизия, хората са на улицата там и пишат буквално „Бихач е наш, Бихач е наш“. Те атакуваха тези мигранти хърватската граница, буквално набиха граничната полиция, която в първия момент се съпротивляваше, но нямаше сили, и красивата със сини очи президентка на Хърватия излезе с изявление „Бъдете сигурни, че аз няма да подпиша това нещо.“ Съвсем в скоро време ще го направи Италия. А големият началник Доналд Тръмп още лятото каза, че това нещо противоречи на суверенитета на Щатите и от Лондон препоръча на европейските лидери да си гледат и запазват културния християнски характер на континента и буквално каза американският президент: да не създават среда на престъпност. Оттук идва спорът, дали въобще България, ако парламентът реши и каже зелена улица на Борисов, дали България да се присъединява към този пакт. Според мен не трябва. Защото макар на пръв поглед да изглежда, че той не носи задължения за съответните страни, ако го четете, то навсякъде пише „задължава се правителството, задължават се правителствата“. Ще бъде размахван в Европа, ето, вие го подписахте. Гутериш, който е генералният секретар на Общото събрание на ООН, каза така, че неговата майка е гледана от мигранти, затова той много ги обича. Ние нашите майки си ги гледаме 1300 години сами и мисля, че може да си ги гледаме още 1300, без идват мигранти с ножове да ни гледат родителите. Това е моето становище по тая тема. - Аз не мога да кажа, дори не знам кой ни е представител в ООН. Това, което чух и четох, е, че той активно е участвал при изработване на документа. Но това, че той активно е участвал в разработване на документа на експертно ниво и т.н., не може в никакъв случай да обвърже българския парламент. В българския парламент трябва да има дебат за това, дали ние трябва да рискуваме националния си суверенитет и на фона на ставащото в Европа, най-засегнатия континент, да се присъединяваме към нещо. Пак казвам, на Европа трябва пакт срещу, а не за миграцията. И не мога аз лично като народен представител да гласувам, че миграцията води до просперитет и че тя ще е тази, която до 2030 ще гарантира икономическото развитие на Европа. Аз ги считам тези неща за цинични даже, на фона на жертвите, които Европа даде заради тази политика. Така че какво е гласувал и какво е правил нашият представител, да му бере гайлето този, който го е пратил. Ние сме парламентарна република и трябва да решим и да дадем мандат или не. Моето мнение, ние трябва да помогнем на премиера Борисов да се отърве от това нещо. Тъй като след шест месеца има избори и ще бъде използвано много яко от опозицията, ако се заобиколи парламентът и се наруши Конституцията. Това ми е мнението. - Е, не мога да кажа. Когато правителството попита и внесе, дотук какво е направено, тогава. Има цял месец, имаме време. Това не е някакъв въпрос, който да изисква законодателно решение. Просто ще има дебат и парламентът ще даде мандат на правителството да се присъедини или няма да се събере мнозинство и няма дадем. Знаете, че българският министър-председател има безупречна интуиция и дори тогава, когато го подвеждат, за съжаление, това се случи с Истанбулската конвенция, аз при вас бих камбаната, в крайна сметка той се усети, спря я, прати я на Конституционния съд и там я кремираха с две трети квалифицирано мнозинство.   - Аз го следих с много голям интерес, едновременно по нашите и по унгарските медии. Чух се и с г-н Цветанов, следях го с голям интерес и по унгарската телевизия. Добре стана, че беше издигнат кандидат за председател на ЕК Манфред Вебер, а не финландският кандидат. Финландският кандидат според мен не е десен човек, освен да му е десен десният крачол. Той говори абсолютно неолиберално и това ляво крило в ЕНП лично се радвам и паля свещ да си отива към г-н Макрон. Там да си говорят техните си работи. Докато Манфред Вебер, каквото и да говорим, си е баварец, той е член на Християнсоциалния съюз, това е най-християндемократическата партия в рамките на ЕНП и в Европа. Мина много добре форумът, аз мисля, че той е в пъти по-добър кандидат от кандидата на Партията на европейските социалисти Франс Тимерманс. Тимерманс може да влезе на втора страница в учебник по нехаризматичност. На първа без конкуренция е Мартин Шулц, който вече е в политическото небитие. Тимерманс злобно говори, злобен човек и непрекъснато ни внушава, че ние европейците трябва да се съгласим на многообразие. Т.е. да си разрушаваме традиционното семейство, да си зарежем християнския характер на континента и на държавите и да търпим да ни колят. Така че наистина Манфред Вебер е добра кандидатура, много по-добра от Тимерманс, с много по-големи шансове и нещо, което не е без значение за България, изключително добър приятел на Бойко Борисов, изключително добър приятел на Цветанов. Когато Цветанов беше емнат да се разправят с него по политически причини на две инстанции в съда, той се вдигна и дойде човекът за една вечер в Благоевград да подкрепи Цветанов, да му даде морална подкрепа. Тези неща не се забравят. Така че ако той стане председател на ЕК, България ще има един много голям приятел. Което вероятно и ще се случи, макар че тези евроизбори няма да са като онези.   - Аз гледам една социологическа агенция в Унгария, те общо взето познават с плюс-минус 1-2 %. Тя дава следното: ЕНП ще спечели изборите, за съжаление едва ли ще вземе 200 депутати, тъй като на много места имат проблеми – Франция и Германия, френските десничари са го закъсали, не колкото социалистите, но са четвърта политическа сила във Франция. Виждате в Германия доста падна ХДС-то на госпожа Меркел. Там „Алтернатива за Германия“ спечели. Значи, те дават така: ЕНП ще спечели, но с под 200 депутати, пълен срив на социалистите, което е тенденция в Европа, и набиране на сили на Зелените, които в Бенелюкс и Германия изсмукват гласове от левицата, и радикалните формации от типа на „Алтернатива за Германия“, на партията на г-н Салвини, Лигата, на партията на Щрахе в Австрия, на партията на Вилдерс в Холандия. Може би радикалните десни ще го докарат до една трета присъствие в бъдещия парламент. За България г-н Цветанов счита, че ГЕРБ е във форма, може да му се вярва. Той е така да се каже най-добрият изборджия в България. В събота е 10-ти ноември, за тия 29 години демокрация по-добър човек за правене на избори аз не съм виждал. Ако в СДС имахме такъв, щяхме да бием 1990 г. Ама ние само на митинги го карахме, а то трябва да се правят и структори. Така че, общо взето, ще имаме радикални формации, около една трета, в България може би ще има 6 депутати ГЕРБ, а Цветанов иска да имаме и повече, т.е. 7.   - Ами на мен зрялата част от живота ми минало в тази демокрация. Аз ноември 1989 г. бях на 39 години. Най-впечатлен бях от 14-ти декември 1989 г., когато заедно с милата ми съпруга обградихме парламента и викахме „Долу член 1“. Всъщност датата, истинската дата на промяната е 14-ти декември, когато българите поискаха член 1, тоест господството на Комунистическата партия, нейната ръководна роля, патентът в политическия живот на страната, да отпадне. Това беше. Нямаше мобифони тогава, госпожо Събчева, нямаше факсове, нямаше интернети. Ние се събрахме, дето се вика, от сърце, станахме покрай това СДС навремето семейни приятели. Жалко е, че СДС вече го няма. То беше носителят на промяната в България. Но това е все едно да въздишате по „Солидарност“ в Полша. Също я няма. По Форума в Чехия на Хавел. Добре, че има ГЕРБ, иначе щяхме да ходим наляво. И ДПС-то в средата и да куцаме наляво без десен субект. ГЕРБ запълни тази празнина и мога да кажа за добро. Защото в последните 10 години започнаха да се правят зрими неща в България. Избирателната система в България е такава, че не може да се формират стабилни парламенти за разлика от Унгария, където за 30 години никога не е имало предсрочни избори. Затова ГЕРБ е обречен да прави коалиция, ама с коалиции. С всичките негативи от тая работа. Но такъв беше вотът и толкова е калпав избирателният закон и в аванс казвам, че българският политически елит, този, който е в парламента, не трябва да допуска следващите парламентарни избори да се провеждат по тази идиотска парламентарна избирателна система, за която гласуваха на референдум само 500 хиляди души от българските избиратели. Избирателна система с нисък праг на влизане – 4%. Без бонус за победилата партия. И трябва според мен да се върнем към това, за което българите 92% гласуваха: избирателната система за Велико народно събрание 120:120. - Вижте, ГЕРБ беше така добър да се вслуша в гласа на тези 2,5 милиона българи, които гласуваха за мажоритарни избори. Първият закон в това Народното събрание, който ГЕРБ внесе, беше за чисто мажоритарен вот. Такъв вот, какъвто поискаха българските избиратели. За най-голямо съжаление всички партии се уплашиха от него и гласуваха против. Тогава госпожа Нинова, уважаемата лидерка на социалистите, излезе и каза: ние ще внесем смесена избирателна система. И до ден днешен обаче не я внасят. Даже те казаха немската, аз ги репликирах, викам, много ще е хубава, ние си имаме наша българска. Но не я внасят. Защото при 120 и 120 не ги удовлетворява. Плашат се, че ГЕРБ може да направят абсолютно мнозинство. Те са прави да се плашат. Но не може да е минало на референдум и да ходим на избори по закон, по който ще се избират народните представители и е подкрепен от 500 хиляди души от няколко милиона гласоподаватели. Това няма как да стане. Така че ние каквото направихме, инициирахме, сега чакаме те да внесат смесена система. Непрекъснато говорят за предсрочни избори, а не внасят избирателен закон, което ме кара да мисля, че и те не вярват, че ще има.  ", "date": "2018.11.10", "title": "Георги Марков: На Европа е необходим пакт срещу, а не пакт за миграцията"}
{"url": "http://epicenter.bg/article/Rumen-Radev-v-Parizh--Parvata-svetovna-voyna-e-gorchiv-urok/167843/2/0", "text": "Първата световна война и последвалите събития са горчиви уроци. Трябва да осмислим тези уроци от цялото изминало столетие и да потвърдим своята привързаност към диалога, взаимното уважение, добросъседството и отказа от насилието като средство за разрешаване на противоречията. Това каза президентът  Румен Радев в отговор на журналистически въпрос. Държавният глава е на посещение във Френската република по покана на президента Еманюел Макрон за участие в Парижкия форум за мир и отбелязването на 100 години от края на Първата световна война. Президентът посочи, че Първата световна война е рожба на сблъсък на империалистическото мислене, националистическите мечти и икономическите интереси. За съжаление 100 години по-късно тези три елемента отново са във възход и застрашават мира на континента и по света. „Днес в Париж се събираме държавни и правителствени ръководители, за да почетем края на една огромна трагедия, отнела милиони животи. Нека не забравяме, че сред тях са и над 100 хиляди българи”, подчерта Румен Радев. Помолен да коментира идеята за създаване на обща европейска армия държавният глава заяви, че ако в света продължава да има непредсказуемост и конфронтация, неизбежно ще се стигне и до създаване на пълноценни европейски сили за отбрана. Изпълнението на поетите ангажименти за отделяне на адекватни средства за изграждане на отбранителни способности от европейските държави-членки в НАТО не може да бъде решен изведнъж, посочи още Румен Радев и добави, че очаква дебатът по темата да продължи.   „Когато въпросът се постави остро на срещата на върха на НАТО в Брюксел тази година аз изразих ясна позиция, че от една страна - да, европейските държави трябва да отделят повече средства за сигурност, но от друга страна НАТО не е борса, на която можеш да си купиш сигурност. НАТО е съюз на суверенни държави, обединени от общи цели и ценности, така че сигурността не се измерва просто в пари. Тя има много други компоненти“, добави президентът. По време на посещението си в Париж държавните и правителствени ръководители ще разгледат изложбата “Picasso Bleu et Rose” в Музей д’Орсе в Париж и ще бъдат приети в Елисейския дворец от президента на Френската република Еманюел Макрон и съпругата му Бриджит Макрон. Румен Радев ще направи изказване, посветено на потенциала на новите технологии да бъдат фактор за задълбочаване на политическия диалог, икономическия растеж и социалното сближаване в рамките на участието си в Парижкия форум за мир. В рамките на посещението си в Париж държавният глава Румен Радев е придружаван от съпругата си Десислава Радева.    ", "date": "2018.11.10", "title": "Румен Радев в Париж: Първата световна война е горчив урок"}
{"url": "http://epicenter.bg/article/Desnite-otbelyazaha-godishninata-ot-10-noemvri-1989-g--v-Pleven-/167844/2/0", "text": "Само обединени можем да се преборим отново за  демокрация. Трябва да има незабавна промяна на модела на управление на страната, а единствените, които могат да го постигнат са демократичните хора. Това заяви в Плевен Димитър Делчев, председател на „Движение България на гражданите”. Днес по инициатива на ДБГ в града се събраха представители на всички демократични партии, сред които БНД, ССД, ДСБ, БЗНС, Да България, СДС, БДФ и др., за да отбележат 29 години от падането на комунизма у нас. Председателят на ДБГ подчерта, че липсата на истинска парламентарна опозиция води до деградация на демократичните ценности. \"Хората нямат усещане, че има истинска справедливост. И ГЕРБ, и БСП подкрепят настоящия модел, при който демокрацията бива подменена с фалшиви ценности и еднолично управление, както в на държавно ниво, така и на общинско\", добави Делчев. \"Тук, в Плевен, винаги сме писали уроци, които „големите” политици да прочетат. Тук 20 години управляват демократи и не смятаме да отстъпваме\", категоричен бе Найден Зеленогорски, заместник-председател на ДБГ. Има раздвижване вдясно и мисля, че скоро може да има добри новини за сближаване на позициите, добави Зеленогорски. Кметът на Плевен Георг Спартански, който беше подкрепен от всички десни партии в града, коментира, че егото трябва да отстъпи крачка назад, а игрите на лидери и лидерчета да бъдат прекратени, ако десните искат да работят заедно за по-добра България. \"Ние тук сме го постигнали и работим заедно за по-добър Плевен\", заяви Спартански. Представителите на десните партии се обединиха около необходимостта за общи действия за постигане на общите цели за възстановяване на демократичните принципи у нас. По-късно днес започва Националният съвет на „Движение България на гражданите” в Плевен, на който ще бъдат обсъдени подготовката за европейските и местни избори и Бюджет 2019.    ", "date": "2018.11.10", "title": "Десните отбелязаха годишнината от 10 ноември 1989 г. в Плевен "}
{"url": "http://epicenter.bg/article/Rosen-Plevneliev-otnovo-kritikuva-Rumen-Radev--Razdelyal-natsiyata/167846/2/0", "text": "Президентът (2012 – 201 г.) Росен Плевнелиев разкритикува остро речта на Румен Радев по повод 10 ноември. Той направи това в предаване на телевизия \"Европа\". „Със всяко свое изказване той не раздава справедливост, а раздава несправедливост и на това отгоре с всяко свое изказване той разделя нацията. Апелирам към него да започне първо от себе си. Ако той обяснява, че институциите са атрофирали – нима не беше той, който посочи, че Народното събрание е нотариат, нима той при своето встъпване в длъжност не се подигра и обиди всички народни представители. Втора година вече не е стъпил в парламента, говори за институции, но се подиграва и не спазва елементарните институционални дадености на държавата\", каза Плевнелиев.   И претенциозно продължи: \" Така че е тартюфно да се коментират действията на първия българския президент-популист, от друга е много лесно – той е просто националист и популист, който не се бори за надграждане на българската демокрация, а за собствената си представа как функционира народната любов.\"    ", "date": "2018.11.10", "title": "Росен Плевнелиев отново критикува Румен Радев: Разделял нацията"}
{"url": "http://epicenter.bg/article/Pargov--Manolova-e-sred-obsazhdanite-imena-za-kandidat-za-kmet-na-Sofiya/167847/2/0", "text": "Омбудсманът Мая Манолова е сред обсъжданите от столичната организация на БСП имена за евентуален кандидат за кмет на София. Това каза в студиото на „Европа сутрин“ по телевизия \"Европа\" председателят на социалистите в столицата Калоян Паргов.   \"Дали е Мая Манолова или някой друг, това може да бъде човек, който да се е доказал. Търсим софийския Румен Радев. Румен Радев не като генерал, а като типаж. На президентските избори видяхме, че София може да бъде червена с една подходяща кандидатура и с подходяща кампания\", заяви Калоян Паргов.   Сред основните изисквания за бъдещия кандидат-кмет на левицата е да е популярен и е доказал, че може да се справя със сложни проблеми, допълни Паргов. Обсъжданията на конкретните личности ще започне в средата на следващата година.   Прокламациите и надеждите от 1989 г. се оказаха увехнали – хората очакват повече справедливост и равномерно разпределение на благата, каза Паргов в друго медийно участие - пред а генция „Фокус“. Той коментира така годишнината от 10 ноември 1989 г.   „Моето поколение не е пряк участник в тези събития, но със сигурност това е повратен момент в историята на България, който 29 години по-късно можем да оценим със знак минус. Тогавашните прокламации за свобода, за плурализъм, за демокрация, за възможности, които да създаде този нов режим на българите не се осъществиха 29 години по-късно. Ако направим паралел между държавата през 1989 г. и през 2018 г., ще видим много съществени разлики и то за съжаление в отрицателна посока. 1989 г. е последната година, в която раждаемостта беше на най-високата си точка – 117 хил. новородени деца на фона на 64 хил. през 2017 г. През 1989 г. България беше на 27-мо място по развитие, а сега е доста назад в класацията на развити държави“, изброи Калоян Паргов.   Лидерът на БСП-София изтъкна, че е съгласен с казаното от президента Румен Радев за днешното състояние на демокрацията. Паргов посочи, че няма как днес да бъдем доволни от състоянието на пазарната икономика, на така наречената демокрация, защото хората очакват повече справедливост и по-равномерно разпределение на благата.    „България има нужда от друг тип политика - не тази, която доведе до дълбоко разделение на нацията тези 29 години. Тази антикомунистическа риторика, която се разви през 90-те години е една от причините за това разделение и за неволите бих казал, които изпитваме и днес“, каза още лидерът на столичните социалисти Калоян Паргов.   Да отдадем заслуга на мъдростта и държавническото поведение на ръководителите на държавата през 1989 г., защото промяната стана по безкръвен начин, изтъква Паргов, анализирайки събитията след 10 ноември 1989 г.   „ Някои оценяват 10 ноември като революция. Бързам да кажа на тези ентусиасти, че 10 ноември дойде и вследствие на вътрешни процеси в управляващата тогава БКП, подтикнати отвън, за да може да се стигне до някой го наричат преврат, а други ги биха го нарекли края на социалистическия период. За разлика от други държави като Румъния, слава Богу, той мина по безкръвен начин, чиято заслуга трябва да отдадем на тогавашните ръководители и на тяхната мъдрост държавническо поведение да не хвърлят страната в гражданска война, както се случи на други места“, каза още лидерът на БСП – София. По думите му Преходът като понятие по-скоро е в главите на тези, които са живели достатъчно дълго и в двете епохи – Социалистическата и най-новата демократичната.   „ Думичката Преход и осмислянето на такъв процес го няма в главите на младото поколение“, поясни Паргов. Цитирайки поета Никола Вапцаров, Паргов посочи, че реалността за младите хора е с физиономията на „озъбено, свирепо куче“.    „Реалност, която не осмисля техните идеи, мечти, кара повече от тях да изберат миграцията и живота извън България, отколкото тук. Това е една оценка за качеството на живот, защото тя е единствената, която показва дали сме успели в една или друга политика“, допълни председателят на БСП – София. Според него днес трябва да мислим в положителна посока, да бъдем градивни, а не само отрицателно, отхвърляйки една или друга идея.   „ Нацията ни има нужда от единение повече от всякога, от нещо, около което да се обединим въпреки идейно-политическите си и други различия, които носим в себе си като хора“, категоричен е Калоян Паргов.  ", "date": "2018.11.10", "title": "Паргов: Манолова е сред обсъжданите имена за кандидат-кмет на София от БСП"}
{"url": "http://epicenter.bg/article/Elena-Yoncheva--Konstativniyat-protokol-za-patya-kray-Svoge-e-bil-izpraten-do-API-oshte-minalata-godina/167849/2/0", "text": "Преди да бъде отнет имунитетът на Елена Йончева, тя заедно с колеги от БСП, внесе искане за независима експертиза, която да установи качеството на магистралите. Това съобщиха от пресцентъра на НС на БСП. Йончева коментира, че преди 3 дни е получила констативния протокол за пътя край Своге.   „Документът от 20 юни, миналата година, е бил изпратен до Агенция „Пътна инфраструктура\" още тогава\", каза Йончева. Тя обясни, че в него, на базата на експертиза, са били изброени в 7 точки проблеми с пътя, където загинаха 20 души. Депутатът коментира, че в първите две пише, че е установено износване на горния слой на асфалта и лошо сцепление, както и рисков завой с голям вираж- точно в участъка, където стана инцидентът през август тази година. Йончева поясни, че документът, изпратен до пътна агенция, съдържа задължително предписание- \"пълна подмяна на асфалтовото покритие\", и че срокът за изпълнение е „незабавно\".   „Изпратихме този документ веднага в прокуратурата и изводите трябва да ги направи тя\", заяви народният представител. Елена Йончева каза, че започнала да получава документи, след като БСП поиска от АПИ да разреши независими лаборатории от чужбина да направят проверка на петте магистрали. Йончева припомни, че бившият стрителен министър Николай Нанков е заявил официално, че има влагани недопустими материали в асфалтовата смес при ремонта край Своге.  ", "date": "2018.11.10", "title": "Елена Йончева: Констативният протокол за пътя край Своге е бил изпратен до АПИ още миналата година"}
{"url": "http://epicenter.bg/article/Marin-lyo-Pen-pristiga-v-Sofiya-na-16-noemvri/167851/2/0", "text": "Лидерът на френските националисти Марин льо Пен пристига в София на 16 ноември, съобщава от партия \"Воля\". Президентът на \"Национален сбор\" ще бъде посрещната от Веселин Марешки. Льо Пен ще е част от делегацията на Движението за Европа на нациите и свободата и ще има работна среща с депутати от \"Воля\". Тя ще даде и пресконференция в Народното събрание същия ден.   За събитието пристигат още Геролф Анеманс, евродепутат и президент на Движението за Европа на нациите и свободата (MENF), Томио Окамура - председател на партия „Свобода и пряка демокрация” - Чехия, Никола Бей – евродепутат и съпрезидент на MENF. Очаква се да пристигнат и представители на „Партията на свободата” – Австрия, на гръцката „Нова десница” и др.    ", "date": "2018.11.10", "title": "Марин льо Пен пристига в София на 16 ноември"}
{"url": "http://epicenter.bg/article/Ivaylo-Kalfin--Demokratite-v-SASht-specheliha-izborite--te-mogat-da-blokirat-Tramp/167852/2/0", "text": "Бившият външен министър  Ивайло Калфин анализира резултатите от проведените на 6 ноември междинни избори в САЩ в предаването \"Офанзива с Любо Огнянов\" по \"Канал 3\". Според него демократите са спечелили изборите, защото са придобили важен лост, който са нямали и ще промени политиката на база мнозинството в Конгреса. \"Първото, което могат вече, е да блокират законодателни инициативи на Доналд Тръмп, и второто - да организират разследвания на бизнеса, връзките и т. н., страшно неприятни теми за Тръмп\". \"Те вече имат мнозинство, с това ще се промени и политиката на Тръмп. Това е очаквано в Америка - обикновено в тези избори в средата на мандата печели другата партия\", посочи още Ивайло Калфин. \"Да, нямаше помитаща метла, вълна на демократите, но получиха политически инструмент, който ще използват занапред\". По думите му досегашните мерки на Тръмп с разтрогване на различни търговски и други международни договори, наистина \"помпат икономиката\" на САЩ. \"Проблемът е, че положителният ефект върху икономиката е краткосрочен, трае около 3-4 години. Например вдигането на митата за китайската стомана, производителите са доволни, но цената на американската става висока и трудно се продава навън\", подчерта Ивайло Калфин.   \"Негативният ефект тепърва ще се усети, въпросът е дали ще трае до следващите избори през 2020 или до по-късно\", предположи бившият външен министър. Той изрази надежда, че демократите ще успеят да спрат обявеното от Тръмп излизане на САЩ от договора за ракетите, защото в противен случай \"ние ще платим сметката\" от очакваната нова надпревара във въоръжаването.    ", "date": "2018.11.10", "title": "Ивайло Калфин: Демократите в САЩ спечелиха изборите, те могат да блокират Тръмп"}
{"url": "http://epicenter.bg/article/Anton-Kutev--Elena-Yoncheva-ne-mozhe-da-e-perach-na-pari--poznavam-ya-/167855/2/0", "text": "Това заяви в предаването \"Офанзива с Любо Огнянов\" по \"Канал 3\" зам.-председателят на ПГ на БСП Антон Кутев.   Според него вътрешната опозиция на лидера не напира за избори. \"Те не скачат на избори, защото знаят, че могат да ги загубят\", убеден е Кутев.   Той не очаква и дебати за листите за евроизборите, за първото място в които се спрягат имената на Корнелия Нинова, Елена Йончева и Сергей Станишев.     , изтъкна Антон Кутев заслугите на бившия премиер и лидер на БСП.    Сега същата мантра пада върху тях\", предупреди той и добави, че \"позицията на силата няма да е добра в случая със Сергей Станишев\" при изготвянето на листите.   Антон Кутев посочи, че на неделния пленум няма да има дебати по темата за главния редактор на в. \"Дума\" Йордан Мичев, а за медийния пул с телевизията, в. \"Земя\": \"БСП има много разнообразна дейност\", каза той.    \" Той има пълното право да излага мнението си в страниците на \"Дума\". Фейсбук никога не е била и не може да е лично пространство, когато си овластен - дали си депутат или от \"Дума\". Изпитал съм го - това се пренася веднага върху партията и длъжността\", посочи Антон Кутев.   За изявлението на Йордан Мичев в \"Офанзива\" от миналата събота, че няма да остави Румен Овчаров и Георги Гергов да му се качват на главата, Антон Кутев каза:   Поведението на Данчо, според мен, е малко прибързано и затова го съветвам \"по-кротко\".      Според него \"Елена Йончева не може да е перач на пари. В нейния случай е очевидно, че тя е правила филми. Това са неща, които трябва да ги докаже прокуратурата   По думите му изказването на президента Румен Радев по повод 10 ноември  \"Виждам и много десни хора, които не са срещу това, което казва - той отговаря на очакванията на хората\", убеден е Антон Кутев.    ", "date": "2018.11.10", "title": "Антон Кутев: Елена Йончева не може да е перач на пари, познавам я!"}
{"url": "http://epicenter.bg/article/Danail-Kirilov--Nyama-nishto-vyarno-v-otsenkata-na-prezidenta-/167856/2/0", "text": ". Стремим се към принципен професионален дебат, а не политически дебат. Аз разчитам, надявам се, че той ще има едно институционално поведение, да пази обявените ценности, на които се позовава. Демократичните ценности се защитават и от президентската интституция. Така депутатът от ГЕРБ Данаил Кирилов коментира в предаването \"Офанзива с Любо Огнянов\" по \"Канал 3\" обръщението на президента по повод годишнината от 10 ноември.    \"Ние приемаме най-много предложения и законопроекти на опозиционни вносители, приемани досега\", категоричен бе председателят на правната комисия на парламента.   Данаил Кирилов призова колегите си от БСП да изберат какво искат с действията си в парламента по отношение на кворума в петък:   Те тази процедура може да я направят и в сряда, но я измислиха само и само да могат да гласуват, за да не загубят възнаграждението си за петъчния ден\", каза юристът, който изрично се извини пред зрителите на \"Канал 3\" за определението си \"мишки\" към колегите от опозицията в пленарна зала.    каза Данаил Кирилов. \"Няма да го наричам изнудване от страна на опозицията, макар да има такъв ултимативен нюанс\".   \"В петък пак имаше напрежение, защото колегите, макар и в зала, саботираха регистрацията. По същия начин председателят (на 42-то НС) Миков (от БСП) казваше \"видимо има кворум. Нашите председатели никога не нарушават така правилника. Ние излязохме и не получихме и стотинка за мнението си срещу конкретни действия в 42-то НС\", припомни Данаил Кирилов.   \"В един момент обяснението в тази процесуална игра станаха думите на вицепремиера Симеонов (за майките на деца с увреждания) и исканията за оставката му. Те сигурно държат на две неща: да има максимално дълго причина да саботират парламентарния живот или общата обществена сигурност с едни или други протестни действия. Трудно ми е да дефинирам като протестни действия събития с 10-15 човека, усилили докрай уредбата, и с полиция, по-многобройна на самите протестиращи. С тези спекулации се цели да се внуши несигурност.      ", "date": "2018.11.10", "title": "Данаил Кирилов: Няма нищо вярно в оценката на президента!"}
