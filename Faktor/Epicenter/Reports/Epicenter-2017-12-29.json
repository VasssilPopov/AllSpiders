{"url": "http://epicenter.bg/article/Temenuzhki--vechnozeleni-hrasti-i-yaponski-vishni-posreshtat-evrodelegatite-v-Sofiya/143997/2/0", "text": "Над 100 000 цветни луковици, над 5000 вечнозелени храсти и 30 японски вишни са част от четирите тематични цветни фигури, посветени на Председателството ни на Съвета на ЕС. Фигурите са разположени на ключови места в София, като се очаква да разцъфнат още през ранната пролет. Цветна фигура с площ от половин декар с логото на българското председателство на ЕС ще посреща гостите още от летището. За изработката ѝ са засадени 2800 корена вечнозелени и листопадни храсти - туя, смрика, кисел трън, лавровишна, спирея, хибискус, и над 7000 цветя - виола, сантолина. 30-те японски вишни вече са засадени в близост до детелината на булевард „България” и Околовръстния път. Освен тях, в тревните площи са засадени 86 000 луковици на лалета, подредени в разноцветни фигури. Покрай НДК, в тревната площ на ъгъла на бул. „Евлоги и Христо Георгиеви” и бул. „Фритьов Нансен”, са проектирани и засадени изцяло нови цветни фигури. За аранжировката им са подбрани 450 вечнозелени храсти и над 12 000 цветя – теменужки и лалета. По-рано есента беше завършен и първият такт от „Одата на радостта“, който се намира в градинката срещу парк Дружба. За оформлението му са използвани 2500 вечнозелени храсти 550 листопадни храсти. Освен него, със съдействието на посолството на Нидерландия в България, от южната страна на НДК беше създадена и цветна мозайка от различни цветове луковици на лалета и мускари. Общата площ на фигурата е 140 кв.м. и в нея са засадени над 37 000 луковици.  ", "date": "2017.12.29", "title": "Теменужки, вечнозелени храсти и японски вишни посрещат евроделегатите в София"}
{"url": "http://epicenter.bg/article/Vremeto-prez-yanuari---mezhdu-15--i-minus-13-/143961/2/0", "text": "Тази година през януари се очаква средната месечна температура да бъде над нормата, а месечната сума на валежите – около и под нормата. Най-ниските температури през месеца ще бъдат между минус 13° и минус 8, а най-високите – между 10° и 15°. Такава е прогнозата за времето през първия месец на 2018 година на Националния институт по метеорология и хидрология (НИМХ) към БАН съобщи „Фокус”.   Януари ще започне с предимно слънчево и сравнително топло време. В низините и котловините ще бъде мъгливо или с инверсионна облачност. Около средата на първото десетдневие ще премине атмосферно смущение; облачността ще се увеличи, ще има и валежи, отначало от дъжд, но с понижението на температурите в Северна България и високите полета дъждът ще преминава в сняг. Впоследствие атмосферата ще се стабилизира и през следващите дни ще е без валежи.   В края на първото и през първите дни от второто десетдневие на месеца ще преобладава облачно време, с чести превалявания, в по-голямата част от страната от сняг. Температурите ще се понижат, оставайки близки или по-високи от обичайните за средата на януари.   През втората половина от периода ще се затопли, повече в планините, където ще има и повече слънце, а в равнинната част от страната ще остава предимно облачно и мъгливо.   Изгледите за третото десетдневие са температурите да се задържат над климатичната норма, а вероятността за валежи е относително по-малка.   В началото на януари Слънцето в София изгрява в 7 ч. и 57 мин. и залязва в 17 ч. и 04 мин. Продължителността на деня е 9 ч. и 07 мин. В края на месеца Слънцето изгрява в 7 ч. и 42 мин. и залязва в 17 ч. и 38 мин.   Продължителността на деня е 9 ч. и 56 мин. Фазите на Луната през месеца са: 2.01 – пълнолуние, 9.01 — последна четвърт, 17.01 — новолуние, 25.01 – първа четвърт, 31.01 — пълнолуние. Януари е най-студеният месец от годината и обикновено той определя характера на зимата – мека, нормална или сурова. Времето обикновено е облачно и мъгливо.   При нахлувания на студен въздух от северозапад и североизток вали сняг и се създават условия за снежни виелици, особено в Северна България.   Средният брой на дните със снежна покривка в Северозападна България е около 20, а по Черноморието от 2 до 5. В планините често духат силни ветрове, обикновено от северозапад и югозапад.   През януари са регистрирани най-големите аномалии на времето в нашата страна.   При нахлувания на арктичен въздух след изясняване са достигани най-ниските температури в повечето райони на страната – абсолютният минимум за страната е минус 38,3, измерен в Трън през 1947 г. През януари има и интензивни затопляния, при които температурите са се повишавали до 20-23.   Средната месечна температура в Северна България и високите полета е между минус 2 и 1, по Черноморието, в Горнотракийската низина и долината на р.Струма – от 1 до 3, а в планинските райони – между минус 7 и минус 3.   Средната месечна сума на валежите в по-голямата част от страната е между 30 и 60 л/кв.м, в планините и най-южните райони – между 60 и 110 л/кв.м.  ", "date": "2017.12.29", "title": "Времето през януари - между 15° и минус 13°"}
{"url": "http://epicenter.bg/article/-quot-Standart-quot--obyavi--che-izliza-na-3-yanuari-s--quot-udaren-broy-quot-/143962/2/0", "text": "По повод разпространената информация, че вестник \"Стандарт\" спира и ще се появи чак след Нова година, днес от редакцията публикуваха на сайта си следното съобщение:   \"Няма по-добър коледен подарък от това за теб да мислят и близките, и приятелите, и ... конкуренцията. Колеги от \"24 часа\", грижата ви кога излиза в. \"Стандарт\" е трогателна и показателна. Благодарим ви! Явно между коледните и новогодишни празници за вас наистина няма значими новини, след като решението на в. \"Стандарт\" да си даде заслужена коледна ваканция като много от фирмите у нас и в Европа, неочаквано се оказа вашата нощна сензация.   Трогнати сме! Единствените, за които има значение кога излиза вестник \"Стандарт\", са нашите верни читатели. Радостно е да научим, че вие сте сред тях. Това е признание за стандартите в журналистиката, които налагаме вече 25 години.   Впрочем, както \"Стандарт\" обяви на читателите преди Бъдни вечер - следващият брой на вестника излиза на 3 януари, когато всички ще са празнували и отпочинали. А \"Стандарт\" ще е готов с ударен брой. Междувременно агенция \"Стандарт\"  остава на линия за всички, които искат да са в час с новините и коментарите във всеки един момент на денонощието.   Желаем ви весело посрещане на новата 2018 година и нека тя донесе на всички ни повече радост, късмет и много поводи за гордост!,  пишат от редакцията  ", "date": "2017.12.29", "title": "\"Стандарт\" обяви, че излиза на 3 януари с \"ударен брой\""}
{"url": "http://epicenter.bg/article/Neno-Dimov--Nyama-da-se-stroyat-hoteli-v-zashtitenite-zoni/143963/2/0", "text": "Опасенията за хотели и прочие не съществуват. Става дума за изграждане на спортно съоръжение“, коментира министърът на околната среда и водите Нено Димов в интервю за „Здравей, България“ по Нова телевизия във връзка с приетото решение на правителството за изменения и допълнения в Плана за управление на Национален парк „Пирин“ в частта „Норми, режими, условия и препоръки за осъществяване на дейностите“.   „При наличието на инвестиционно намерение, трябва да може бързо да премине всичко екологично законодателство. Освен решението вчера, трябва да има и още едно, което е свързано с концесията. Като цяло концесионерът може да заяви инвестиционно намерение. Имайки предвид, че тъй притежава правото на концесията, много трудно някой друг би могъл да се състезава. Ако друг тръгне, той ще бъде в много неизгодна позиция“, заяви Димов.   По думите му, концесионерът е този, който определя цените на картите, а държавата е тази, която на базата на приходите получава концесионната такса.   „Държавата има интерес от повече приход. Високата цена невинаги означава по-високи приходи. Повече кабинкови лифтове означава по-бързо извозване на гражданите. В момента такова инвестиционно намерение няма. Това е една сага, която продължава с години.   Цялата ски зона на Банско представлява 2% от Национален парк „Пирин“. В тези 2% няма как да застроявате. Тази спортна инфраструктура, ако има инвестиционно намерение, минава през цялата оценка, както и през обществено обсъждане. Да говорим, че е станало нещо неясно, имайки предвид, че започва през 2013 г., е имало достатъчно много време, за да бъдат наясно всички. Трябваше да изчистим текстовете, за да се стигне до целта“, допълни министърът.   Той подчерта, че вчера всички са искали да бъде разрешено и да се задейства процедурата, за да може да бъде изграден втори лифт на Банско. „Нито аз, нито правителството сме среда. Ние търсим баланс между опазването на околната среда и икономическия интерес. Зелените си имат своите крайности, своето виждане. Не може да постигаме консенсус, това е твърде сложно нещо. Тук имаше много ясно желание.   Имаше 3 групи на вчерашния протест. Опашката обаче на Банско стига до 3000. Този баланс трябва да бъде намиран. При всички положения втори лифт би спестил много от колите, които се качват. Ски туризмът и спортът е много важен – това е здравето.   Ако искаме да бъдем конкурентни, трябва да развиваме зимния туризъм“, добави Нено Димов и уточни, че протестите са елемент на демокрацията. „Не можем да направим доволни всички, но в крайна сметка трябва да има развитие напред. Сложно е да се каже кога ще има втори лифт на Банско. Ако има и съдебен контрол, е трудно да се каже. Ако няма обжалване, в рамките на около една година, би могло да се достигне до разрешение за изграждане на втори лифт на Банско“, каза още Нено Димов. ", "date": "2017.12.29", "title": "Нено Димов: Няма да се строят хотели в защитените зони в Пирин"}
{"url": "http://epicenter.bg/article/Skandal-v-tv-efira--Bansko-shte-se-napalni-s-publichni-domove-zaradi-lifta--iztsepi-se-ekozashtitnik/143964/2/0", "text": "Пореден скандал се развихри в тв ефира между защитници на втория лифт в Банско и еколози.     Природата трябва да бъде пазена съгласно закона и да развиваме туризма. Погледнете Витоша! Вместо да има метро, което да стига до лифта... стигаш и се качваш директно. По някаква причина се пречи на тези места, а не е редно\". Това каза евродепутатът Ангел Джамбазки в сутрешния блок на bTV.   \"Община Банско трябва да разреши проблема с опашките, но обвиняват някой друг, който изобщо не е виновен. На Витоша съоръженията не се подновяват\", опита да обясни Андрей Ковачев от партията на \"Зелените\".    \"Въпросът е защо са отделени от софийския градски транспорт. Не говорим само за Банско, а за развитието на общините. Там има Разлог, Гърмен, Якоруда. Какво правят хората там, когато нямат пари? Отиват и секат незаконно горите. Имаше един дерибей от ДОСТ, който сече постоянно незаконно\", разкри Джамбазки.    \" , изкоментира Ковачев и втрещи с твърдението си, което Джамбазки побърза да докаже колко е нелепо, а Ковачев няколко пъти го прекъсна с идеята да си \"довърши\" мисълта.    Борите се за гори и планини, но ако ви попитам за имената на хижарите, няма да ги знаете, защото скоро не сме се срещали по планините. Нека направим анкета да се сетят за трима хижари, но те просто не ги знаят\", затапи го Джамбазки.     Искате един морски град да има туристи и през зимата, нали? Е, в Банско има туристи и през лятото! \"Зелените\" саботират изграждането на магистралите, саботират туризма и икономиката в страната. Нека помислят малко повече за екология и да не се правят на инженери. Другата заблуда, която упорито се опитват да наложат е че ще се изсичат вековни гори. Всичко, което ще се застроява е в буферна зона, която е около 2%, а не около 40-50 както твърдят те.\"   \"Кремиковци ли искате да построим в Банско, за да има работа? Когато се явите на избори с политическа партия \"Зелените\" и съберете вотовете да влезете в парламента, тогава съсипвайте икономиката. Направете така че туристите ни да избягат в Швейцария и Австрия и после да питаме къде ни е икономиката\", съветва евродепутатът.   \"Тези 20 хиляди места в Банско не се пълнят и зимата\", побърза да афишира Ковачев.  \"Да, това пред лифта не са опашки. Те просто си се събират там\", изсмя се Джамбазки и приключи тази тема.   ", "date": "2017.12.29", "title": "Скандал в тв ефира! Банско ще се напълни с публични домове заради лифта, изцепи се екозащитник"}
{"url": "http://epicenter.bg/article/Maya-Manolova--V-Balgariya-neshtata-se-sluchvat--kogato-nyakoy-izkreshti/143965/2/0", "text": "Ние обикновено сме държавата на невинните. Това заяви в студиото на „Денят започва” по БНТ националният омбудсман Мая Манолова по повод казуса с миньорите, които с една промяна с Кодекса за социално осигуряване внезапно бяха лишени от възможността да се пенсионират. Сега те трябва да работят още 10 години. Поправката важи от 1 януари 2018-а.  „Не бих казала, че от НОИ не са си свършили работата. Няма да е честно да хвърлим вината на някой от НОИ. Решението е минало през редица институции и обикновено решенията се взимат в парламента. Винаги н Народното събрание за миньорите са се водили дебати”, коментира Манолова.  По думите й става дума за няколко стотин души. Манолова е изготвила законодателно предложение, което да поправи тази несправедливост и ще го адресира до депутатите, които са от избирателни райони, където има подземни мини.  Днес националният омбудсман стартира нова кампания – за защита на правата на децата сираци. Повод за това стана гневно писмо до Дядо Коледа на Златина Хаджипанайотова – юрист и адвокат, майка на три деца. Тя се обръща и към Мая Манолова с конкретния казус, че деца с починал родител нямат право на пенсия от починалия си родител, ако не е имал 5 години трудов стаж.  Златина Хаджипанайотова гостува заедно с Манолова в студиото на БНТ.  „Законът има изисквания. Едно от тях е починалият родител да има 5 години трудов стаж. Ако няма, детето има право на персонална пенсия, която се отпуска единствено, че въпросният родител или настойник няма над 65 лева доход от минимално гарантирания доход. Държавата категорично лишава децата от пенсия. Сезирах г-жа Манолова, защото омбудсманът е институция, която се вслушва в молбите на гражданите. Заради нейната бърза реакция ние започваме една кампания за правата на българското дете”, каза Хаджипанайотова. Тя припомни и Конвенцията за правата на детето, според която детето не може да бъде дискриминирано на база икономическо и социално състояние на родител.  „Държавата наказва децата, защото родителят не е имал възможност да се осигурява. Имаме случай, например, на починала майка-студентка. Не е честно такова отношение към децата. Първо ще поискаме разчети, за да видим за колко деца става дума и колко спестява държавата Защо всичко в България трябва да се случва, когато някой изкрещи? Защо институциите не реагират навреме?”, попита Мая Манолова.  Омбудсманът коментира и повишението на цената на водата от страна на КЕВР. „КЕВР е наистина независим орган и се съобразява само с интересите на монополистите. Цената на водата не е справедлива. Браво на прокуратурата, че обжалва решенията. С екипа на прокуратурата работим заедно.  Оптимист съм, че този път КЕВР ще изпие чашата със студена вода. Нечестното и незаконно повишение на цената на водата ще бъде отменено. Аз съм сигурна в това.” Тя обясни, че е открила десетки нарушения при определянето на цената на водата. С големите числа обаче КЕВР не се е съобразила и единственият начин да го направят е чрез съда. ", "date": "2017.12.29", "title": "Мая Манолова: В България нещата се случват, когато някой изкрещи"}
{"url": "http://epicenter.bg/article/Taksimetrova-kriza-v-Sofiya/143977/2/0", "text": "  Таксиметрова криза измъчва жителите и гостите на столицата през последните седмици. Чакането след обаждане на диспечер може да продължи часове.   Недостиг на таксита има всяка година между студентския празник и Ивановден, заяви за “Дарик” председателят на съюз “Такси” Кирил Ризов, цитирани от    В този период се организират фирмени тържества и търсенето на услугата се увеличава, а в същото време шофьорите са заети да подновяват разрешителните си. Около 20 процента от колите са блокирани от държавно-общинските процедури, сочат изчисления.   Софийските браншовите организации са обединени около искането за увеличаване на минималните тарифи до 1 лев - дневна, и 1.14 - нощна. Това искане е поставено пред столичната транспортна комисия и диалогът продължава, като от общината предлагат независими експерти да направят изчисления и да определят тарифата.   \"Неефективната организация на движението в София допълнително задълбочава кризата с таксиметровия превоз\", каза още Кирил Ризов.   Според него има неправилно планирани велоалеи, които отнемат платна за движение на автомобили. Освен това, на такситата трябва да се позволи да използват автобусните ленти, както е в повечето европейски държави, изтъкна той. Общината трябва да промени срока за подновяване на разрешителните, който сега съвпада с празничния период и повишеното търсене на услугата.   Ризов посъветва клиентите да се обаждат на възможно най-много диспечерски центрове и да поръчват автомобил предварително за фиксиран час.  ", "date": "2017.12.29", "title": "Таксиметрова криза в София"}
{"url": "http://epicenter.bg/article/-Galap--V-sveta-pozitivnoto-otnoshenie-kam-Putin-se-povishava-za-razlika-ot-tova-kam-Tramp/143978/2/0", "text": "  Ново проучване на водещата глобална асоциация „Галъп интернешънъл“ (GIA) в 55 страни по света показва значително повишаване на позитивното отношение към руския президент Владимир Путин и значителен спад в одобрението към американския президент Доналд Тръмп в сравнение с предшественика му. Но и двамата политици се нареждат по одобрение след Папата.   Преди две години, положителните нагласи по света към президента на САЩ Барак Обама, точно преди края на мандата му, бяха около три пети (59%) в световното изследване, проведено тогава   През тази година, след близо една година от мандата на президента Тръмп, благоприятното отношение към него е на равнища около 31%, а неблагоприятното е 58%. Така той се оказва основният от изследваните политически лидери, за когото мнозинството има негативни представи, т.е. негативните оценки превишават позитивните.   Междувременно, положителните гледни точки към руския президент Путин са се повишили от една трета (33%) през 2015 г. до 43% сега - което е значително увеличение за две години.   Путин е с най-високи сред изследваните лидери позитивни оценки във всички региони по света, освен в САЩ и в страните членки на ЕС.   Папа Франциск отбелязва най-високото ниво на положителни нагласи - 56%, което достига до нива от 75% при анкетираните в Латинска Америка и 66% - при живеещите в страните членки на ЕС.   Въпреки вътрешните политически проблеми в Германия дългогодишният канцлер Ангела Меркел се нарежда сред най-популярните лидери: 49% я одобряват и имат позитивно отношение към нея, в сравнение с 42% преди две години. Тя побеждава новоизбрания президент на Франция Емануел Макрон, който събира 45% одобрение (в сравнение с 42% одобрение, което имаше неговия предшественик Франсоа Оланд преди две години).   А ето как изглеждат нагласите в България. По-голямата част от българите имат положително отношение към папа Франциск (57%) срещу само 5%, които имат негативно мнение за него. Нетната стойност на България по въпроса е +52 (57% - 5%), което нарежда страната ни в топ 20 по този показател спрямо всичките изследвани страни.   В България се забелязва почти удвояване на положителните оценки към новоизбрания френски президент Емануел Макрон, който се ползва с +43 нетна стойност, спрямо предшественика му от преди две години - който се ползвал с +25.   От 2015 до 2017 година нетната стойност за канцлера на Германия Ангела Меркел намалява почти 3 пъти (от +30 на +11), което най-вероятно се дължи и на политиките по отношение на бежанците, които тя водеше през последните години.   Както може да се очаква, в синхрон със световната тенденция, у нас отношението към Владимир Путин (+25) е по-позитивно от това към Тръмп. Оценките за американския лидер у нас са силно негативни, като той се ползва с -23 пункта неодобрение.   Сред анкетираните в България Реджеп Ердоган получава най-негативните оценки, които го поставят на последно място от тестваните световни лидери с -53 пункта.   “Президентът на САЩ Тръмп явно разделя мненията за разлика от своя предшественик. Това означава, че хората по света започват да се оглеждат за друг световен лидер, който да изпълни тази ключова роля. Благоприятната оценка към президента на Русия Путин сериозно се е повишила, но той все още трябва да убеждава, тъй като образът му остава противоречив. Въпреки това, за пръв път в световна анкета руски лидер е класиран преди американски.   Въпреки вътрешните политически битки в Германия, новият световен порядък оставя германския канцлер Ангела Меркел като най-одобряван политически лидер заедно с новоизбрания френски президент Емануел Макрон, който не е далеч назад спрямо нея. Това е забележително постижение, като се има предвид, че Макрон формира политическата си партия преди малко повече 18 месеца.“       Методика:       Настоящото изследване е част от ежегодния изследователски проект на световната асоциация „Галъп интернешънъл“, наречен „Край на годината“ - ежегодна традиция, инициирана и проектирана под председателството на д-р Джордж Галъп през 1977 г. Тази година то бе проведено от световната асоциация “Галъп интернешънъл“ в сътрудничество с УИН в 55 страни по целия свят.       Страни по региони:   Общо за ЕС – общо за страните членки от Източна и Западна Европа   Западна Европа – Австрия, Франция, Германия, Гърция, Ирландия, Италия, Холандия, Испания, Швеция, Великобритания   Източна Европа – България, Чехия, Латвия, Полша, Румъния, Словения, Хърватия   Европейски страни извън ЕС – Албания, Армения, Босна и Херцеговина, Косово, Македония, Молдова, Сърбия, Украйна   Латинска Америка – Аржентина, Бразилия, Колумбия, Еквадор, Мексико, Перу   Западна Азия – Бангладеш, Фиджи, Хонконг, Индонезия, Япония, Папуа Нова Гвинея, Филипини, Република Корея, Тайланд, Виетнам   Източна Азия – Афганистан, Азербайджан, Иран, Казахстан, Пакистан, Турция   Близък Изток - Ирак   Африка – Етиопия, Гана, Нигерия, Южна Африка   САЩ, Индия и Русия не са включени в нито една от регионалните категории   Общо 53 769 души бяха интервюирани в световен мащаб. Във всяка страна е реализирана представителна извадка от около 1000 мъже и жени: лице в лице (23 страни; 24235 души), по телефон (13 страни; 11656 души) или онлайн (19 страни; 17878 души). Теренната работа в различните страни е проведена от октомври 2017 г. до декември 2017 г. Статистическата грешка в изследването е в диапазон +/-3-5% при доверителен интервал - 95%.  ", "date": "2017.12.29", "title": "„Галъп“: В света позитивното отношение към Путин се повишава за разлика от това към Тръмп"}
{"url": "http://epicenter.bg/article/Dzhambazki-besen-zaradi-antibalgarskata-kampaniya-v-Holandiya-/143980/2/0", "text": "Холандската държава продължава с недопустимата си и обидна антибългарска кампания. Полицията в Кралство Холандия отново разпространява скандален клип, в който призовава своите граждани да се пазят от обири по т.нар. „български метод“*. Това наименование е скандално, дискриминационно и по никакъв начин не се вписва в т.нар. „европейски ценности“, които Холандия претендира, че изповядва бидейки член на Общността, казва евродепутатът и заместник-председател на ВМРО Ангел Джамбазки.   Нека да си представим как биха реагирали холандските власти и граждани, ако българската полиция предупреди гражданите да се пазят от „холандска педофилия“, например, пита иронично българският евродепутат.   Той припомня, че това далеч не е първата антибългарска проява на високо държавно и институционално ниво от страна на Кралство Холандия. Джамбазки дава пример с антибългарската кампания, водена от политика Герт Вилдерс, както и със скорошните скандални твърдения на холандски и белгийски евродепутати, които обвиняваха България, защото техните турски избиратели били принудени да си плащат винетки в България.   Ангел Джамбазки настоява за незабавно официално извинение от страна на Кралство Холандия. Той ще отправи въпрос към Еврокомисията дали е приемливо за ЕК в една държава-член на ЕС да се прави такава скандална пропаганда срещу гражданите на друга държава – също член на Съюза.   * По обяснения от полицията на Кралство Нидерландия „българският метод“ се характеризира с разбиване на цилиндричната ключалка, като платката на вратата просто бива развинтена с отвертка, след което заключването на цилиндъра се прекъсва.   По описание в интернет страници на фирми за технологична защита става явно, че този метод е сред най-разпространените, тъй като е доста прост и не са необходими скъпи материали. По този метод крадците могат да проникнат в рамките на една минута. Източник: новини.бг", "date": "2017.12.29", "title": "Джамбазки бесен заради антибългарската кампания в Холандия  "}
{"url": "http://epicenter.bg/article/Voynata-po-patishtata-prodalzhava--Mnogo-piyan-shofyor-se-zabi-v-darvo--spatnikat-mu-zagina/143969/3/0", "text": "  80-годишен мъж е загинал при тежка катастрофа, предизвикана от много пиян шофьор, съобщиха от Областната дирекция на МВР в Сливен.   Сигналът за инцидента, който е станал край сливенското село Еленово, е получен вчера около 13.35 часа.   Лек автомобил „Опел Корса“, управляван от 62-годишен мъж от Нова Загора, излиза от пътя и се удря в крайпътно дърво. При удара на място е загинал 80-годишен мъж, който е седял до водача.   Шофьорът и 60-годишна жена са настанени за лечение без опасност за живота в сливенската болница.   Водачът е изпробван за употреба на алкохол с техническо средство като уредът е отчел 2,36 промила. За случая е уведомена Окръжна прокуратура-Сливен. Образувано е досъдебно производство.  ", "date": "2017.12.29", "title": "Войната по пътищата продължава! Много пиян шофьор се заби в дърво, спътникът му загина"}
{"url": "http://epicenter.bg/article/BNB-puska-novi-moneti-za-Predsedatelstvoto-na-ES--Video-/143987/4/0", "text": "  БНБ пуска две специални монети за Българското председателство на Съвета на Европейския съюз – възпоменателна и обменна, съобщава БиТиВи.   Обменната с номинал от 2 лева и влиза в обращение на 2 януари. Изсечени са 500 хил. монети от този вид.   Възпоменателната е сребърна, с частично позлатяване и нумизматична стойност. Тя ще се продава на касите на БНБ ограничено – по една бройка на клиент, за да няма спекула.                ", "date": "2017.12.29", "title": "БНБ пуска нови монети за Председателството на ЕС (Видео)"}
{"url": "http://epicenter.bg/article/Balgariya-na-starta-na-tezhko-evropredsedatelstvo-/143982/11/0", "text": "     И ЦЕННОСТНО РАЗМИНАВАНЕ С ГЕРБ   И РЕАКТИВНОСТ СПРЯМО ОБЩЕСТВЕНИТЕ ОЧАКВАНИЯ   НА ВЛАСТТА  И КАДРОВИЯ ВАКУУМ В БСП   ХОРИЗОНТ  ОТ ЕДНА ГОДИНА   ЗА ЙЕРУСАЛИМ ВКАРА СВЕТА В ПОРЕДНА КРИЗА     Въпреки перманентното припламване на искри между коалиционните партньори, управлението на ГЕРБ и ОП е стабилно в икономически и политически план. В глобален - страната запазва добро ниво на международен авторитет и се превръща във фактор на Балканите. Кабинетът функционира в условията на тежък вътрешнополитически, регионален и глобален баланс. В третия си мандат Борисов се научи да понася удари и да се справя пред външните предизвикателства.   Икономическите показатели на страната са добри, което създава устойчива основа и за политическа стабилност.  . Външно-политическата активност на премиера Борисов постави европредседателството във фокуса на евронадеждите на страните от региона и това е огромна отговорност за страната ни. Нагнетиха се много очаквания в българското европредседателство – реално е заложен имиджът на България.   Поводите: царските имоти и концесиите. Напрежението между партньорите изглежда туширано с гласуването на промяна в плана за управление на парк „Пирин“. Вицепремиерът Валери Симеонов остава голямото неизвестно за развитието на отношенията както вътре в управляващата коалиция, така и между партньорите от ОП.   Почетният председател на ДПС даде на правителството хоризонт от година. Не на третия кабинет на Борисов, а на самия Борисов и ГЕРБ, изключвайки от формулата на управление Езика на омразата, вплетен в поведението на Обединените патриоти.   Борисов винаги е избягвал съюз с ДПС. Той дойде на власт с отрицанието на Тройната коалиция и партиите на прехода. И сега „опаковането му с ДПС“ не стои като реалност. Посланието на Доган е адекватна оценка за ситуацията в страната – призив за усещането къде е границата на политическата игра и къде стига отговорността пред държавата.   Тя остава силен полюс в полето на парламентарната опозиция, което ѝ отваря широко пространство за политически маневри. Само от нея зависи дали ще може да се изгради като реална алтернатива на управлението – условията са налице.   Това е последната пречка пред заявката за алтернатива на управлението. Атаката, която ГЕРБ разви по линия на приватизацията и „Техноимпекс“, за да удари Корнелия Нинова, не даде очакваните резултати. БСП обаче остава втора политическа сила, а основна причина за това са вътрешните противоречия, които намират излаз в медиите.   за важните и „опасни“ обществени въпроси. Премиерът Борисов, който се отличава с безспорна интуиция, усети взривоопасния потенциал на ситуацията и пое ангажимент да ревизира решението. Политически това омекоти надигналото се недоволство.   Промяната е задача от спешен порядък, а отпадането на мораториума само временно сваля напрежението. Темата вече е в оборот и всеки катаклизъм прави огромно впечатление. Здравеопазването се превръща в най-уязвимото място на ГЕРБ.   По принцип групата е монолитна, гласува под строй и отстоява пламенно позициите, които предварително са очертани. Заради различията и ревизиране на решенията е изправена пред реалния риск да изпадне в политическа и експертна дезориентация, защото няма гаранции за инициативите, които подема.   антикомунизмът, приватизацията, президентското вето за лекарствата. Партийните структури не могат да заместят „сетивата“ за усещане на обществените настроения и нагласи.   която депутати от ГЕРБ завъртяха през лятото, за да „ударят“ лидера на опозицията Корнелия Нинова, се оказа снежна топка, която се затъркаля през последните месеци, за да се превърне в лавина в края на годината. Малцина представители на целия политически спектър ще останат незасегнати от нейното действие. С темата за ревизия на приватизацията ГЕРБ се опитва да се рестартира като постпреходна партия, с каквато амбиция влезе в политиката. Но обединява срещу себе си и червените, и твърдите сини.   Смяна единствено на Валери Симеонов носи потенциал да се обърне срещу ГЕРБ, тъй като вицепремиерът изигра силни козове. В същото време той е носителят на най-много гафове в управлението и срещу него е насочена енергията като проводник на неприемливо поведение.   обеща да внесе в средата на януари, ще е на тема „Корупция“. Това е много обща тема и то за вот на недоверие. Въпросът опира до конкретни предложения и мерки. Опозицията ще спечели повече, ако конкретизира темата за вота.   Румен Радев използва моралния капан, в който влезе ГЕРБ с мораториума, и отново излезе напред. Остави да се развият негативните обществени реакции и нападна остро и директно. Потвърди се тезата, че може да действа реактивно и на политическия терен, не само във въздуха.   Заради многогодишно протакане на модернизацията България влезе в сложна геополитическа игра, за което може да плати висока цена. Разблокирането на проекта за логистична поддръжка на МиГ-29 от руската компания на този етап е единственото решение.   и Брюксел, че инициативата е полезна за Европейския съюз, защото преодолява социално-икономическите дисбаланси между най-изостаналия член на Съюза и останалите страни в него. Кохезионните пари намаляват, а разликите не само остават, но и се задълбочават.   От символна гледна точка е много важно българският парламент да е първият в Европа, който ратифицира споразумението за единно икономическо пространство с Япония.   С всеки изминал месец нейните параметри набират все повече сила. България е част от Запада и няма да бъде оставена на неутрални или по-балансирани позиции. Руското влияние на Балканите е целенасочено отслабвано като вече се губи и последната значима позиция – Сърбия.   За първи път Съединените щати изпаднаха в толкова голяма изолация и станаха обект на такъв критицизъм дори сред дългогодишните си партньори. Световното им лидерство вече е сериозно разклатено, а геополитическата им тежест променена.   Турският президент Ердоган излезе като победител от сагата и своеобразен говорил на мюсюлманите по света. Той започна да отнема ролята на Саудитска Арабия като единия от политическите центрове на исляма.  Анализът е изготвен от екип в състав:  – политолог,   – изпълнителен директор на Институт за стратегии и анализи (ИСА),  – ИСА, международни наблюдатели:  (Русия),   (Румъния) и  (Македония).        I. ОСНОВНИ ИЗВОДИ И ПРОГНОЗИ  II. ПОЛИТИЧЕСКА ДИНАМИКА  , КАПАНИ ПРЕД УПРАВЛЯВАЩИТЕ   ПОРОДИ ПРЕКОМЕРНИ ОЧАКВАНИЯ   – БЕЗ ВИЗИЯ И ДОСТАТЪЧНА ЕКСПЕРТИЗА   СЛЕД МОРАЛНИЯ ВАКУУМ ЗА ЛЕКАРСТВАТА     ТЪРГОВСКОТО СПОРАЗУМЕНИЕ ЕС-ЯПОНИЯ    III. ПАРТИЙНА ДИНАМИКА   НА ПАРЛАМЕНТАРНАТА ГРУПА, РАЗНОГЛАСИЯ С БОРИСОВ   СТОИ КАДРОВИЯТ ВАКУУМ   С ЕДНО ИЗКЛЮЧЕНИЕ - ВАЛЕРИ СИМЕОНОВ   И ОТВОРИ ШИРОКО ПОЛЕ ЗА НИНОВА     ПАРТИИ  IV. ПРОБЛЕМНИ ТОЧКИ  : ДУХЪТ ИЗЛЕЗЕ ОТ БУТИЛКАТА   ОТ ОКОНЧАТЕЛНО ПРИЗЕМЯВАНЕ  „  - ОТНОВО В ПУБЛИЧЕН ОБОРОТ   Е С ВИСОКА ПОЛИТИЧЕСКА ЦЕНА   ПЪТИЩА, ЕКОЛОГИЯ, ЦЕНИ, АЕЦ „БЕЛЕНЕ“  V. ГЕОПОЛИТИЧЕСКА ДИНАМИКА   В СВЕТОВНИЯ РЕД   – „ВРЕМЕ Е ЗА НОВОТО“   НА ПЪРВИТЕ МЕСЕЦИ ОТ УПРАВЛЕНИЕТО НА СДСМ   КЪМ ЧЕТВЪРТИ МАНДАТ   ЗАЯВКА И ПРОБЛЕМИ С ВАШИНГТОН   И ОЧАКВАНИЯ ЗА 2018   ПРОТИВОПОСТАВЯНЕ   НЕСТАБИЛНОСТ ", "date": "2017.12.29", "title": "България на старта на тежко Председателство на ЕС и силна вътрешна опозиционност"}
{"url": "http://epicenter.bg/article/Valeriya-Veleva--Rechta-na-Dogan-i-morfichniyat---rezonans-/143993/11/0", "text": " Нямаше витиевати изречения и философски задълбавания, които те карат да вадиш дебелите тълковни речници или да се задяваш къдрави фрази. Беше написана за нивото на политическата мисловност у нас. : към момента правителството на Борисов няма алтернатива; стабилността в държавата е най-важна; опозицията не е готова; вотът на недоверие е обичайна парламентарна практика, но е неудачен с оглед на крехкото мнозинство, още повече в условията на европредседателство; клатенето на властта напомня принципа \"стани, да седна\".   и интерпретации за посланията, които се съдържат в нея.  : \"    между думите на Доган и поведението на ПГ на ДПС: „ ”.   \" !\"   - Доган подкрепя Борисов и дава шанс не само за стабилност на управлението, но и за преформатирането му с оглед на неприемливото поведение на крайните националисти във властта. Андрей Райчев изведе формулата: \" . А проф. Людмил Георгиев поля със студен душ управляващите: „ !“   политическия живот в държавата, от ръководството на ДПС запазиха мълчание.  „ “    Какво каза Доган и кой как го разбра, започнаха да се питат журналисти и политици в партийните централи. Линията за „демонтаж“ на това управление, която активно прокарва Карадайъ, съгласувана ли е с Доган или не? Борисов трябва ли да бъде спокоен по време на европредседателството или \"коледният подарък\" на Доган е ефимерен?      към Доган да покаже, че \"на първо място мисли да държавата, както винаги е твърдял\". Отговорът беше еднозначен и категоричен. Държавникът Доган отговори на държавника Борисов. И който и да е премиер в така ситуация, би трябвало да е доволен.  . От една страна словото консолидира партията, защото обещава помирение на отцепилите се от ДПС (без лидерите на ДОСТ) и съдействие на Турция („според нашите скромни възможности“) за диалога ѝ с ЕС. От друга страна, думите на Доган се разминаха с курса на Движението, който то бе поело през последните няколко месеца. Това предизвика усещане за несигурност сред елита на ДПС, объркване в политическите среди в страната и даде неясни сигнали навън.   създадоха усещане за разминаване между почетния и оперативния председател на ДПС. По време на предколедното тържество Доган е бил категорично ясен – вот на недоверие, който да доведе до сваляне на правителството в момента, е неудачен, което прозвучало едва ли не като вид „бламиране” на линията на председателя Карадайъ. Опитът на Карадайъ впоследствие да тълкува думите на Доган като „неразбиране” остана неясен дори за опитните политици в партията. Ако това не е съгласувано с Доган, може да се приеме като „бламиране на Доган”, което за ДПС е абсурдно. Ако пък е съгласувано с Доган, означава игра, която може да се обърне срещу ДПС - да постави Движението в рамките на непоследователен политически фактор. Така ДПС изпадна в ситуация, необичайна за него. Досега Движението е излъчвало ясни сигнали за своето политическо поведение, а посоката на Доган - спазвана безприкословно. Да се мисли пък, че Доган влиза в някаква задкулисна игра, също е неадекватно, защото той няма нужда от такава.  на Доган показва, че политическите оценки в нея са абсолютно съвместими с реалността по отношение както на опозицията, така и на управлението, крепено от „ “, които  с   Същото казва и Карадайъ.   Посланието на Доган дава шанс, но от ГЕРБ зависи как и дали ще го използва в рамките на предстоящата година. Още повече, ако властта не коригира този Език на омразата, вплетен в поведението на Обединените патриоти, който създава и ответна реакция и така насажда агресията в цялото общество.   е първо да реши вътрешно-партийните си проблеми, да постигне необходимата консолидация, да реши въпроса с евентуалния партньор в управлението и тогава да мисли за посягане към властта.  С оглед на сегашните политическите реалности в страната коалиционното уравнение и при настоящото управление, а и при бъдещо се оказват най-големият проблем. И към този момент не се намира формула за решаването му, която да удовлетворява всички.   и няма бламиране – вот на недоверие трябва да има и той е здравословен за управлението, но стабилността в страната в контекста на геополитическите реалности е на първо място.   Колкото до политическата тежест на крайните националисти във властта - тя просто увяхна. Доган занули Валери Симеонов, отвори поле за Нинова и предупреди Борисов.   Който го е разбрал, разбрал! ", "date": "2017.12.29", "title": "Валерия Велева: Речта на Доган и морфичният ѝ резонанс "}
{"url": "http://epicenter.bg/article/Ognen-ad-v-Nyu-York--12-dushi-zaginaha-pri-pozhar-v--quot-Bronks-quot-/143966/7/0", "text": "  12 души загинаха при пожар в жилищен блок, в нюйоркския квартал \"Бронкс\". Това съобщи на пресконференция кметът на града Бил де Блазио, цитиран от    Огънят лумнал на третия етаж на пететажната тухлена сграда близо до нюйоркския зоопарк към 19.00 часа местно време.   Сред жертвите има дете на една година. Най-малко 15 души са ранени, четирима от които са в тежко състояние.     В потушаването му участвали над 170 пожарникари.  ", "date": "2017.12.29", "title": "Огнен ад в Ню Йорк! 12 души загинаха при пожар в \"Бронкс\""}
{"url": "http://epicenter.bg/article/4-godini-po-kasno--Shumaher-prodalzhava-da-se-bori/143979/8/0", "text": "Днес, 29 декември 2017 г., се навършват точно четири години от злощастния инцидент, който преобърна спорния свят. В края на 2013 г. 7-кратният световен шампион във Формула 1 Михаел Шумахер започна да води най-важната, най-тежката битка в живота си.   Шумахер претърпя ужасяващ инцидент на ски писта във френските Алпи. Въпреки че е опитен скиор и не се спуснал с висока скорост, той ударил скала. След сблъсъка каската му бе счупена на две, а специалистите изразиха мнение, че ако не е бил с пълна екипировка, инцидентът щял да се окаже фатален.   Оттогава досега семейство Шумахер не разпространява информации за състоянието на шампиона. Знае се само, че лекарите го приведоха в кома, а след като излезе от нея германецът беше изписан и изпратен у дома.   В момента той се възстановява в семейната къща в Гланд, Швейцария, намираща се на Женевското езеро. Близките му обаче не допускат медиите до Шумахер. Съпругата му Корина дори даде на съд няколко жълти издания за разпространение на невярна информация за състоянието на бившия пилот.   През 2016 г. семейство Шумахер стартира инициативата \"Продължавай да се бориш\", за да изрази благодарността си към неговите почитатели, които не спират да го подкрепят.   , заяви мениджърката на Шуми - Забине Кем.     , добавя Рос Браун - бивш шеф на Шуми във \"Ферари\" и \"Мерцедес\".   Михаел Шумахер бе пълен господар във Формула 1 между 1994 и 2004 г. В този период германецът завоюва световната титла 7 пъти. Той записа първата си победа преди цели 25 години - през 1992 г. на пистата \"Спа\" в Белгия.    Михаел Шумахер е боец. Показвал го е нееднократно по пистите на Формула 1. Актуална информация за текущото му състояние липсва, но всички вярваме, че той ще излезе победител и в най-важната си битка - тази за живота.   Източник: БТВ", "date": "2017.12.29", "title": "4 години по-късно: Шумахер продължава да се бори"}
{"url": "http://epicenter.bg/article/Tendentsii-ili-antitrend--Tri-ot-nay-shokirashtite-vizii-za-2017-a-/143971/10/84", "text": "През изминалата година наблюдавахме абсолютен преврат в модата, за който се подготвяхме от много време. В крайна сметка стана ясно, че може да се обличаш както си искаш, а изразът \"добър вкус\" е безнадеждно остарял.   Някои знаменитости се коригираха и се опитаха да разберат \"откъде духа вятърът\". Най-доброто, което може да се направи в случая, е или да откажем да следваме примерите, или да ги следваме категорично!     Бившият модел и съпруга на американския президент Доналд Тръмп Мелания Тръмп не слиза от първите страници на вестници и списания заради модния си облик. Не винаги обаче поводът касае похвали. Най-голямата й грешка в избора на тоалет бе по време на срещата на ООН през септември.   Първата дама на САЩ се появи в цикламена рокля под коляното и това направо стъписа обществеността. Не само цветът не се вписваше за събитието, но и дрехата изглеждаше огромна на крехките й рамене.   В такава рокля Мелания може да се появи по време на вечеря с приятели, но не и на важно събитие като срещата на ООН. По-късно стана ясно, че аутфитът струвал 3000 долара, но какво от това, след като й докара куп критики?!   Всяка визита на първата дама на Франция Бриджит Макрон минава през сериозна дисекция, и то след този гаф. Появата й с голи крака е абсолютно неприемлива за срещи на такова равнище.   Изцепката на 64-годишната президентша е от встъпването в длъжност на Еманюел Макрон. Иначе небесносиният тоалет (цвят основен за знамето на Франция, което прави добро впечатление като израз на патриотизъм), изразен в двуредно сако и пола молив от Louis Vuitton (шити специално за повода), не са никак лоши и абсолютно подходящи за такова събитие. Но голите крака не заслужиха напълно похвала, уви.   От добре подбран списък с гости до впечатляващи дизайнерски рокли - Met Gala не е парти като никое друго. И тазгодишното издание на благотворителното модно събитие определено не разочарова изследователите на стила.   В \"Метрополитън опера\" звездите се появиха с ефектни тоалети - от дантела и мрежи до голи гърбове и изрязани деколтета, а сред даваните за пример бе актрисата Блейк Лайвли.   Звездата от сериала \"Клюкарката\" беше уловила друга важна тенденция за годината - перата (акцент при модни къщи като Prada и Balmain), като ни я показа в екстравагантна рокля тип русалка. Източник: woman.bg", "date": "2017.12.29", "title": "Тенденции или антитренд: Три от най-шокиращите визии за 2017-а  "}
{"url": "http://epicenter.bg/article/Zhenata-do-Krisko-nay-posle-prizna--Da--ozhenihme-se---Snimka--/143973/10/100", "text": "Приятелката на рапъра Кристиян Талев (Криско) – Цветелина Петрова, призна публично, че двамата са се оженили, пише \"Галерия\".   Половинката на Криско направи това през социалната мрежа, като първо взе фамилията му - Талева, а наскоро показа и венчалната си халка. Вече няма и съмнение, че рапърът е сключил брак с красивата Цвети.   Преди време отново \"Галерия\" съобщи за тайната сватба между Криско и половинката му, като тогава пак танцьорката се издаде. Цвети пусна снимка в Инстаграм от сватбеното им пътешествие в Дубай, а нейни приятелки не пропуснаха да я поздравят в коментарите.   Месец преди романтичната им екскурзия красавицата смени името си в социалната мрежа от Цвети Петрова стана Талева. Не стана ясно обаче къде и кога точно се е състояла сватбата и защо е цялата тази тайнственост. Звездната двойка нито потвърди, нито отрече слуховете.   Неотдавна Криско загатна в интервю, че е готов да стане баща и да си има семейство. Въпреки това, халка на ръката му нямаше, Цвети също не носеше брачния пръстен. Едва преди няколко дни на безимения пръст на Цвети се появи заветното бижу. Красива, голяма халка от бяло и жълто злато блести на ръката на г-жа Талева. Такава има и Криско, но засега умишлено не я носи.   И този път Цвети бе тази, която показно дефилира с венчалния пръстен, давайки на всички да разберат, че с рапъра вече са женени. На снимката ясно се вижда как красавицата позира с халката, маркирайки територията около Криско като заета.   \"Да, оженихме се. Крис неведнъж е казвал, че не обича сватби и затова го направихме тайно. Но вече не искам да се крия. Крайно време е фенките му, както и някои други особи да разберат, че Криско и аз сме семейство\", разкрила Цвети пред свои приятелки. Танцьорката визирала най-вече бившата приятелка на рапъра – плеймейтката Ася Капчикова.   Въпреки че моделката вече си има сериозен приятел, тя все още била влюбена в Криско. И има защо. Освен заради голямата му слава, рапърът е апетитен за жените и заради тлъстия си джоб, като сам определи себе си за \"мръсен милионер\", допълва изданието. Източник: Новини.бг", "date": "2017.12.29", "title": "Жената до Криско най-после призна: Да, оженихме се! (Снимка)  "}
{"url": "http://epicenter.bg/article/Desi-Slava-rodi-sin-na-boksyor/143974/10/100", "text": "Само ден след като Деси Слава пусна в социалните мрежи снимка с наедрял корем, днес вече е майка на втория си син. За това съобщава развълнувания татко на бебето – младото гадже на певицата, боксьорът Благой Найденов.   „Няма по-прекрасно чувство от това да станеш баща! Благодаря на моята любима, че преди няколко часа ме дари със син. На 28.12.2017г. се роди нашето най-голямо богатство – Борис“, написа в \"Инстаграм\" боксьорът.   Това е вторият син на фолк звездата. Тя роди първото си момче Майки преди 16 години от брака си с Михаил, който и до днес живее в САЩ. Още докато беше невръстно дете Деси прибра Майки в България след множество скандали с вече бившия си съпруг.   Борис е плод на любовта на Деси с младока Благой Найденов, с когото се залюби преди около две години. В началото на връзката им никой не вярваше, че тя ще просъществува дълго предвид голямата им разлика във възрастта. Но ето, че прогнозите не се сбъднаха и двойката се радва на бебе.   Източник: Спортал.бг", "date": "2017.12.29", "title": "Деси Слава роди син на боксьор"}
{"url": "http://epicenter.bg/article/Misis-Burgas-Universal-2017-Donka-Stoyanova-pochina-na-54-godini/143981/10/0", "text": "Мисис Бургас Универсал 2017 Донка Стоянова е починала в нощта на 28-ми срещу 29-ти декември, съобщават близките й.    Донка напусна този свят едва на 54 години – в разцвета на силите си, месец, след като спечели короната за най-красивата омъжена бургазлийка. Не бе известно да е имала здравословен проблем, но тесен кръг от хора и организаторите на конкурса знаеха, че тя се бори със злокачествено заболяване, пише \"Флагман\".   Дончето не позволяваше на никого да прониква в личния й живот и да рови в проблемите й, на самия конкурс тя вече беше с диагнозата рак на гърдата, а този факт беше известен на жени, които също са в нейното положение.    \"Искаше да бъде техен пример - да не се предават, а да се борят за добрия си външен вид\", казаха организаторите на конкурси.    Трагедията е огромна за близките й.  \"Една красива душа в толкова крехко тяло си отиде от нашия несправедлив свят\", написаха близките й.   Днес тя ще бъде погребана от дъщеря й, сина й, съпруга й и майка й.    \".    Източник: Блиц", "date": "2017.12.29", "title": "Мисис Бургас Универсал 2017 Донка Стоянова почина на 54 години"}
{"url": "http://epicenter.bg/article/Vav-Frantsiya-arestuvaha-dvama-dushi--podgotvyali-atentati/143967/7/0", "text": "  Двама души, подготвяли атентати, бяха арестувани миналата седмица във Франция, съобщи Франс прес, като се позовава на съдебен източник, цитирани от    Задържаните са мъж на 21 години и жена на 19 години, без видима връзка един с друг. Мъжът планирал да нападне военни, а жената - да извърши атентат в провинцията. Те били \"твърдо решени\" да действат и дори набелязали целите си, но планът им бил осуетен, съобщи в. \"Фигаро\".   Двамата били в контакт с членове на \"Ислямска държава\" в Ирак и Сирия чрез социалните мрежи. Мъжът бил задържан близо до Лион, а жената - в околностите на Париж. Франция живее под постоянна терористична заплаха след безпрецедентната вълна от джихадистки атентати, при които загинаха 241 души през 2015 година, отбелязва агенцията.            ", "date": "2017.12.29", "title": "Във Франция арестуваха двама души, подготвяли атентати"}
{"url": "http://epicenter.bg/article/Prezidentat-na-Italiya-razpusna-parlamenta-i-nasrochi-izbori/143968/7/0", "text": "  Президентът на Италия Серджо Матарела разпусна парламента на страната, с което страната тръгва към нови избори, предадоха информационните агенции, цитирани от    Днес Матарела подписа указ, с който постави началото на избирателната кампания. Предсрочните парламентарни избори ще се проведат на 4 март.   На заключителна пресконференция премиерът Паоло Джентилони заяви, че Италия се възстановява от най-сериозната си криза след Втората световна война.   Според последните социологически проучвания, нито една партия няма да може да получи мнозинство в парламента. Най-голяма подкрепа получава популистката партия \"Пет звезди\" на комика Бепе Грило - 28%. На второ място е управляващата Демократическа партия с 23%. Не е изключено обаче най-много гласове да получи десният алианс, в който влизат партията на бившия премиер Силвио Берлускони \"Форца Италия\", евроскептичната Северна лига и дясната \"Италиански братя - национален алианс\".    ", "date": "2017.12.29", "title": "Президентът на Италия разпусна парламента и насрочи избори"}
{"url": "http://epicenter.bg/article/Avtobus-se-vryaza-v-chakashtite-na-spirka-kray-moskovskoto-metro/143970/7/0", "text": "  Автобус се вряза в спирка край метростанция \"Сходненская\" в Северозападната част на Москва, съобщи РИА Новости, позовавайки се на службата за извънредни ситуации в руската столица, цитирани от    Няма загинали, уточни информационната агенция, която първоначално бе съобщила за двама загинали при инцидента.   Изяснява се причината за катастрофата.   . По думите на кмета на Москва Сергей Собянин, ранените получават медицинска помощ. Те са хоспитализирани и са в удовлетворително състояние със средни телесни повреди.   На място работят полицаи и сътрудници на извънредните служби. Там е и зам.-кмета Максим Ликсутов.   По предварителни данни, кола се е врязала в автобуса, който след това е налетял на спирката. От полицията са съобщили, че   се опитвал да избегне сблъсък с автомобил, но той не се е справил с управлението.   . По информация на московските власти от 2015 г. той няма нито едно нарушение на пътя.   Припомняме, на 25 декември автобус се вряза в пешеходен подлез до метростанция \"Славянски булевард\".   На 27 декември 13 души бяха ранени при взрив в мол \"Перекресток\" в Санкт Петербург. Инцидентът бе определен за терористичен акт. Ден след него руският президент Владимир Путин обяви, че силите за сигурност трябва да убиват терористите на място и да не вземат пленници, ако собственият им живот е застрашен, но да става в рамките на закона.    ", "date": "2017.12.29", "title": "Автобус се вряза в чакащите на спирка край московското метро, има трима ранени (Снимки) (Обновена)"}
{"url": "http://epicenter.bg/article/Velikobritaniya-pita-Feysbuk-i-Tuitar-za--quot-vmeshatelstvo-quot--ot-strana-na-Rusiya/143975/7/0", "text": "  Социалните мрежи Facebook и Twitter могат да имат ограничения от страна на Великобритания, ако се откажат да предоставят данни за връзка с Русия на записи, интересуващи британския парламент. За това съобщи вестник The Guardian, цитиран от ТАСС, предаде    По информация на медията, депутатът Дамиан Колинс предоставил на ръководителите на социалните мрежи срок до 18 януари 2018 г., за да удовлетворят отправените им запитвания за данни за предполагаемо вмешателство на Русия в хода на референдума по излизане на Великобритания от Евросъюза (Брекзит).   В случай на неизпълнение на тези искания Колинс, който е председател на парламентарния комитет по въпросите на културата, масмедиите, спорта и цифровите технологии, разглежда възможността за въвеждане на санкции против компаниите, които, както отбелязва The Guardian, нямат пълномощия да ги приемат.   По-рано през декември в отговор на разследване на британската избирателна комисия относно допитването Фейсбук информира, че свързаната с Русия \"Агенция интернет-изследване\" е похарчила 97 цента за реклама в социалните мрежи в навечерието на референдума. За тези пари в крайна сметка са публикувани три обяви.   В последните месеци по адрес на Русия не е имало обвинения за вмешателство в избора на другите страни. Най-яркият пример е започналото в САЩ разследване по повод влиянието, което Москва е оказала по време на избирателната кампания в САЩ. От Русия отговориха последователно, че основанията за обвинение за вмешателство в избора на САЩ и редица европейски страни няма. Към момента не е предоставено и нито едно доказателство.  ", "date": "2017.12.29", "title": "Великобритания пита Фейсбук и Туитър за \"вмешателство\" от страна на Русия"}
{"url": "http://epicenter.bg/article/Navrah-Nova-godina-na-Zemyata-shte-ima-7-444-443-881-dushi/143976/7/0", "text": "Броят на населението на планетата на 1 януари 2018 г. ще достигне 7 444 443 881 души, предвижда статистическата служба на САЩ.   В сравнение с 1 януари 2017 година на планетата ще има със 78,5 милиона души повече. Прирастът ще бъде 1,07 процента.   Очаква се през януари 2018 година \"всяка секунда да се раждат 4,3 бебета, да умират 1,8 души\".   По-рано статистическата служба публикува предвиждания за 2050 година. Според тях земното население тогава ще наброява 9 милиарда. В началото на XI век Земята е била обитавана от 310 милиона души, през 1900 - от 1,6 милиарда.   Шестмилиардната граница е преодоляна през 1999 година.   Седем милиарда станахме през 2011 година. На 1 януари 2018 в САЩ ще живеят 326,97 милиона души. Това е с 2,3 милиона повече отколкото на 1 януари 2017.   Източник: БГНЕС", "date": "2017.12.29", "title": "Навръх Нова година на Земята ще има 7 444 443 881 души"}
{"url": "http://epicenter.bg/article/Otnovo-teror--Vaorazhen-mazh-napadna-tsarkva-v-Kayro--nay-malko-10-dushi-sa-zaginali/143983/7/0", "text": "  Поне 10 души бяха убити, а други петима – ранени, при нападение на църква в южно предградие на Кайро, съобщи Ройтерс, цитирани от БиТиВи.   АФП допълва, че въоръжен мъж е открил огън извън храма, а след това се е опитал да го щурмува. Нападателят е бил ликвидиран от полицаи.   Сред жертвите има един полицай и двама военнослужещи, съобщи в. „Ал Яум ас Сабиа“, цитиран от ТАСС.   Петимата ранени са охранители.   Снимка, качена на сайта на правителствения всекидневник „Ал Ахрам“, показва лежащото на земята тяло на предполагаемия престъпник – брадат мъж, облякъл яке с муниции.  ", "date": "2017.12.29", "title": "Отново терор! Въоръжен мъж нападна църква в Кайро, най-малко 10 души са загинали"}
{"url": "http://epicenter.bg/article/Dmitriy-Peskov--Otnosheniyata-na-Rusiya-sas-SASht-e-edno-ot-golemite-razocharovaniya-na-2017-a/143988/7/0", "text": "  Влошаването на отношенията на Русия със САЩ е едно от големите разочарования на 2017 г., заяви Дмитрий Песков, говорител на руския президент Владимир Путин, съобщава    Асошиейтед прес отбелязва, че отношенията между Москва и Вашингтон са се влошили до най-ниската си точка от Студената война след анексирането от Русия на Крим през 2014 г. и твърденията за нейна намеса в президентските избори в САЩ през 2016 г.   Тази година двете страни не спряха да предприемат една срещу друга ответни мерки, вариращи от ограничения за персонала в посолствата до закони срещу медии, които са държавна собственост.   На репортерски въпрос кои са най-големите разочарования за Кремъл през 2017 г. Песков отговори, че влошаването на отношенията със САЩ \"със сигурност\" спада към тях.   Той повтори позицията на Русия, че тя се стреми към добри отношения със САЩ, основаващи се на \"взаимно доверие и уважение\". \"За танго са нужни двама\", подчерта в същото време Песков, цитиран от АП и БТА.  ", "date": "2017.12.29", "title": "Дмитрий Песков: Отношенията на Русия със САЩ е едно от големите разочарования на 2017-а"}
{"url": "http://epicenter.bg/article/Ankara--Ot-vsichki-darzhavi-v-ES-s-Balgariya-imame-nay-blizki-otnosheniya/143992/7/0", "text": "  От всички европейски държави с България имаме най-близки отношения, казва председателят на Комисията за хармонизиране с ЕС в турския парламент.   Тези дни влиятелният турски вестник \"Хюрриет\" в кореспонденция от Брюксел писа, че \"Турция не е била спомената сред приоритетите за разширяването на ЕС по време на европейското председателство на България, което страната ще поеме за 6 месеца от 1 януари 2018 г.\"   Акцентира се, че \"за разлика от Турция, България дава приоритет на разширяването на ЕС в посока на Западните Балкани\", съобщава    В същия брой вестникът от първа страница публикува и изявлението на министър-председателя Бойко Борисов, в което призова европейските лидери \"да оставят лицемерието по отношение на еврочленството на Турция\".   Редица медии и анализатори коментираха ситуацията в посока на игнориране на европейската перспектива на Турция от страна на България за сметка на разширяването на Западните Балкани. Някои дори побързаха да обявят ситуацията като нов скандал между Турция и България, тиражирайки тезата, че София е разсърдила Анкара и пр.   Всъщност истината не стои така. Ето погледът на Анкара според председателя на комисията за хармонизиране с ЕС към Великото национално събрание на Турция Касъм Гюлпънар, който посочи, че не София, а Брюксел е причината за това, че България не е включила Турция в шестмесечната програма на европейското председателство.   Турският представител посочи още, че европейското председателство не е правилно да се оценява само от гледна точка на България, понеже европейските държави нямат право да действат изолирано от централата на ЕС.   \"Ако ЕС реши да изостави преговорите с определена страна, ротационният председател не може да заяви \"въпреки всичко аз ще продължа преговорите\". С България имаме най-близки отношения от всички държави в ЕС. Позицията на България по отношение на Западните Балкани от дълго време се поддържа и от наша страна. Независимо дали с Турция или без Турция, ние желаем разширяването на ЕС към Западните Балкани.\"   На въпрос как оценява изявлението на министър-председателя Бойко Борисов \"европейските лидери да се откажат от лицемерието за еврочленството на Турция\", Касъм Гюлпънар заяви:   \"Ние категорично сме против привилегирован или каквато и да е друга форма на нашия статут в ЕС, няма да признаем никаква друга форма освен пълноправното членство на нашата страна в Евросъюза. Поради тази причина ние напълно подкрепяме позицията на българския министър председател по отношение на лицемерието.\"   В същото време той акцентира и на факта, че срещу Турция специално след 15 юли м.г /след осуетения опит за преврат - б.м/ се води целенасочена пропаганда за очерняне.   \"Но ние няма да бъдем тези, които ще поставят точката. Ние не се отказваме от процеса на еврочленството, но ако вие се отказвате, кажете това направо, без увъртания. Това значи да се откажете от лицемерничене\", каза турският представител.   По думите му в последно време все малки държави, като Малта, Естония, от която България ще поеме процеса, са били ротационните председатели на ЕС и че те нямат възможности за инициативност.   \"През юли 2018 г. Австрия ще поеме председателството на ЕС. Вероятно процесът ще стане още по-труден. Към съществуващите трудности ще се добави и позицията на самата Австрия. Ако Австрия реши да каже \"прекратяваме преговорите\", това ще бъде тяхно решение, а не наше\", допълни председателят на комисията за хармония с ЕС към Великото национално събрание на Турция.  ", "date": "2017.12.29", "title": "Анкара: От всички държави в ЕС с България имаме най-близки отношения"}
{"url": "http://epicenter.bg/article/Turtsiya-kupuva-ruski-raketni-kompleksi-S-400-na-stoynost-2-5-mlrd--dolara/144000/7/0", "text": "Голямата оръжейна сделка между Москва и Анкара е факт, предава Би Ти Ви. Турция сключи договор с Русия за закупуването на ракетни комплекси С-400. Споразумението е на обща стойност два милиарда и половина долара. Част от сумата Анкара ще изплати самостоятелно, а за останалата ще вземе кредит от Москва. Договорът предизвика недоволството на НАТО, тъй като организацията е в обтегнати отношения с Кремъл. Освен това, Турция е членка на Алианса, а руската система трудно може да бъде интегрирана във военната структура на НАТО. Реалната интеграция на комплекса С-400 към останалите системи на турската противовъздушна отбрана изглежда доста трудна задача, тъй като те работят по стандартите на НАТО. Все пак, не е невъзможно: Гърция например има ЗРК „Оса”, „Тор” и С-300, като те са доставени след 1990 г. и са оборудвани с натовски системи „свой-чужд”.", "date": "2017.12.29", "title": "Турция купува руски ракетни комплекси С-400 на стойност 2,5 млрд. долара"}
{"url": "http://epicenter.bg/article/Mond--Makar-i-malka-strana--Balgariya-shte-organizira-rabotata-na-ES-v-natovaren-period-/143995/11/0", "text": "България поема от Естония председателството в Съвета на ЕС и планира да засили сътрудничеството с балканските страни с оглед противопоставяне на руското и турското влияние там, пише френският \"Монд\".   Текстът, цитиран от БТА, е придружен със снимка на президента Румен Радев. Българското председателство вижда тук най-вече удобен случай да постави на преден план тема, централна за него - както направи Естония с дигиталната икономика. Изборът на София е да акцентира върху задълбочаване на отношенията със Западните Балкани.  \"Те имат нужда от ясна европейска перспектива и свързаност както помежду им, така и с държавите членки\", настоява България и споменава в тази връзка планове за действия в сферите на транспорта, енергетиката, дигиталните технологии и образованието, отбелязва вестникът.  Изданието припомня, че макар и малка страна, България има задачата да организира министерските срещи на ЕС \"в период с твърде натоварен дневен ред, както винаги към края на мандата\" на настоящите европейски институции. Такъв е обаче принципът на ротационното председателство и Брюксел очаква от нея на първо място техническа работа с парламента по многобройните текстове, дискусията за които приключва.  Големите държави и Доналд Туск, председателят на Европейския съвет, \"остават на кормилото, що се отнася до големите проблеми като Брекзита и бъдещето на еврозоната\", посочва \"Монд\".  В репортаж от България швейцарският \"Тан\" разказва за подготовката на доброволците, които ще подпомагат предстоящата работа. Присъствието им със сигурност най-добре откроява европейския устрем на българите, подчертава пред всекидневника Евгения Колданова от Националния център по подготовката и провеждането на българското председателство в Съвета на ЕС.  За 176-те места кандидатстваха над двойно повече хора, въпреки че България остава най-бедната страна в общността и \"доброволчеството не е особено популярно у нас\", добавя тя. Повечето са студенти, но мнозина опитни български компютърни специалисти и служители от стартъп компании също са предложили безплатно услугите си, изтъква изданието.  \"Това показва, че наистина имаме среща с историята\", гордо казва Лидия, която следва трета година в Софийския университет. 21-годишното момиче олицетворява проевропейска България, която иска да се представи добре, да се покаже като достоен носител на европейските символи и ценности, заключава \"Тан\".", "date": "2017.12.29", "title": "Монд: Макар и малка страна, България ще организира работата на ЕС в натоварен период "}
{"url": "http://epicenter.bg/article/Nova-kritichna-statiya-Di-Tsayt--Balgariya-nyama-da-bade-dopusnata-v-Shengen--ganicharite-sa-podkupni/143998/11/0", "text": "Ден, след като британският в.„Гардиън” писа за „облака от корупция”, надвиснал над България, с мащабна статия по темата излезе и германският „Ди Цайт”, цитиран от БиТиВи.    Авторът Томас Розер е кореспондент за Балканите с бюро в Белград на реномирания германски седмичник за политика   \"С дупките ще се справят, но с корупцията- не\" - това е подзаглавието на материала. Като слабости на страната са посочени проблемите в правосъдната система, корупцията и участието на националисти в управлението.   Началото на статията на Томас Рьосер е красноречиво: „Бъдещите ресорни председатели на ЕС не искат да оставят нищо на случайността. 3000 охранителни камери гледат към почти всеки ъгъл на столицата София. Дупките по основните пътни артерии към летището са премахнати. Каруците би трябвало да изчезнат от градския пейзаж. Даже НДК, дълго време изглеждал като занемарен бункер, е модернизиран навреме за 22.5 млн. евро. Този голям проект не само показва желанието на правителството да развива страната, но и е илюстрация на най-големия проблем на България – корупцията. Прокуратурата разследва бившия директор на двореца (Мирослав Боршош) по подозрение за злоупотреба с публични средства”.   Авторът отбелязва, че 11 години след влизането в ЕС България все още е на дъното на всички социални класации и даже растежът и ниската безработица не спират масовата емиграция. Според него за много българи нашата страна не се възползва достатъчно ефективно от възможностите, които ЕС й дава, като за успешен пример посочват Румъния.   Единадесет години след присъединяването си към ЕС от 1 януари 2018 г. страната поема председателството на ЕС. Най-бедната държава в кризисния съюз на благоденствието в Европа очаква премиерата си с нервно напрежение. Не само дясно-националното правителство в София, но и много граждани на балканската държава се надяват европредседателството да доведе до подобряване на имиджа й като най-бедната страна в Европа, пише авторът.   Масовото усещане обаче е, че без ЕС и НАТО България би била даже по-зле. Така към момента страната ни е избрала да е надежден партньор на ЕС на Балканите, като до момента нито един път не е възразявала на по-големите в общността, посочва германският всекидневник.   \"За самата България досега единство означаваше да не се противопоставя на големите и определящи страни в ЕС. След присъединяването си към ЕС преди 11 години страната полага усилия за хармония с Брюксел и преди всичко с Берлин. По данни на Евробарометър 57 на сто от българите се доверяват на ЕС – след Литва най-голям процент сред 28-е държави членки н съюза. При това равносметката не е еднозначна. България е в дъното на почти всички статистики. Дори впечатляващ ръст на икономиката от близо 3 на сто, безработица под 6% и задлъжнялост на държавата под 30 процента не успяха да предотвратят масовата емиграция от България. През изминалите 25 години страната загуби една пета от населението си. От бедност са застрашени предимно  възрастните, които останаха. Със средни пенсии от 170 евро на месец пенсионер дори в България трудно свързва двата края\", осведомява авторът.   „Прибавете към това впечатлението на много българи, че са загърбени от богатите страни. Например, България няма да бъде допусната в Шенген (…) България е печално известна с подкупните си граничари и партньорите се страхуват от „омекване” на границите”, пише Рьосер. Той цитира редица данни за корупцията и на по-високите етажи. „Олигархията и бизнес интересите държат политиците и магистратите под контрол (…) Медиите като механизъм за ранно предупреждение вече са масово беззъби”, пише германският журналист.   „Даже ръководството на страната не вярва на антикорупционния закон, приет набързо преди Коледа. Поради факта, че подателите на сигнали не получават анонимност, вицепрезидентът Илияна Йотова го смята за нефункционален: „Беше приет, само за да можем да кажем, че имаме антикорупционен закон в началото на европредседателството”.", "date": "2017.12.29", "title": "Нова критична статия!„Ди Цайт”: България няма да бъде допусната в Шенген, ганичарите са подкупни"}
{"url": "http://epicenter.bg/article/Rekord--Miliard-i-polovina-leva-ot-izlishaka-sa-izharcheni-samo-za-edin-mesets--soabshtava-MF/143999/4/0", "text": "Милиард и половина лева от излишъка са изхарчени само за един месец, съобщава БНР.. Това става ясно от прогнозата за изпълнението на бюджета към декември, направена от Министерството на финансите. Въпреки това 2017-та година ще завърши с излишък от близо 800 млн. лева.  През ноември в държавната хазна е натрупан излишък от повече от 2,3 млрд. лева, сочат окончателните данни на финансовото министерство. Месец по-късно обаче самото то прогнозира, че от преизпълнението ще останат около 800 млн. лева. Това означава, че разликата е разпределена по решение на Министерския съвет само за един месец. Спрямо 2016-та година има по-високи постъпления в хазната, но и по-големи разходи, които от министерството обясняват с увеличаването на пенсиите и осигурителните вноски през годината.  Това ще е втората поредна година, когато хазната завършва с излишък. Ако не бъде изхарчен, той отива във фискалния резерв. Към края на ноември резервът надхвърля 11 млрд. лева, съобщава още Националното радио.", "date": "2017.12.29", "title": "Рекорд! Милиард и половина лева от излишъка са изхарчени само за един месец, съобщава МФ"}
{"url": "http://epicenter.bg/article/Maskirani-obraha-benzinostantsiya-v-Dolna-Oryahovitsa/143972/3/0", "text": "  Двама маскирани мъже нападнаха служителка в бензиностанция и ограбиха дневния оборот в размер на около 3000 лева, съобщиха от полицията във Велико Търново, цитирани от    Грабежът е извършен в бензиностанция в Долна Оряховица, а сигналът е получен малко след полунощ.   Служителката обяснила пред криминалистите, че е била нападната в гръб от маскиран мъж, който я избутал в санитарното помещение и я съборил на земята. След това жената видяла, че от основното помещение, бягайки се отдалечават двама души.   След като се съвзела от шока забелязала, че от касата липсва дневния оборот, в размер на около 3000 лв. На мястото незабавно са били изпратени екипи на полицията. Извършен е оглед.   По случая е започнато досъдебно производство. Извършителите се издирват.  ", "date": "2017.12.29", "title": "Маскирани обраха бензиностанция в Долна Оряховица"}
{"url": "http://epicenter.bg/article/-Kalina-Krumova/143984/2/0", "text": ", пише \"Флагман\". За това, че Крумова се заема с инцидентите по пътищата стана ясно по време на пресконференцията на МВР и прокуратурата миналата седмица, когато бе представен планът на МВР и прокуратурата за пешеходните пътеки.  Това е поредното превъплъщение на красивата бургазлийка, чието име е известно още от изявите й като водеща в местната СКАТ тв преди 10 години.  след което и водеща фигура в \"България без цензура\" на Николай Бареков.  Последните й публични изяви са отпреди три години, когато водеше кампания за разрешаване на сурогатното майчинство.      Много от депутатите смятат, че тя няма професионален опит, подходящо образование и експертност, за да оглави подобна служба в МВР и магистратурата. Предстои след празниците да се разнищи кой и по какви критерии е осигурил държавната заплата на Калина Крумова.   , тъй като загуби дъщеря си - убита на място от мотоциклетист на пешеходна пътека, открито се противопоставя на новия пост на Крумова. \"Искам да призова всички почернени майки да се разграничат от тази дама. Преди шест години в мъката си се заблудихме и повярвахме. Но днес ви пиша като майка, която е загубила дете на пешеходна пътека, не като народен представител. Не вярвам, че нейната борба за намаляване на черната статистика е чиста и свята!!! Друго не коментирам\".      ", "date": "2017.12.29", "title": "Нели Петрова от ГЕРБ скочи срещу поредното назначение на Калина Крумова"}
{"url": "http://epicenter.bg/article/Korneliya-Ninova-/143985/2/0", "text": "  \"Ръководството на парламентарната група на БСП за България изготви отчета за 2017 г. Удовлетворени сме от свършената работа. Годината беше различна и интересна. Тя започна с встъпването на Румен Радев и Илияна Йотова в президентската институция - една сериозна промяна за България. Премина през удвояване на подкрепата за нас и увеличаване на депутатите от 38 на 80. Завърши с победа в битката ни срещу забраната за лечение с нови лекарства. Между тези събития БСП отстояваше поети          ", "date": "2017.12.29", "title": "Корнелия Нинова: Уточнихме мотивите за вота на недоверие към кабинета на Борисов"}
{"url": "http://epicenter.bg/article/Predkoledno-i-neprisastveno-pravitelstvoto-dade-51-mln--lv--na-otbranata/143986/2/0", "text": "  Министерският съвет одобри допълнителни разходи и трансфери за 2017 г. в размер на 53,4 млн. лева. Постановлението е прието неприсъствено в последния работен ден преди Коледа, на 22 декември.   От правителствената информационна служба съобщиха днес, че основната част от средствата са за осигуряване на дейности в областта на отбраната.   По бюджета на Министерството на отбраната се отпускат 23 млн. лв., от които за поддръжка на хардуера на комуникационните, информационните и навигационните системи на летища на Военновъздушните сили – 20 млн. лв., за строително-ремонтни дейности – 2 млн. лв. и за реконструкция на административната сграда на служба „Военна информация“ – 1 млн. лв.   Средствата за ВВС се осигуряват за сметка на предвидените за осигуряване на летателната годност на самолетите МиГ-29 – процедура, която беше спряна поради обжалване от трета страна. БГНЕС припомня, че на 20 декември стана ясно, че украинската държавна компания „Укроборонпром“ от холдинг „Украинмаш“ е внесла жалба в Комисията за защита на конкуренцията срещу решение №129 на Министерството на отбраната от 6 декември 2017 г. за поддръжка на бойните самолети МиГ-29.   Съгласно това решение се осигуряваше поддръжката на 15 изтребителя МиГ-29 за срок от 4 г., срещу сума 82 млн. лв. Министерството на отбраната избра процедура на пряко договаряне с РСК „МиГ“, защото руското дружество единствено притежава лиценз, произвежда оригинални резервни части и разполага със способности да ремонтира и удължава експлоатацията на изтребителите МиГ-29.   В резултат на жалбата на украинската държавна компания и блокираната процедура на практика се прекъсва поддръжката на бойната ни авиация. За ремонтни дейности в държавните висши военни училища чрез бюджета на Министерството на отбрана се трансферират 28 млн. лв. От тях за ВА „Г. С. Раковски“ се отпускат 7 млн. лв., за НВУ „Васил Левски“ – 16 млн. лв., и за ВВМУ „Н. Й. Вапцаров“ – 5 млн. лв.   Предвидени са и средства за рехабилитация на общинската пътна мрежа на община Елин Пелин на стойност 1 млн. лв. Такава сума е одобрена и за възстановяване и рехабилитация на улици в гр. Златарица и в с. Горско ново село. На община Аксаково се предоставят 400 000 лв. за придобиване на последните три етажа от административната сграда на кметството.        ", "date": "2017.12.29", "title": "Предколедно и неприсъствено правителството даде 51 млн. лв. на отбраната"}
{"url": "http://epicenter.bg/article/Tezhka-tehnika--zhandarmeriya-i-spetsialni-sili-v-Novogodishnata-nosht-v-Sofiya/143989/2/0", "text": "  Като цяло от направения анализ в СДВР през изтеклите почивни, мога да кажа, че процентът на престъпността значително е намалял. Това каза началникът на отдел „Охранителна полиция” комисар Борислав Муеров, предаде БГНЕС.   Причината от СДВР отдават на добре създадената организация. Проведени са срещи с охранителните фирми, акцентирано е върху големите търговски обекти. „Имаше доста голямо присъствие на полицейски служители, както и оперативен състав по линия на джебчийските кражби“, обясни комисар Муеров.   Той посочи, че основно са гледали да обезпечат всички големи търговски обекти. „Най-вероятно сте забелязали присъствието и на новосформираните тактически екипи, които са полицейски служители, обучени от Специализирани полицейски сили във връзка и с Председателството на Съвета на ЕС срещу активен стрелец. Това са полицаи, които не са със скрити лица. Полицаи, които могат да съдействат във всяко едно отношение на гражданите”, обясни той.   „Тези полицаи – 10 тактически екипа, ще бъдат на всички стратегически и уязвими места в столицата и по време на Новогодишните празници”, обясни той. Местата са: автогара, централна гара, всички големи търговски обекти и др. Екипите са от по двама човека. „В процес сме на обучаване на всички служители от Специализирани полицейски сили, но сега сме акцентирали във връзка с Председателството на тези 10 екипа, в последствие ще бъдат обучени всички”, обясни комисарят.   За Новогодишната нощ още от вчера (28/12) е започнала денонощната охрана на площад „Княз Ал. Батенберг”. „Ще имаме достатъчно брой служители”, посочи той. Освен полицаите, които работят в Новогодишната нощ, ще има допълнително разположени полицейски екипи в централната градска част и във всички бежански центрове. Ще има изградени 8 контролно-пропускателни пункта на територията на пл. „Княз Ал. Батенберг”, ще има две линии с тежка техника, заедно с 12 екипа жандармерия, които ще обезпечават всички постъпи към сцената на площада. На основните метростанции – „Св. Климент Охридски“ и „Сердика“, също ще бъде засилено полицейското присъствие, както отвън, така и в самите метростанции“, посочи комисарят и уточни, че няма сигнали за евентуални заплахи.   По линия на КОС от анализа, който е направен, са извършени 1223 проверки от началото на декември и са установени 2336 случая на незаконно притежаване на пиротехнически средства. Инж. Мирослав Йотов, който е главен директор на главна дирекция „Надзор на пазара” от Държавна агенция за метрологичен и технически контрол, посочи, че инспекторите от ДАМТН са извършили 303 проверки, като констатираните несъответствия са само 8%, т.е 25 продукта са несъответстващи.   „Имаме заповеди за спиране и ограничение на разпространението на 3 вида фойерверки, които са били с нарушена опаковка“, каза още инж. Йотов. Организацията на КАТ, направена по време на Коледните празници, ще бъде направена и по време на Новогодишните. „Имаме вече полицейски екипи, които са заели местата си по изходните артерии на София и в удобен момент, когато стане по-натоварено движението ще изключват светофарните уредбите и ще регулират ръчно в кръстовищата. На всички големи Мол-ове в столицата ще имаме по два полицейски екипа, които също ще регулират на кръстовищата, за да може безпрепятствено хората да влизат, пазаруват и пътуват”, обясни комисар Тенчо Тенев, началник на отдел „Пътна полиция”. Сериозна организация е направена на 1 януари, тъй като 2-ри е работен ден.     „На 1 януари ще е доста засилено движението на автомобили в поска София, на входните артерии към града, така че основно ще насочим усилията на Пътната полиция на входовете на столицата, за да могат хората, които са излезли на 22 – 23 декември, тъй като една малка част се прибраха, но голямата част още не са се прибрали, да могат безпроблемно да влезнат в столицата”, каза комисарят. В началото на празниците брояхме около 200 000 автомобила, които излязоха от София, около 50-60 000 са влезнали след Коледа. Очаква се в първия ден на новата 2018 г. и на 2 януари в столицата да влезнат около 100 - 150 000 автомобила.    ", "date": "2017.12.29", "title": "Тежка техника, жандармерия и специални сили в Новогодишната нощ в София"}
{"url": "http://epicenter.bg/article/Obyavyavat-chastichno-bedstveno-polozhenie-na-teritoriyata-na-obshtina-Pazardzhik/143991/2/0", "text": "  Обявяваме частично бедствено положение на територията на община Пазарджик, касаещо вземането на превантивни мерки за недопускане замърсяване на околната среда и защита здравето на гражданите.   Това каза за Радио „Фокус“ – Пазарджик заместник-кметът на Община Пазарджик Петър Петров.   Той уточни, че вече е издадена заповед на кмета на Пазарджик като бедственото положение е в сила от 17.00 часа днес до 17.00 часа на 5 януари 2018 година, или общо 7 дни. Причината да се обяви частично бедствено положение е затварянето на действащото общинско сметище след 31 декември 2017 година и невъзможността в срок да бъде сключен договор с оператор за експлоатация, мониторинг и поддръжка на новото Регионално депо, поради обжалване на решението за избор на изпълнител.   „След заседание на Кризисния щаб са дадени становища. Мерките, които ще предприемем през това време са свързани с подписването на договор с юридическо лице, което ще извършва тази дейност в рамките на тези 7 дни. В момента се работи по създаването на организация за това“, коментира Петров. Той уточни, че до 31 декември ще се извозват отпадъци на старото сметище, на 1 вероятно ще е почивен ден, а на 2 януари 2018 година първите коли ще отидат на новото регионално депо.   „Частичното бедствено положение ще отпадне в момента, в който се подпише договор с оператор за новото депо. Тази процедура се обжалва и не можем да подпишем такъв договор“, коментира Петров.  ", "date": "2017.12.29", "title": "Обявяват частично бедствено положение на територията на община Пазарджик"}
{"url": "http://epicenter.bg/article/Karolev-skochi-na-zelenite--Izrodi--Ekolozite-protestirat-sreshtu-infrastruktura-za-gasene-na-pozhari/143990/2/0", "text": "Икономистът Владимир Каролев отново коментира въпроса с протестите на зелените еколози. Този път той написа във фейсбук относно споделяното мнение, че 48% от Пирин бил за застрояване. По неговите думи излиза, че протестиращите са се объркали, и че тези 48% са за инфраструктура за гасене на пожари, а не за застрояване.     От вчера се чудя какви са тия 48% от Пирин за \"застрояване\", срещу които се вдигал протест.   Сега разбирам, че това е зоната с позволено единствено водохващане за питейни и противопожарни нужди.   Сигурен съм, че никъде по света няма еколози, протестиращи срещу инфраструктура за гасене на пожари.   Тези хора у нас не просто нямат общо с екологията, те са без никаква съвест и жал за природата.   Не Кресна, ами цял Пирин да изгори, защото нямаме просеки и водохващания за гасене, ще се кефят като за последно.   Лъжливи изроди.   Нямам какво повече да кажа по темата.", "date": "2017.12.29", "title": "Каролев скочи на зелените: Лъжливи изроди! Еколозите протестират срещу просеки за гасене на пожари"}
{"url": "http://epicenter.bg/article/Tsvetanov--Ne-sam-otpravil-nito-edna-obida-kam-Radev--Kam-BSP-tryabva-da-se-otnasyame-s-dostoynstvo-/143994/2/0", "text": "2017 година я свързвам със стабилността, която успяхме да върнем в България, икономическия растеж и изпълнението ни на управленската програма за следващите 4 години. Първите резултати от нея вече се виждат. Това каза в интервю за телевизия Европа зам.-председателят на ГЕРБ и председател на парламентарната група на партията Цветан Цветанов.   \"Отделяме повече средства за образование, увеличиха се пенсиите, в сферата на здравеопазването също се дадоха с над 400 млн. лева повече. Положиха се добри основи в секторите на сигурността и в отбраната. За учените също бяха заложени 65 млн. лева повече. Създаде се едно напрежение с БАН, заради което от тези 65 млн. лева 15 млн. ще бъдат пренасочени към БАН. С полицаите трябва да се изгради една поетапност и системен подход за увеличаване на доходите. Инфраструктурните проекти също си стоят на дневен ред. Не трябва да забравяме административната реформа. Приехме много промени, които облекчват гражданите и бизнеса. Това са малки стъпки, но те са част от общата ни концепция за развитието на България в следващите 4 години. Всички тези неща дават една положителна насока за добро развитие и през 2018 година\", категоричен беше Цветанов.   \"В коалицията на моменти има напрежение, но изпълняваме стриктно коалиционната програма. Там никой не е направил отстъпки. Истината трябва да си я казваме в очите. Не е мястото в медиите да се правят коментари. В момента има стабилно правителство и дългосрочна цел за визията и развитието на България. Това е най-важното. БСП е най-голямата опозиционна сила и трябва да се отнасяме към тях с нужното достойнство. Но те зададоха тона на фалшивите новини, агресията и личните нападки. Ние се опитахме да не отговаряме на техния тон. Те така и не разбраха, че изборите приключиха на 26 март. Хората оценяват видимото и какво е направено за тях. ГЕРБ печели изборите, защото имаме реален контакт с хората и представяме пред тях видимото. Аз мисля, че точно това липсва на БСП. БСП и президентът Румен Радев говорят за отпадане на санкциите срещу Русия, но те така и не изразиха мнението си за Украйна. От БСП говориха и за референдум за членството ни в ЕС. Ние сме партията, която стои твърдо зад евро-атлантическата ориентация на България\", каза още той. \"Не съм отправил нито една обида към президента Радев. Той говори за бек вокали в парламента. Той говори за битки и борба. Ние не искаме да се борим. В политиката трябва да се търси винаги диалог. Всички институции трябва да се уважават. Виждаме как БСП и Радев имат еднакво мнение за вота на недоверие и налагането на вето на определени закони. Станахме свидетели и на факта, че един законопроект още не е приет, а президента говори за налагане на вето. Ние имаме различия с президента и те са основно по темата за самолетите. \"Мнозинството е стабилно. Не се притесняваме от вот на недоверие. Смехотворно е БСП да говори за вот на недоверие по темата корупция. Това не е оценка на някой от ГЕРБ, а оценка на нашите европейски партньори. Помните кога бяха спрени еврофондовете заради корупция. Трябва да бъдем обективни и реални. БСП са в правото си да използват тази парламентарна практика, но този вот трябваше да бъде направен есентта или в края на годината. Сега той ще се състои по време на европредседателството ни. БСП са приели тактиката да бъдат агресивна опозиция, но избирателите не харесват противопоставянето. Те искат стабилност, работни места, ръст на доходите. Това може да стане само при едно стабилно управление, каквото е нашето и ясна визия за развитие през следващите 4 години\", обяви Цветанов. \"Има нов министър на здравеопазването - Кирил Ананиев. Той си постави за цел да се ограничи изтичането на средства от системата. Той беше готов с шест заповеди за съставянето на комисии, които да отговарят за новите молекули. Никога не е ставало въпрос да не се лекуват онкоболните. В момента парите за лечение на онкоболни са над 300 млн. лева. Никога не е имало такива средства досега. Този казус се политизира. Ние защитавахме мерките на министър Ананиев. Нашите опоненти предпочетоха да се заиграват със страховете на хората. За това решихме да отпадне парагараф 6. Сами видяхте, че преди месец беше проведена акция, която останови, че много лекарства не достигат до българския пациент и са предназначени за реекспорт. Това е нашата цел. Да ограничим изтичането на средства от системата. Държавата ще стои твърдо зад онкоболните и никой български гражданин няма да бъде лишен от здравеопазване. Не искам да коментирам повече тази тема, защото тя се политизира. БСП внасят едно излишно и изкуствено напрежение. Така направиха и по време на дебатите за бюджета\", разкри зам.-председателят на ГЕРБ.   \"В момента се отчита, че потокът от нелегални мигранти е намалял с 80%. Това се дължи и на построеното преградно съоръжение по българо-турската граница. Това съоръжение е изградено, за да бъде намален трафика на мигранти. Няма съоръжение в света, което изцяло да възпира този трафик. Ето ви една неискреност от БСП. Те искаха да излезем с обща позиция за Шенген, а само няколко седмици по-рано прожектираха филма на Елена Йончева и обясняваха, че България не е подготвена. Кога са искрени от БСП?\", попита Цветанов.   \"Пожелавам на всички да бъдат здрави през 2018 година. Пожелавам тя да бъде успешна, но най-вече здрава. Нека всички бъдат заедно със семействата си и любимите си хора в новогодишната нощ\", завърши Цветанов.", "date": "2017.12.29", "title": "Цветанов: Не съм отправил нито една обида към Радев. Към БСП трябва да се отнасяме с достойнство "}
