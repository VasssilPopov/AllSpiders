{"url": "http://epicenter.bg/article/Maykata-na-Desislava-Ivancheva-pred-bTV--Dashterya-mi-znaeshe--che-shte-ya--sgotvyat-/170319/2/0", "text": "Майката на отстранения кмет на столичния район „Младост” Десислава Иванчева заяви, че дъщеря ѝ е знаела, че ще я „сготвят”. Иванчева вече близо осем месеца е в следствения арест и срещу нея се води дело за взет подкуп.   „Казваше ми, че се досеща, че я подслушват. Знаеше, че ще я „сготвят”, каза Любка Иванчева в предаването „120 минути” по bTV, а на уточняващ въпрос отговори: „От строителната мафия, засегна техните интереси за милиони. Тя спря строежите, а след като тя е в затвора, пуснаха всички строежи”.   Десислава ѝ е споделяла, че е била заплашвана по телефона. По думите на Любка Иванчева обект на заплахи е била и майката на заместничката на Десислава Иванчева – Биляна Петрова.   Любка Иванчева призна също, че е предупреждавала дъщеря си. „Казах й: Не се занимавай с това нещо, знаеш, че не може да риташ срещу ръжена. След като измести кметицата на ГЕРБ, много ясно, че няма да те посрещнат с отворени обятия. Но тя ми каза: „Мамо, хората са ме избрали, гласували са ми доверие, не мога да ги изоставя”, сподели още майката на Иванчева.   Тя беше категорична, че стандартът им на живот не се е повишил, след като дъщеря ѝ е станала кмет на „Младост”. „Харчили сме моята пенсия и нейната заплата. Деси не е свикнала да носи пари и да харчи”, посочи тя.   По думите ѝ дъщеря ѝ никога не е имала приятели политици.  ", "date": "2018.12.09", "title": "Майката на Десислава Иванчева: Дъщеря ми знаеше, че ще я „сготвят”"}
{"url": "http://epicenter.bg/article/Pravoslavnata-tsarkva-chestva-zachatie-na-sv--Anna--pokrovitelka-na-braka-i-semeystvoto/170184/2/0", "text": "На днешния 9 декември православната църква чества зачатие на св. Анна, майка на Богородица.   Св. Анна се смята за покровителка на брака, семейството, майчинството, закрилница на девиците, вдовиците и бременните жени.   Това е денят, в който Света Анна е заченала Пресвета Богородица, която е дала на човечеството Исус Христос.   Света Анна се смята за покровителка на брака, на семейството и майчинството, както и закрилница на девиците, вдовиците и бременните жени. Праведните Йоаким и Анна дълго време нямали деца и много тъгували. Макар и вече престарели, желанието и молитвите им към Бога били толкова искрени, горещи и всеотдайни, че той изпълнил молбата им. Един ден при Анна се явил Архангел Гавраил и й открил, че ще роди преблагословена дъщеря, чрез която ще се благословят всички земни племена и целият свят ще получи спасение. След девет месеца - на 8 септември, семейството било ощастливено с момиченце, което нарекли Мария, бъдещата майка на Исус.   В народния календар освен с майчинството, денят се свързва и с обръщането на слънцето на изток, към пролетта, както и с нарастването на деня. Ражда се нещо ново, нова светлина, ново време, Нова година, нов късмет.   Източноправославната църква приема св. Анна през VI век, като тя и Йоаким са наричани свети и праведни богоотци. В Римокатолическата църква едва през XIII век е приета Анна, а официално е канонизирана през 1854 г.   Българската православна църква отбелязва зачатието на св. Анна на 9 декември, а нейната смърт – на 25 юли.   Народът почита днешния ден и като празник на врачките. Нощта, предхождаща празника, е време на заклинания, прокоби и магии. През нея магьосници, вещици и врачки най-лесно установяват връзка с дявола, мъртвите и демоните. Те се появяват около огъня като мушици. Затова стопаните палят пред всяка врата огън с тор, ръсят пепел и просо около стопанските постройки.   Момите посаждат пшеница в гърне и топят клонки от вишна или ябълка във вода и ги оставят край огнището. Ако до Нова Година пшеницата поникне и клонките се разлистят, момата ще се омъжи през следващата година, и то за добър момък.   Поверията твърдят, че в тази нощ черните магии „хващат“. Затова строго се спазват различните забрани: жените не работят нищо, не бива да пипат вълна, за да не се разболеят децата и добитъкът; мъжете не бива да излизат от селото, защото по поляните играят самодивите и видят ли мъж, отвличат го.   На днешния ден се правят и множество гадания. Строго се следи кой ще е първият гост в къщата. Ако полазникът е мъж, през годината ще се раждат повече мъжки животни. Ако е добър човек, годината ще е здрава и плодородна.   На 9 декември имен ден празнуват Анна, Ана, Ани, Аника, Аница, Анче, Анушка, Анита, Анелия, Анета, Анабел, Вилиана, Ан-Никол, Ана-Мария.  ", "date": "2018.12.09", "title": "Православната църква чества св. Анна, покровителка на брака и семейството"}
{"url": "http://epicenter.bg/article/Karakachanov-otvarna-na-Skopie--Shtom-iskat-priyatelstvo--da-si-prepravyat-uchebnitsite-po-istoriya/170293/2/0", "text": "Това Красимир Каракачанов в интервю за БНР. Днес Скопие излезе с декларация, в която критикува изявлението на Каракачанов, че България ще блокира членството на Македония в ЕС и НАТО, ако продължи да изопачава историческите факти. В нея се казва, че приятелство, \"означава взаимно уважение“, както и „уважение и за интересите на съседа“. Щом искат приятелство да си преправят учебниците, категоричен е Красимир Каракачанов. Той уточни, че комисията, която се събира да реши спорните въпроси в общата история на Македония и България, няма никакъв напредък. \"От македонска страна има нахалството да се спори и шикалкави\", допълни Каракачанов.   Според него, ако не се решат тези противоречия и съседката ни влезе в НАТО и ЕС, тя ще може да упражнява натиск върху България. \"Аз казвам това, което мисля, в прав текст. Не искам моите деца да ме питат след години защо проспахме тези македонски тарикатлъци\", заяви вицепремиерът.   Каракачанов посочи още, че няма визия за себе си като човек в Европарламента. По негови думи \"Обединени патриоти\" ще започнат обсъждането на евроизборите в началото на 2019 г. \"Евроизборите са изпит. Хората ще оценят дали тази коалиция върши работи\", заяви той.   Министърът на отбраната каза, че към момента няма искане за засилване на присъствието на кораби на НАТО на българските пристанища. Такова искане обаче е отправено към Турция.  България трябва да се ориентира не само по интересите на своите партньори, а най-вече от своите интереси - да има мир и спокойствие в района на Черно море, заяви Красимир Каракачанов.   Според него интерес от конфликта в Азовско море имат президентите Руския и Украйна. Рейтингът на Владимир Путин падна след пенсионната реформа, предизвикала масови протести, а на Петро Порошенко му предстоят избори, посочи вицепремирът", "date": "2018.12.09", "title": "Каракачанов отвърна на Скопие: Щом искат приятелство, да си преправят учебниците по история"}
{"url": "http://epicenter.bg/article/Sergey-Stanishev--Ima-ogromen-gnyav--poroden-ot-gigantskite-neravenstva-/170295/2/0", "text": "Огромните неравенства породиха силен гняв и битката на следващите избори за Европейски парламент ще бъде за оцеляването на Европа. Това заяви президентът на ПЕС Сергей Станишев в предаването „Неделя 150“ по БНР.   „Европа е атакувана, подкопавана от много посоки. Не само от крайните националисти, които обещават завръщане в златното минало, което никога не е съществувало. Но затова пък е съществувало противопоставяне между народите и страните, което доведе до две световни войни. Този период, в който живеем – на 70 години мир и просперитет е уникален в историята. Не бива да бъде забравяно това постижение, напротив – то трябва да бъде надграждано.   Защото освен популистите, има я и традиционната десница, която иска да замрази статуквото. То обаче не отговаря на очакванията и нуждите на хората. Огромна част от тях живее в несигурност – в утрешния ден, в доходите си, за това как ще живеят техните деца в един нестабилен свят. Тази Европа, която наложи политика на ограничения, най-вече социални, създава остро усещане за несправедливост, не може да продължи по този начин. Ние сме силата, която иска да опази европейската идея, променяйки ЕС и давайки му ясен социален прочит и социални характеристики и конкретно законодателство за отстояване на личната свобода и за икономическо сближаване – между Изтока и Запада, между бедни и богати.   Това ще бъде една тежка битка. Нашият конгрес в Лисабон даде много силна мотивация на всички партии да направим ярка, близка до хората, кампания. Искаме да покажем, че ние сме политическото семейство, което има план как това да стане реална работа на европейските институции.   Ще се върна към една от темите, които винаги е била водеща за мен – Младежкият план. Защото Европа винаги е била сила на надеждата, че следващото поколение ще живее по-добре от предишното.“   На въпрос на водещите дали ПЕС поставя под един знаменател ЕНП и крайната десница, Станишев отговори: „Политическите послания и поведението и на двете сили са твърде еднакви. На крайнодесните националисти, които искат да закрият Европа и да я върнат към тежкото състояние, за което знаем от учебниците по история – на безкрайно противопоставяне, довело до световни войни, икономическа разруха и смърт. А Манфред Вебер (б.р. - кандидатът на ЕНП за президент на ЕК) казва – ние искаме да градим мостове към Салвини и Орбан. Всъщност, традиционната десница се орбанизира. Това, което ние искаме да направим е една социална Европа. Битката ще бъде тежка, защото от десет години ЕНП доминира всичко. Г-н Вебер казва – Ние искаме да променим Европа. Ами, променете я – дайте властта!“   От доста години ЕНП са водещи, но отслабват своите позиции, отговори Станишев на въпрос от колко години левицата не е печелила европейски избори.   И продължи: „Европейският парламент е доста шарен и ще бъде още по-фрагментиран на следващите избори. Нашата цел е да бъдем ядро на един по-широк ляво-центристки прогресивен алианс, който иска да промени Европа, правейки я по-близка до хората, адресирайки проблемите им.   Започнах с младежкия план и политиките, които успяхме да прокараме, дори бих казал във враждебна среда. За младежката гаранция в този мандат на ЕК са отделени 6 млрд. евро, които дадоха шанс на милиони млади хора да започнат работа, да получат по-добро образование и квалификация. Затова нашият план има четири стълба - младежка гаранция, детска гаранция, културен чек за младите хора и програмата „Еразъм“.   Запитан откъде ще дойде ресурсът за тази амбициозна програма, Станишев отговори: „Ние сме предложили т.н. данък ГАФА – данък върху Гугъл, Амазон, Фейсбук, които ползват вратички в законодателството и не плащат данъци в ЕС. А техният бюджет е четири пъти по-голям от БВП на много държави като България. Това е огромен ресурс, който стои неизползван от държавите членки. Отделните държави са безсилни пред този огромен капитал, ресурс с големи възможности.“   „В момента европейските институции нямат инструмент срещу тези корпорации. За да можем да го реализирано ни трябва мнозинство“, обясни още Станишев. И припомни, че идеята за данък върху големите корпорации е предложен от Пиер Московиси, еврокомисар от левицата.   „Залитането към популизма води до бързи изборни резултати, гневните хора искат да чуят бързи решения. Как ще се предпазите от популизма, при положение, че в България БСП не успява. Един такъв пример е Истанбулската конвенция, където страховете на хората бяха вкарани в пропагандната машина“, запита водещата Диана Янкулова.   Станишев отговори, че конгресът на ПЕС не се е занимавал единствено и най-вече с Истанбулската конвенция. „Социалната платформа бе водеща. Това е голямото предизвикателство пред всички държави и хората очакват реални резултати. Виждате какво става дори в богатите страни. Във Франция и Белгия движението на жълтите жилетки е на гневни хора, които се чувстват изоставени. И в България го има – разделението между богатата столица и загиващата провинция, която се чувства изхвърлена от възможности за развитие и откъдето хората бягат – към чужбина или към по-големите градове. Затова говорим за конвергенция – и вътре в държавите и между тях.   В нашата платформа говорим и за битката с неравенствата, вече непоносими в ЕС. Ние ще се борим различията в социалните стандарти да се преодоляват. България е от бедните държави, при нас неравенството е твърде голямо. Казах в моето изказване пред конгреса – за да бъдем достоверни, трябва да признаем своите грешки и неуспехи в миналото като политики. Защото много от нашите партии прегърнаха неолибералните идеи и разбиранията, че пазарът ще оправи автоматично всичко.“   Водещите подчертаха, че Станишев е получил подкрепата на 84% от делегатите, а речта му е била аплодирана дълго. Но го попитаха – как ПЕС ще получи такива „аплодисменти“ и на европейските избори през май. „Получих такава мощна подкрепа от делегатите, защото те почувстваха, че това, което говоря идва от мен, не е клише. Защото нещата са опрели до крайност – или ще я има Европа, или ще се върнем към един ужасен период. Много добре знам колко отчаяни са хората. Няма да ги лъжем, че има магически решения. Единственият път е да се говори честно.“    ", "date": "2018.12.09", "title": "Сергей Станишев: Има огромен гняв, породен от гигантските неравенства!"}
{"url": "http://epicenter.bg/article/Iliyana-Yotova--Balgariya-nyama-nikakva-ideya-kakva-da-bade-politikata-y-kam-sanarodnitsite-ni-navan/170297/2/0", "text": "Вицепрезидентът Илияна Йотова заяви в предаването \"Неделя 150\", че има очаквания за предсрочни избори:   \"Има очаквания и в хората, това показват и социологическите данни. Познавайки нравите на българския политически живот, смятам, че управляващата коалиция ще избере този момент, за да бъде в неин интерес.\"   \"Има огромен вакуум в отношенията между институциите\", смята Йотова.   Тя коментира и политиката към българите в чужбина:„България няма никаква идея каква да бъде политиката ѝ към нашите сънародници навън. Нямаме отговор на въпроса искаме ли тези хора да се чувстват българи и ако да, то какво да правим за това“   Йотова съобщи, че нейният екип е подготвил концепция за българска институция от типа на Британски съвет и Институт „Сервантес“. Много харесвам всичко онова, което е в графата читалищна дейност, но в XXI век това вече не е достатъчно, допълни Йотова. „Често пъти ни казват в президентската институция, че нямаме правомощия. Всеки, който претендира да бъде част от институциите, трябва да има своите отговорности“, подчерта Йотова.   Тя окачестви като „груба грешка, гаф на българското правителство, че няма да изпрати солидна делегация в Маракеш, която да каже защо България на приема Пакта за миграцията“.   „Той (пактът) ще се приеме, но проблемът е, че това е слаб документ. Обаче има две неща, които са много важни - как да се управлява миграцията и реадмисията“, каза Йотова   Страните от ООН се събират на 10 и 11 декември в мароканския град в Маракеш за подписване на Глобалния пакт за миграцията. Според Йотова „голямата грешка на Европа през 2010-2011 г. бе, че избяга от управлението на миграцията и после започна да лекува последствията. „Започна криза, която и до ден днешен не е решена“, каза тя. „Ако ЕС продължи да функционира по същия начин, ще има много тежка съдба“, подчерта вицепрезидентът. Концепцията, по която се избират еврокомисарите, е сбъркана, каза Йотова. Според нея първо трябва да се определят проблемите, а след това да се определят комисарите.   Много харесвам всичко оново, което е в графата читалищна дейност, но в 21-и век това вече не е достатъчно, допълни Йотова.   \"Често пъти ни казват в президентската институция, че нямаме правомощия. Всеки, който претендира да бъде част от институциите, трябва да има своите отговорности\", подчерта Йотова.   Ако ЕС продължи да функционира по същия начин, ще има много тежка съдба, подчерта вицепрезидентът.  ", "date": "2018.12.09", "title": "Илияна Йотова: Има очаквания за предсрочни избори. Има  вакуум в отношенията между институциите"}
{"url": "http://epicenter.bg/article/Tatyana-Doncheva--Horata-vidyaha-v-GERB-sebe-si-i-reshiha--che-tova-shte-im-reshi-problemite/170298/2/0", "text": "Шепа хора концентрираха огромно богатство, а огромната част от хората имат недостиг на средства за елементарната издръжка\". Това каза в интервю за предаването „Денят започва с Георги Любенов\" по БНТ лидерът на „Движение 21\" Татяна Дончева.   „Когато ти не можеш да си посрещнеш елементарните необходимости, това може да предизвика социална революция и винаги това се е случвало\", допълни тя. По думите й, реформите на френския президент Макрон, които засегнаха огромната част от французите, може би са приложими в България, където „нашият чип е по-слугински и по-сме склонни да изтърпим всякакви лишения\".   „Ние сме критични към нашите управляващи. Аз смятам, че от 10 години ни управляват най-неграмотните и най-нахални хора и затова България трябва да плати цена. И българският народ трябва да плати цена, защото това беше негов избор. Хората видяха в ГЕРБ себе си и решиха, че това ще им реши проблемите, защото някой като тях може да им помогне\", на мнение е Дончева. Тя смята, че българският народ е „сляп\" от доста отдавна. Алтернативата на управлението не самовъзниква без никакви усилия, смята Дончева. „Трябва да се търси начин, по който да се увеличат доходите на населението\", заяви тя. Според нея, водещ елемент в политиката трябва да е прагматизмът и желанието да се подобри животът на хората, а не политическите пристрастия.   \"Предлага се единство и го предлагат уж възрастните и учените хора. Ако имате група слепи хора, смятате ли, че тяхното единство и излъчването на водач измежду тях ще ти доведе до посоката? Българският народ е сляп от доста отдавна и неслучайно е много популярна приказката за \"втория акъл\" на българина - че на него все вторият акъл му е верният, обаче първият го отвежда в други посоки. Само че в интерес на истината, запазвайки критичност към управниците в България, ще трябва да приложим тези критерии към света. Аз смятам, че нефелните български управници бяха възможни на фона на пълната европейска подкрепа... Решенията, които се вземат в ЕК са изключително спорни и аз не знам защо сериозен човек като Димитър Радев, когото току-що чухме, продължава да изпълнява, все едно, опорни точки на американския посланик...\" Според Дончева банкерското съсловие и онези, които са останали уважавани в професията, трябва да направят много внимателен анализ какви процеси се развиват в Европа и в европейската икономика, защото каквото става там, ще дойде и у нас. Тя очаква, че протестите у нас ще бъдат увеличени като отражение на това, което се случва в Западна Европа. А да се продават в момента приказки за европейски ценности за либерални и социални идеи е абсолютно безсмислено, убедена е тя.   \"И най-бедният човек в България трябва да има доходи и възможности, които му позволяват снносем начин на живот и това трябва да бъде решено абсолютно прагматично, без никакъв фанатизъм, без продажби на леви и десни лозунги и вярвайте ми, ще бъде решено извън ЕНП и ПЕС. Вижте, че исканията от Париж и от Брюксел, и от Лисабон, и оттук са - вън партиите, които досега управляваха.\"", "date": "2018.12.09", "title": "Татяна Дончева: Хората видяха в ГЕРБ себе си и решиха, че това ще им реши проблемите"}
{"url": "http://epicenter.bg/article/Grazhdanin-na-sveta--Rodenoto-nad-Atlanticheskiya-okean-beb--zhivee-v-Pazardzhik--no-zaminava-za-Kolumbiya/170302/2/0", "text": "Българското бебе, което преди близо година и половина проплака на борда на самолет на 12 000 метра височина, се готви за нов, голям полет в живота. След дни момчето, станало гражданин на света, заминава за Колумбия, където ще живее с майка си, съобщи Нова телевизия.   Година и четири месеца по-късно откриваме Николай в Пазарджик. Той вече прави първите си стъпки в живота и се опитва да говори. Необичайната съдба го превърна в дете на света. Неочаквано и противно на лекарските прогнози, той се роди на борда на самолет на „Луфтханза“ по време на полет от Богота до Франкфурт.   За късмет на майката сред пътниците в самолета имало трима доктори, които й помогнали. Ражда за около половин час.   „Има нещо, което до ден днешен аз не мога да си го обясня. То е необяснимо. Докторът, който ме изроди, се казва Николай. Той е роден в деня, в който и Николай е роден. Имаше въпроси дали е кръстен Николай на лекаря. Отговорът е не. Николай е кръстен на дядо си – съвпадение”, разказва Десислава Хрусталева.   Бебето се ражда с риск за живота - в осмия месец и на височина от 12 000 метра над Атлантическия океан. Капитанът на самолета спасява живота му, като сменил курса и приземил машината на летището в Манчестър.   Николай е единственият българин с уникален акт за раждане, в който вместо град има географски координати. Мечтата на майката, която е мениджър на рафинерия за злато в Дубай, е един ден той да стане пилот. Авиокомпанията, в чиито самолет той е поел първата глътка въздух, ще поеме обучението му.   Дали животът на Николай ще продължи там, където започна, само времето ще покаже.  ", "date": "2018.12.09", "title": "Гражданин на света:Роденото над Атлантическия океан бебе, живее в Пазарджик, но заминава за Колумбия"}
{"url": "http://epicenter.bg/article/Petko-Simeonov-za-Iliyana-Yotova--Kompetenten-politik--/170303/2/0", "text": "  Слушах сутринта и вицепрезидентката Илияна Йотова. И тя е от тази институция. Не се познавам с нея. Но тя е друга категория! Компетентен политик! Говори с политически език, защитава политически позиции... Докато при Радев нещата са други. Той не схваща ролята на институциите. Не разбира, че за държавата е нужен диалога между тях. Говори за някаква \"алтернатива\", която се надявал да се появи и щял да я подкрепи. Каква алтернатива? На държавните институции? И вие няма да си го ворите, докато така наречената алтернатива не ги смени? Хайде, моля ви се.  Президентът не разбира ролята си. Той говори около минута и половина в защита на съпругата си и нейните инциативи, а не намери една дума, една добра дума, за останалите власти. Надигат се неговите защитници! Бил свестен. Бил честен. Говорил това, което хората мислели.  Кой го отрича? Но нали е избран, за да превърне във власт, честността и онова, което хората говорят! А той, какво - дава интервю, че не иска. И те му се радват... Далеч съм от мисълта, че Борисов е безгрешен, Народното събрание - връх на политически дебат, а Цацаров, безспорно интелигентен, е светец. Но как ще бъдеш президент, държавен глава, когато не си в системен делови диалог с тях?  Не го разбирам. Може и да греша. Препоръчвам на приятелите поне в уйкипедията да се запознаят с ефекта на Дънинг-Крюгер. Не се съмнявам, че Радев е почтен и честен човек. Вярвам, че е отличен летец и добър главнокомандващ ВВС.  Все пак, за друго става дума.", "date": "2018.12.09", "title": "Петко Симеонов за Илияна Йотова: Компетентен политик! "}
{"url": "http://epicenter.bg/article/Vnimanie--Mechki-brodyat-na-Vitosha-/170306/2/0", "text": "Майка с малко мече са заснети в района на ДЛС „Витошко-Студена“, съобщиха от РИОСВ-Перник. Регионалната инспекция по околна среда и води провери сигнал за нападение от кафява мечка на пчелин. Пчелните кошери се намират в частен имот в района на ТП ДЛС „Витошко-Студена“, в границите на Природен парк „Витошко“.   Експерти от отдел „Биоразнообразие, защитени територии и зони“ са констатирали щетите и са поставили фото капани. На 4 и 6 декември устройствата са заснели две мечки - майка с малкото ѝ.   Кафявата мечка, която се среща в България е защитен вид, включен в Червената книга, припомнят експертите. Макар и едро, тя е едно от най-плахите диви животни и избягва срещите с човека. Обикновено мечката усеща присъствието му отдалеч и се оттегля спокойно. По-опасна може да бъде срещата с майка с малко мече, защото тогава тя става изключително агресивна защитавайки малкото си.   РИОСВ призовава гражданите при намиране на екземпляри от защитен вид, незабавно да сигнализират екоинспекцията и до пристигане на експерти да предприемат мерки за предотвратяване на обезспокояването на животните.  ", "date": "2018.12.09", "title": "Внимание! Мечки бродят на Витоша, нападнали пчелин"}
{"url": "http://epicenter.bg/article/Ivan-Geshev-za-sem-Banevi--Ima-dostatachno-dokazatelstva-za-prane-na-pari/170282/3/0", "text": "\r\n В сметката на господин Банев са констатирани 1 миллиард лева в банка в Швейцария и вече е поискано те да бъдат запорирани, заяви зам.-главният прокурор Иван Гешев в студиото на Нова телевизия.Според него има вероятност Баневи да упражнят натиск върху свидетели. \r\n   Според колегите има достатъчно доказателства, че има пране на пари, подчерта заяви зам.-главният прокурор.     \"  Според колегите има достатъчно доказателства, че те са попаднали там в резултат на това престъпление, което описахте – пране на пари“, заяви още Гешев в ефира на Нова тв.   Според него, ако Баневи не останат в ареста, може да окажат натиск върху свидетели и да манипулират доказателства. Иван Гешев допълни, че    \"Всеки може да си даде различни отговори. Моят е, че станахме свидетели на добрата работа на Специализираната прокуратура.  заяви ръководителят на Специализираната прокуратура   По въпроса дали е възможно   Прокурорът обясни пред Нова телевизия, че Николай Банев имал пари в швейцарски сметки, което било основание за повдигането на обвинението за пране на пари. Поискали сме да бъдат запорирани, уточни той.   Попитан дали могат да бъдат осъдени условно,   добави той, без да коментира, че според юристи точно по него може да има условна присъда и то изглежда засега най-силно като обвинителна теза.   Относно въпроса, че сега се събират преписки от районни прокуратури и съдилища, Гешев обяви, че се събирали данни, за да се докаже, че  . И не пожела да уточни кои са основните свидетели на обвинението.     Мога утре да ви изредя доста осъдени политици – депутат от ДПС (бел. ред. - става въпрос за Митхат Табаков, който излезе от затвора след 2,5 години и за когото сегашният правосъден министър Цецка Цачева изрече сакралните думи: \"Затворниците му се радват като на расов елен\"), на първа инстанция и зам.-министър (бел. ред. – Христо Ангеличин за купуване на телефонни централи). Че са осъдени недостатъчно, ще се съглася – но не и, че няма осъдени, това е мантра, заяви Гешев   За Баневи конкретно сега били събрани доказателства. Баневи нямат конкуретен бизнес, за да им се разчиства терен, подчерта прокурорът. За Арабаджиеви и Митьо Очите Гешев информира, че \"пътуват към България\" – Очите със сигурност, докато за Арабаджиеви адвокатът им повтаря, че пътува.     При направена забележка, че Баневи пред съда бяха без белезници, а Десислава Иванчева и Биляна Петрова са постоянно оковани, Гешев коментира – не съм запознат, решението се взема от конкретния състав. Какви са условията в ареста - има различни дирекции, които отговарят.  Според него условията в арестите явно са недостатъчно добри, но сме в ЕС.    заключи Гешев.    Гешев коментира и писмото на сина на Баневи, в който той отрича да е давал показания срещу баща си. „Терминът основен свидетел е журналистически термин. Средствата, с които се доказват тези престъпления са документи и експертизи, не свидетели. Това лице е разпитано като свидетел. Кои са другите свидетели не е коректно да коментирам“, заяви още Гешев. ", "date": "2018.12.09", "title": "Иван Гешев: В швейцарски сметки на Николай Банев са констатирани над 1 млрд. лв!"}
{"url": "http://epicenter.bg/article/Noviyat-Grafik-za-dvizhenie-na-vlakovete-vliza-v-sila-ot-dnes/170278/4/0", "text": "От днес  влиза в сила новият График за движение на влаковете на „БДЖ-Пътнически превози“ ЕООД. В повечето региони на страната се запазва досега действащият график за движение, съобщиха на сайта на дружеството.   При изготвянето на новата транспортна схема, националният железопътен превозвач всяка година съгласува движението на бързите и пътническите влакове с областните и общинските администрации по места. Това се прави с цел подобряване на транспортното обслужване на населението, затова и голяма част от направените промени в новия График за движение на влаковете са съобразени с постъпили предложения от тяхна страна. Друга част от промените са свързани с обосновани искания на редовни клиенти, а трети – с повишаване рентабилността на превозите и ефективното използване на наличния подвижен състав.   През следващата година ще се запази обемът на превозите, заложен в сключения договор с държавата за извършване на обществени превозни услуги. Превозът на пътници ще се извършва с общо 572 влака, от които: 16 международни бързи влака (като 4 от тях ще се движат само през летния сезон), 78 бързи влака (5, от които ще се движат само в определени дни от седмицата), 136 пътнически влака и 342 крайградски пътнически влака.   Движението на влаковете в участъците с най-голям брой пътници в работните дни ще се осъществява на по-чести интервали и през 2019 г. В сутрешните часове влаковете по направлението Перник-София отново ще се движат на интервал от 20 минути, а в следобедните часове и вечер ще пътуват в посока София-Перник на интервал от 40 минути.   По маршрута Лакатник-Своге-София влаковете ще се движат в сутрешните часове отново на интервал от 30 минути, а в следобедните часове и вечер ще пътуват в обратното направление (София-Своге-Лакатник) на всеки 60 минути.   В участъка Пловдив-Асеновград ще бъде запазено досега действащото разписание и движение на влаковете на интервал от 60 минути.   С влизането в сила на новото разписание се запазва ежедневното движение на директния международен влак от Истанбул за София, както и международната връзка София- Крайова, която се осъществява със сутрешния влак София-Видин и обедния Видин-София.   През летния сезон (от м. юни до м. октомври), се планира да се запази движението на сезонния влак Солун-София-Солун. Влакът заминава от София в петък и пристига в Солун в събота сутрин, а в обратната посока тръгва от Солун в неделя вечер и пристига в София в понеделник сутрин.   За пътуващите по направлението София-Букурещ директните вагони отново ще се движат само през лятото, а през останалото време ще се налага пътниците да се прекачват на гара Русе на и от мотриса, която ще се движи по маршрута Букурещ-Русе-Букурещ.   По направлението София-Белград придвижването с директния влак от София ще се осъществява само в периода от 14.06.2019 г. до 16.09.2019 г.   При разработването на новото разписание, транспортната схема и периодите на движение на влаковете са съобразени в максимална степен с обемите и структурата на превозите, както и с техническите възможности и капацитета на подвижния състав.   В Графика са взети предвид и планираните по-мащабни ремонти по железопътната инфраструктура, с оглед при тяхното стартиране, корекциите в маршрутите и разписанията на влаковете да са минимални. Например за участъка София-гара Искър-Казичене-Елин Пелин, предвид очакваните ремонти са разработени разписания на влаковете по алтернативен маршрут през гара Подуяне. Това е направено, за да бъдат избегнати бъдещи изменения в разписанието на влаковете, движещи се по цялата южна жп мрежа.   За подобряване транспортното обслужване на столицата и намаляване времето за престой на Централна гара София за периода на новия График за движение на влаковете е предвиденото някои влакове за гара Банкя да не започват или приключват движението си на/в гара София, като промяната на маршрутите е отразена в електронния пътеводител на официалната интернет страница на БДЖ.   При така разработената схема се създава директна връзка от гарите и спирките от северозападната част на столицата – Банкя, Божурище, Волуяк, Обеля, Връбница и Надежда с гарите и спирките в източната част на града – Подуяне пътническа, Подуяне среден район, сп. Смирненски, сп. Искърско шосе, гара Искър и гара Казичене.   Подробна информация за новия График за движение на влаковете клиентите на „БДЖ-Пътнически превози“ ЕООД могат да получат от служителите на гишета „Информация” и билетните каси във всички железопътни бюра и гари в страната, на националния информационен телефон 0700 10 200 или от електронния пътеводител на официалната интернет страница на дружеството:  .", "date": "2018.12.09", "title": "Новият График за движение на влаковете влиза в сила от днес"}
{"url": "http://epicenter.bg/article/Iliyana-Yotova--Ima-ochakvaniya-za-predsrochni-izbori/170314/11/0", "text": "    - Ще поздравя веднага и с един чудесен концерт, който направи БНР в зала „България“. Невероятно преживяване беше. Въобще днес поздравленията са много. Първо, студентите, които са в тази зала, с празника. Чудесен празник 8 декември, тъй като нали няма бивши студенти, всички ние го празнуваме?     - И нашият университет вече е на 130 г. За това се казва Университетът.     - Тъй като чух буквално последните думи на новия-стар лидер на ПЕС господин Станишев, позволете ми от това студио да го поздравя. Поздравявам всички българи, които заемат такива високи постове в Европа в международен план. Това е възможност на България да влияе. Това е възможност да се пазят национални интереси, според нашите собствени специфики, независимо от коя партия е. Аз съм сигурна, че Сергей ще има голямо предизвикателство в навечерието на следващите европейски парламентарни избори. Искрено му желая голям успех.     - Знаете ли, точно мен да питате по този въпрос не е много коректно, тъй като само до преди 2 г. аз бях част от ръководството на БСП. Не бих искала да коментирам един партиен лидер. Но съм ходила на много конгреси на ПЕС – и тогава, когато се избираше Сергей Станишев, пък и преди него. Това е един много голям форум, в който едва ли се забелязва толкова отсъствието на един или друг лидер. Той има повече влияние и отзвук тук във вътрешен план. Делегацията на БСП беше достатъчно солидна. Надявам се всички да са го подкрепили. Все пак това е някакъв невероятен процент като изборен процес за един председател на партията, което е и признание. И за мен това е най-важно, както и съвсем набързо снощи успях да попрегледам документите, които са приети, резолюциите. Не видях резолюция специално по Истанбулската конвенция, не видях резолюция специално по Пакта за миграция, който утре започва неговото обсъждане в Маракеш в Мароко. Надявам се тези страхове да са били излишни и малко преувеличени. Оттук най-важното е какво ще прави Европейският съюз в следващите месеци и най-вече след изборите, както между другото преди време прегледах и документите на ЕНП. И ако направите едно сравнение, ще видите че разминаванията концептуално не са чак толкова много. Важното е, че все още ни липсва механизмът за промяна на Европа. Категоричното ми становище и мнение е, че ако ЕС продължава да функционира по същия начин, ще има много тежка съдба.     - По-скоро тези протести за недоволство от това, което става в собствените им страни. И тук много е опасно понякога да слагаме знак за равенство между протестите във всички тези държави – в България, във Франция, в Белгия, както вие споменахте. Но вчера имаше още един протест в Унгария, който може би не беше чак толкова под светлините на прожекторите, но също беше достатъчно показателен. Хората там протестираха за това, че 400 часа ще трябва да дават извънреден труд. Ако трябва все пак да сложим някакъв общ модел, преди всичко това са социалните въпроси. За Франция видяхте вчера какво се случи, макар че като че ли предварителните очаквания бяха за стълкновения, за по-силни протести. Така или иначе, ако бъдем честни пред себе си, първата „жълта жилетка“ преди 2 г. облече сегашният президент на Франция господин Макрон, който скочи срещу статуквото, създаде нова партия. Какво казваха тогава неговите избиратели, пък и неговите депутати, които в момента правят мнозинството във френския парламент? Те казаха – ето ни нас, ние сме медицински сестри, ние сме хора от малкия и средния бизнес, ние сме бивши полицаи, т.е. това е средната класа. Ние искаме да махнем влиянието на автентичните партии, които показаха, че не могат да се справят нито с кризата, нито с тежката ситуация в Европа, нито с тежките проблеми в национален мащаб и сме нещо ново. Сега това се припомня на господин Макрон. „Жълтите жилетки“ се облякоха, защото хората по този начин казаха: „след като не ни чувате, поне ни вижте“, защото жълтата жилетка е ярка, тя свети. Така че това е може би най-големият гняв, който се събра във Франция, защото хората се почувстваха, като че ли излъгани. Те се надяваха на много по-сериозни реформи, на много по-бърза промяна в собственото им положение. Както и в България. Какво значи протестът срещу системата? Защо въобще си задаваме този въпрос? Той е ясен, отговорът е повече от ясен. Хората в България не чувстват държавата, която стои зад тях, за да защити правата им. Чувстват се изоставени. Чувстват, че онова което определено разбираме като механизъм и лостове на една държава – било то за доходи, било то за стандарт, било то за кариера, за развитие, няма я перспективата. Това накара хората да бъдат на улиците. Можем да поспорим кой ще бъде следващият проблем в страната, за който ще са необходими 189 дни, както бяха необходими за майките на деца с увреждания, за да решим проблема. А така ли трябва да става?     - Вижте, отговорът има и формална, и неформална страна. Аз ще избягам неслучайно от формалната, защото не я харесвам и защото не смятам, че е оправдана. Често пъти казват на нас от президентската институция – вие по Конституция нямате никакви правомощия, оставете изпълнителната власт да се справя. Това не е така. Всеки един, който претендира да бъде част от институциите в страната, трябва да има своята отговорност. Тъй като въпросът ви е към мен, смятам, че един от най-големите дефицити на държавата ни в момента е липсата на перспектива. Вижте тези млади хора в тази аудитория. Какво сме им казали ние? Учете това, което си изберете. До тук добре. Какво става обаче с вас след като завършите? Да, в един свободен, конкурентен свят сме, така е. Но нима държавата ни има първите три, четири или пет приоритета, макар че и тази дума се поизтърка вече, но не мога да намеря друга в момента, който казва какво ще развиваме и как ще изглежда страната ни от това, което развиваме в следващите 10, 15, 20 или 50 години. Ако страните от Централна Европа избраха няколко приоритета – иновации, автомобилостроене, така че да има перспектива пред тези млади хора, какво избра България? Между другото има една много интересна карта, която съществува на сайта на Министерство на икономиката. Аз съветвам всеки да я погледне и сам да си направи изводите. Това е картата, в която се казва какво имаме в България днес като икономика. 90% според тази карта имаме фирми и предприятия, които са на нивото на микропредприятията – под 9 човека. Кое е структуроопределящото ни предприятие, което дава облика на страната? Две или три такива, които не е ясно как ще продължат, защото България не можа да запази своите интереси по отношение на въглеродните емисии. Една част от тях са заплашени от фалит. Неслучайно беше такава позицията и на президента сега на срещата в Катовице в Полша.     - Това беше консенсус и на президента, и на правителството, макар че разбира се имаше нюанси. Аз не казвам, че трябва да има отстъпление от договореностите в Париж. Да, 2100-та година действително трябва да има 2% надолу да падне повишението на градусите на планетата. Но въпросът е как стигаш до тази цел. И тук трябва да има един малко по-сериозен национален и международен консенсус. Но проблемът с икономиката в България е много страшен, защото ние правим нещата на парче. Ако ние кажем – първото са иновациите, защото България, няма какво да се лъжем, няма особени ресурси, за да прави голяма индустрия, ако обаче заложим на технологиите – това е друго, тъй като имаме традициите. Неслучайно едни от нашите IT специалисти са на най-високите нива, не само в България, а и в целия свят. Туризъм, селско стопанство. Ако обвържем интереса на тези млади хора с това бъдеще, ако приоритетите са други, нека да ги попитаме тях, те да кажат какво искат.     - Ами ние го задаваме.     - Това не са президентски…     Знаете ли, ще тръгна от едно много лично събитие преди една седмица. Отидох да се срещна и дълго да разговарям с един от бащите на българската Конституция и невероятен юрист, какъвто е проф. Корнезов, точно заради това съотношение между институциите, за това как е замислена нашата Конституция за този взаимен контрол и разделение на властите, за пореден път се убедих колко мъдри хора са били. Вижте, не е въпросът да се скараш с институциите. Това означава блокиране на всички нас и за резултата, за хората – нула. Но това не означава, че можем да имаме критичния поглед върху това, което става. Преди малко госпожа Янкулова попита за Пакта за миграция. Груба грешка, гаф на българското правителство е, че няма утре в Маракеш да изпрати солидна българска делегация, която да вземе участие в дебатите и да каже защо България не приема този пакт. В международен план той ще се приеме, но не е там проблемът. Проблемът е, че той е слаб документ. Не толкова той е заплаха за сигурността, защото документът е толкова общ и рамка – той казва едно, след това го отрича в следващия текст. Но той има две неща, които са много важни – как да се управлява миграцията. Голямата грешка на Европа 2010-2011 година е, че тя избяга от управлението на миграцията и после започна да лекува последствията. И вижте каква криза се заформи, която и до ден днешен не е решена. Слаби политики, слаби предложения, много пари се изразходваха за спасителни операции, които можеха да бъдат пренасочени именно в управлението. Втората важна част на този документ е реадмисията. България като външна граница на Европейския съюз е изключително заинтересована от това как ще се реши въпросът за връщането на незаконната миграция. И едновременно с това на висок глас да каже – не, ние не го приемаме този документ, той има нужда от доработка, той има нужда от това да бъде конкретизиран. Един факт – всяка една страна, се казва в този документ, може да бъде източник, транзит и крайна дестинация за мигранти. Да, така е. Но на България съсед на югоизток е Турция. Турция е най-голямата транзитна държава на миграция и бежанци в момента. Ако България утре отиде и каже в Маракеш – нашата позиция по транзитните държави е такава и такава, нашата позиция ще звучи, защото всички знаят къде в географията се намира България. Между другото отдавна си мисля, че след председателството, тъй като това беше основна тема, доколкото си припомням тези шест месеца, страната ни трябваше да стане инициатор на една огромна среща, международен форум, който трябваше да предшества форума в Маракеш и да събере всички представители на най-високо ниво на граничните държави. Това са Малта, Италия, Гърция, Кипър, Испания започна да страда от тези проблеми, Португалия, както с транзитните държави, и да имаме своето решение, което да предложим както на европейско, така и на международно ниво.     - Прекъснат е, за мое огромно съжаление, този диалог. Аз се срещам с отделни министри, срещам се с неправителствения сектор, който има огромно значение днес. В България като че ли това всеки го заобикаля. Но аз твърдя, че научните среди, университетите особено, само за последните 10 дни аз имам поне 4 или 5 участия на тема демография с БАН, със Софийския университет. Казваме ги тези неща. Но там, където трябва да се вземат решенията, нещо у нас не върви. Има огромен вакуум в отношенията между институциите. Пак казвам, всеки от нас може да запази различията си, но диалог е повече от необходим, особено в ситуацията, в която в момента е страната ни.     - Госпожо Янкулова, аз няма да си позволя никога лукса да коментирам президента. Това е държавният глава, каквото е имал да каже, той го е казал. Вие днес сте ме поканили, искате моето мнение, аз казвам своето мнение. Това, че се гледаме изпод вежди, че има скандал след скандал в държавата, кой проблем реши?     - Очаквам ги.     - Аз съм правила няколко предизборни кампании за европейски избори. Тази е различна. Ако аз трябваше да правя кампания за европейски избори, бих започнала със своите предложения за реформите в Европа, в няколко направления. Тъй като зная, че това е любопитно, ще започна може би с една част, която е много съществена, но може би не най-важната – как избираме комисарите. Защо казваме, че от мандат на мандат Европейската комисия е с все по-слаб екип? Ами избираме ги, защото обикновено управляващата партия, тук не визирам само България или коалиция, си набелязва един човек и започва да му търси място и с какво да се занимава в следващите пет години като еврокомисар. Тотално сбъркана схема. Защо не тръгнем обратното? Европа има три големи проблеми, като започнете с голямата тема за сигурността, защото сигурността не е само миграцията и бежанците, там е борбата с тероризма, там е общата отбрана, за която все повече се говори напоследък. Втората очевидно са социалните въпроси и финансирането. За мен един от най-големите неуспехи на този мандат на Европейската комисия е прословутият „План Юнкер“, който трябваше да мобилизира 360 милиарда инвестиции. Ами не стана. Това е също голям проблем. как да се финансират европейските държави? И тогава да видим България кой комисар ще избере, кой човек ще предложи, според интересите и на собствената ни страна, защото това всеки го прави, и тогава да отидем там да се съревноваваме с другите. А не просто да доведем някакъв човек от някъде и да кажем на господин Юнкер – ами сега, ние защото сме от тази част на Европа, дайте да му намерим портфолио. Не става така.       - Ще ги насърча само в една посока. Преди няколко години президентът Първанов имаше една идея, в която увлече много млади хора за възстановяването на нашето историческо наследство и на археологическите паметници. Това трябва да бъде доброволно, а не със задължение от страна на държавата. Включиха се много млади хора и направиха наистина чудеса. Много ми се иска един ден да мога да продължа това усилие.         - Аз разбрах този млад човек какво иска да ми каже, особено като ми каза, че е от Босилеград. Зная за какво говори, но няма да ни стигне времето да обясним какъв е проблемът там. Ако за нещо беше прав преди малко вицепремиерът Каракачанов е, че България 30 години на преход няма никаква идея каква да бъде политиката спрямо нашите сънародници навън – разпокъсана между различни институции. Как успяваме и каква ни е тактиката и стратегията, всички тези хора, които са навън, само ги броим колко са, действително да се чувстват час от българското семейство. Ние нямаме отговор в България на въпроса искаме ли тези хора да се чувстват българи, и ако отговорът е положителен, какво правим, за да се чувстват българи? Почти нищо. Отдавна, от година и половина работи моят екип по идеята за създаване на българска културна институция навън от типа на „Сервантес“ институт, Френския културен институт, Бритиш кансъл, за да може да работи и с българите навън, независимо, аз не ги деля, от исторически диаспори или от новата миграция. Това е единият отговор.     - Нашата концепция е готова. Трябва съгласието на институциите. Но пак ще се върнем към онази тема, която мисля, че изчистихме преди малко. Второто нещо, аз съм един от най-големите радетели аз това най-накрая да се създадат обществените комитети и съвети от по-новата ни миграция към българските консулства – нещо, което е залегнало в една национална стратегия от 2014 година, която все още прашлясва в някоя папка, извинявам се за грубия израз, но ми е много болна темата, защото нашите български общности навън трябва да имат статут. Те трябва да бъдат представени пред местните власти така, както са другите национални общности, и да се чувстват българи. Много харесвам всичко онова, което е под графата читалищна дейност. Това е фолклорът, това са обичаите, това са танците, това са традициите, това трябва да правим всичко възможно да го поддържаме. В 21 век това вече не е достатъчно. И тук имам също своята концепция какво трябва да се направи. Ако искате, някой ден ще направим едно специално предаване, дълъг е разговорът и никак не е лек.       - Мисля, че преди два дни президентът даде много категоричен отговор по този въпрос. Тъй като питате мен, аз съм член на БСП до преди две години. Моята кандидатура е издигната от структурите на БСП, което е голяма чест за мен. Това е моят отговор.       - Два много бързи изречения. Живеем в един свят, в който всеки има пълната воля и възможности да отиде да работи там, където иска и намери подходящите условия. Това, което трябва да направим тук в България, е да създадем тези условия, в които тези млади хора, които имат талант и които имат перспектива, да останат да работят у нас. Това е отговорът на въпроса, който засегнахме преди малко. Аз не вярвам много в някакви такива много изкуствени мерки от типа – сега ще им дадем едни пари да се върнат, пък ще им дадем едни места да работят. Не. Една държава, която знае къде иска да стигне след около 5, 10 или 15 години, ще създаде тези условия. Има начини това да стане.     - Аз не съм от хората, които смятат, че нямаме национални цели. Каква по-хубава национална цел от това, което каза този младеж преди малко – да си задържим българите, всички българи тук? Защото демографията е нещо като луксозна брошка, която всеки си закача преди избори. Но проектът, който завърши, на БАН, който много малко институции чуха, има не само потресаващи данни, там има и предписания какво да се прави. Но нямаме желание да ги обсъждаме. Това е проблемът.     - Според мен има такива очаквания. Има очаквания и в хората. Това го показват и социологическите данни. Познавайки нравите на българския политически живот, смятам, че управляващата коалиция ще избере този момент, за да бъде в неин интерес.     - Аз бих казала за 2019 година, госпожо Янкулова, България е едно перспективно място, както за българите, така и за всеки чуждестранен инвеститор, който иска да дойде у нас. Не са нещата в блатото и трябва малко, освен да се отървем от едно черногледство, много да внимаваме и в черноговоренето, защото имала съм възможност за 10 години в Брюксел да видя колко много вреди това на България.   .  ", "date": "2018.12.09", "title": "Илияна Йотова: Хората в България не чувстват държавата. Има очаквания за избори"}
{"url": "http://epicenter.bg/article/Mnogo-hora-ne-vyarvat-v-tova--no-administratsiyata-sashto-e-tvorcheski-protses/170230/6/0", "text": "Започваме разговора с проф. д-р Станислав Семерджиев, ректор на НАТФИЗ и създател на сециалността „Драматургия“ с необичайния въпрос „Доволен ли сте от драматургията на своя живот до момента?“  „Човек не би трябвало да е доволен или недоволен от драматургията на живота си. Той просто трябва да я приеме и да се опита да разбере в каква точка от развитието й се намира. Драматургията на живота ми е такава, каквато е и аз съм я приел.“ Проф. Семерджиев, Вие сте за трети мандат ректор и така се случва, че при единия ви мандат НАТФИЗ е чествал 60-ата си годишнина. Сега пак управлявате академията, която празнува 70-ата си годишнина. Може ли да се каже шеговито „отбелязване на годишнина в ерата Семерджиев“? ·  Нямам никакви илюзии по въпроса за „ерата Семерджиев“. Всякакви ери са преходно явление. Опитвам се, колкото мога да дам от познанията и уменията си на НАТФИЗ и докато НАТФИЗ има нужда от мен, аз ще го правя. ·  Що се отнася до честванията – всяко едно от тях е натоварващо, защото изисква да се съобразиш с много фактори. Да не би случайно да пропуснеш нещо и то да се превърне в проблем. А всяко нещо може да се превърне в такъв, защото хората са толкова вътрешно оскърбени от живота, който водим, че дори забавянето на поканата за някого вече се превръща в драма, в която той смята, че едва ли не ректорът лично го е намразил и нарочно не му е изпратил покана за честването. ·  Или споменаването на някое име. Ние много дълго обсъждахме как да направим така, че хем да споменем нашите видни възпитаници, хем да не огорчим някой, който смята, че е много виден, а всъщност не е постигнал чак такива резултати. И накрая се отказахме да споменаваме когото и да било, защото всяка селекция се превръща в проблем. Може ли да се превърне в проблем и подборът на хората, заети с подготовката на тържеството на 17 декември?Някой би казал „Защо тъкмо проф. Пламен Марков за театралната част и защо именно проф. Светослав Овчаров за филмовата?“Пък накрая вие ще ги обединявате... · В този случай аз си поемам отговорността кого ще помоля за тази дейност – аз смятам, че това са изключителни професионалисти и затова съм ги помолил да ми помогнат. Исках да има равнопоставено участие на двата факултета – сценични и екранни изкуства. Мисля,че ще се получи и ще бъде за добро. А моето обединение е съвсем символично. ·  Създател сте на специалността „Драматургия“, но или можеш да пишеш или не. Занаят не се учи, а се краде. Така че не е ли напразен четиригодишният труд на студентите в НАТФИЗ? ·  Категорично не съм съгласен. Занаят се учи и това е доказано. А „кражба“ се налага само тогава, когато учителят ти не е достатъчно добронамерен или щедър и не ти е дал всичко, което може да ти даде като познание и умение. Аз лично нямам нищо за криене и давам всичко, което мога да дам на студентите. Така че те едва ли нещо могат да „откраднат от мен“. ·  А що се отнася до това дали човек се е родил с умението да пише… Човек може да сероди с умението да пише, но тук става дума не да учим някого на талант, а на умение да си вади хляба. ·  Но тогава става занаятчия, а на  това в изкуството не се гледа с добро око. ·  Това е обидно определение само в някои псевдоинтелектуалски кръгове. Занаятчийството е било едно от най-благородните определения в средните векове, когато гилдиите на занаятчиите са били водещите структури на цивилизационното развитие. Тогава не се е говорело за висше и низше изкуство,а се е смятало,че всичко, което се прави с умение и любов е изкуство, независимо дали е грънчарство, килимарство, шивачество, обущарство… Изкуството винаги е било свързано с практическо предназначение. Представата за изкуството „въобще“ започва да се налага през 19-и век, когато разни самовлюбени хора започват да я налагат. Когато говорим за Рембранд, за Микеланджело или Моцарт, те винаги са творели по поръчка. 99% от творчеството им е създадено за прагматично прилагане. Животът сам по себе си е бил такъв. Изведнъж през 19-и 20-и век започва да се говори за „изкуството“ като различно от занаята. ·  Аз лично не вярвам в такава теория, защото ако не си добър занаятчия не виждам какво изкуство ще направиш. Трябва да изучиш тайните на занаята. А дали ще си достатъчно талантлив, за да вложиш Божията искра в занаята, това е друга ситуация. ·  Не мога да се сетя кой известен руски театрал беше казал, че театърът е пресен продукт, а киното – консервиран. Хората ядат консерви, но винаги предпочитат прясното. Вие сте откъм „консервираната част“, как ще го коментирате? ·  Тази формулировка много ме изненадва, защото пресните продукти се развалят и ако оставиш един такъв да преседи, няма как да не вкисне и да не се развали. Така че това сравнение е крайно неуместно. А пък консервата запазва вкусовите качества на продукта и може да се окаже, че след години те са същите като в началото.  В този смисъл, човекът, който е създал тази формулировка не е помислил дали това е най-доброто сравнение. Аз само бих казал, че театърът и киното са различни изкуства, но всяко едно от тях докосва зрителя и би могло да го накара да почувства емоционално преживяване. Ако не го докосне, значи не си е свършило работата и няма значение колко е пресен или консервиран продуктът. В този смисъл, това са две различни същности и те не бива да бъдат сравнявани, както не могат да се сравняват музиката и изобразителното изкуство или литературата и балетът. Всеки има нужда от различни неща в живота си и аз ценя еднакво всяко едно от изкуствата и всички хора, които работят в тях. ·  Но самият вие казвате, че игралното кино е на изчезване. ·  Да, така е. Даже неотдавна в уъркшопа, който води моят приятел проф. ФрансискоМенендес  от университета в Лас Вегас, Невада, студентите бяха поразени. Той им показваше неща, за които и аз съм им говорил – софтуеър, в който възможностите за „изгражданена живи актьори“ са така напреднали, че до няколко години няма да можем да различим истинския Ал Пачино от изкуствения, или истинската Мерил Стрийп от виртуалната. Защото софтуеърните продукти се развиват с изключително темпо. В този смисъл през последната година преориентирах системата на обучение в НАТФИЗ към документалното кино в първите семестри. Това се оказва последният бастион на реалността, на достоверността, на контакта с живия човек и на възможността авторът и зрителят да съпреживеят едно автентично усещане. Значи, за да са конкурентоспособни през втората година трябва да учат компютърни науки? ·  През втората година задължително учат визуални ефекти. Те не изучават компютърни науки, защото този, който е добър в компютрите невинаги има творческия потенциал да изгради кинематографически добър продукт. Но изучават визуални ефекти, защото това е част от задължителното им образование и от съвременното изкуство. ·  А какво става с „Лабораторията по етика“, която също би трябвало да е част от съвременното изкуство? ·  В момента в Световната асоциация на филмовите и телевизионни висши училища (CILECT), чиито изпълнителен директор съм от 2011-а,  тази година направихме 8 уъркшопа в различни държави и училища, за да проверим как ще функционира и смятам от следващата година ще заработи вече в НАТФИЗ. ·  Това е един много прогресивен проект, създаден от колегата Дан Гева от израелско училище, който смята, че образованието по етика трябва да предхожда всякакви други умения, независимо дали за актьор, за режисьор. И той е прав. Аз винаги съм се опитвал да говорим за етиката в модулите, които имаме. Но би трябвало да се оформи една цяла лабораторна среда и вероятно през следващата година ще я въведа. Но напънът за конкуренция, залегнал в американския начин на преподаване и обучение, не убива ли етиката? ·  Напънът за конкуренция не би трябвало да убива етиката, ако се позоваваме на моралния императив на Кант, който казва „Прави нещата така, както искаш другите да ги правят на теб“.  В този смисъл, ако ние се конкурираме добронамерено и търсим възможностите за изява на личностните си качества, не виждам проблем в етическо отношение. ·  Проблем би имало, ако си подлагаме крак или на финала задържим другия за ръкава, за да финишираме преди него. Здравословната конкуренция движи обществото и цивилизацията. ·  Последният ми въпрос също е от етическо естество – ако видите, че администраторът започва да убива драматурга, от кое ще се откажете? ·  (смее се) Той, администраторът, до голяма степен уби драматурга. Прекалено много проекти съм замразил, които не мога да намеря време да довърша. За съжаление, или за щастие, смятам, че администрацията е също творчески процес. Много хора може да не вярват в това, но в администрацията функционират заедно и драматургия, и режисура,  и продуцентство, да не говоря за актьорство. Ако един човек не е достатъчно добър актьор,когато се налага да представя решенията, които е взел, ако не е добър режисьор да намери най-добрите изпълнители за тези решения, ако не е добър драматург да изгради цялостна структура, която да гледа две-три-десет години напред, ако не е добър продуцент да намери финансиране за тези решения и т.н., тогава той не е добър администратор. ·  В този смисъл, аз чак толкова не страдам от убийството на драматурга от администратора, защото смятам, че всяко нещо се появява с времето си и че човек не бива да извършва насилие над развитието си. Ако по някаква причина Бог, съдбата или някаква сила са решили, че в този момент трябва да бъда администратор, не би трябвало да се съпротивлявам. А ако са решили, че трябва да съм администратор цял живот, така да бъде. ·  Пожелавам ви да намерите правилния баланс! ·  Баланс…Едва ли ще разбера дали съм го намерил. Прочутата пиеса на Софокъл„Едип цар“ завършва с една реплика на Хора, който казва, че животът на човека дали е бил щастлив или нещастен можеш да отсъдиш едва, когато него вече го няма в този свят. В този смисъл, други ще отсъдят къде е бил балансът в моя живот.  В момента, който и както да го вижда, нито погрешното, нито вярното е 100-процентово. Най-малкото аз бих могъл да дам такава оценка. ", "date": "2018.12.09", "title": "Много хора не вярват, но администрацията също е творчески процес"}
{"url": "http://epicenter.bg/article/Krav-i-pogromi-vav-Frantsiya--Vzriv-otkasna-rakata-na-protestirasht--raneni-sa-pone-135-dushi/170286/7/0", "text": "Шокиращо видео се появи в социалните мрежи от протестите във френския град Бордо. При сблъсъците между полицията и „жълтите жилетки“ се е взривила граната, която откъснала дясната ръка на мъж.   На кадрите се вижда как той се превива от болка и крещи от ужас докато други хора му помагат да стигне до лекар. Пак в Бордо протестиращи разбиха магазин на \"Apple\". Част от техниката в него е била открадната, съобщава „Блиц“.   Всички силови служби в страната са мобилизирани. В Париж са задържани 1550 протестиращи.   Във френската столица актрисата Ума Търман се оказа в центъра на безредици. В социалните мрежи тя публикува своя снимка, на която е обградена от \"жълти жилетки\". \"Париж днес. Димни гранати и полиция навсякъде\", написа тя.   Според официалните данни в протестите са участвали общо 125 000 души, от които 10 000 в Париж. Френският премиер Едуар Филип призова за единство.   Очаква се в близките дни президентът Еманюел Макрон да направи специално обръщение към жълтите жилетки. Протестът им започна в средата на ноември като недоволство срещу повишаването на акцизите за горивата. И въпреки че властта се отказа от това решение, социалното напрежение не стихна, а прерасна в движение срещу политиката на кабинета като цяло.   Броят на хората, задържани по време на съботните протести на движението на \"жълтите жилетки\" във Франция, достигна 1726 души. Това обяви министъра на вътрешните работи на страната Кристоф Кастане, предаде ТАСС, цитира агенция „Фокус“.   Според актуализираната информация на министъра, представена в неделя и цитирана от телевизионния канал BFM, най-малко 1220 души са били задържани в полицейските управления. Полицията е задържала повечето от тях в Париж. Тук според актуализираните данни на вътрешното министерство са арестувани 1150 души, от които 619 са били лишени от свобода. По време на претърсването у мнозина е открито оръжие, въпреки, че адвокатите на някои от тях са заявили, че клиентите им \"искат да протестират решително, но не са използвали насилие\".   Повечето задържани са заподозрени в \"заговор за извършване на насилие\" или \"подбуждане към извършване на престъпление\".   В събота Франция беше арена на четвъртата поредица от протести на движението \"жълти жилетки\", противопоставяйки се на покачващите се цени на автомобилното гориво, увеличаването на данъците и високата цена на живота.   В Париж, Лил, Лион, Марсилия, Нант, Тулуза и други градове демонстрациите бяха придружени от сблъсъци с полицията. Броят на онези, които взеха участие в протестните действия, надхвърли 125 хиляди души.   По време на сблъсъците в Париж поне 135 души бяха ранени. ", "date": "2018.12.09", "title": "Кръв и погроми във Франция: Взрив откъсна ръката на протестиращ, ранени са поне 135 души (Видео)"}
{"url": "http://epicenter.bg/article/Tereza-Mey-otricha-otlagane-na-vota-za-Brekzit-/170296/7/0", "text": "Британският премиер Тереза Мей предупреди депутатите, че ще хвърлят страната в „непознати води“, ако отхвърлят нейната сделка за Брекзит. Тя отрече публикации във вестниците, че ще отложи гласуването.  В интервю за „Мейл он сънди“ Тереза Мей казва, че отхвърлянето на сделката ще означава голяма несигурност за Великобритания. Тя предупреждава депутатите, че техните действия могат да доведат до нови общи избори и има реален риск да няма Брекзит.  От Даунинг стрийт освен това отрекоха публикациите в днешни вестници, включително „Сънди таймс“, че Тереза Мей ще отложи гласуването по сделката за Брекзит в парламента във вторник, съобщи БНР.  Лейбъристите, либералдемократите, северноирландските юнионисти и десетки депутати от Консервативната партия на премиера заявиха, че няма да подкрепят нейното споразумение.  Те излагат достатъчно аргументи, че голяма несигурност ще последва именно, ако споразумението бъде гласувано в Камарата на общините.  Междувременно подалият оставка като съветник на Министерството на отбраната депутат Уил Куинс призовава премира в „Телеграф он сънди“ да предоговори сделката с ЕС, защото тя води до голям дисбаланс в отношенията и отслабва преговарящите позиции на Обединеното кралство.", "date": "2018.12.09", "title": "Тереза Мей отрича отлагане на вота за Брекзит "}
{"url": "http://epicenter.bg/article/Naum-Shopov-mladshi-se-diplomira--Polozhi-Hipokratovata-kletva-/170305/10/0", "text": "Наум Шопов-младши положи Хипократовата клетва. Това стана по време на церемониалното раздаване на дипломите на Медицинския факултет към СУ.  Д-р Наум Шопов се закле!, написа звездата от „Откраднат живот“ в социалните мрежи, а честитките не закъсняха. „Успех в хирургията! С пожелание да надминете успехите на Д-р Тасев“ и „Честито, д-р Шопов! Успешна професионална реализация Ви желая!“ са само част от коментарите за дипломирането на сина на Христо Шопов.  Само преди дни Нова тв излъчи и последният епизод от „Анатомия на гнева“ - шестия сезон на „Откраднат живот“. След като героят му – д-р Борис Тасев загуби нероденото си дете, актьорът призна, че това е била една от най-тежките сцени, в които е участвал по време на едногодишната си кариера пред камерата. „Наистина ми беше изключително трудно да участвам в тази сцена и ме държа няколко дни след като я заснехме. Искрено съжалявам за хората, които са го преживели наистина“, каза тогава той. Междувременно феновете вече са в очакване на седмия сезон на продукцията.  Самият Шопов-младши е коментирал неведнъж, че в даден момент ще трябва да се откаже от актьорското поприще, за да се развива в медицината. Призна обаче че към момента е отворен към възможността да се включи и в нова порция епизоди на „Откраднат живот“, пише  .    ", "date": "2018.12.09", "title": "Д-р Наум Шопов се дипломира! Положи Хипократовата клетва!"}
{"url": "http://epicenter.bg/article/Malchuganite-ot--quot-Angelski-detsa-quot--sa-nashata-golyama-nadezhda/170318/10/0", "text": "  Да анализираш дали времето е подходящо да направиш добро - сигурно ние, възрастните го можем, но за децата всеки миг е най-прекрасният и най-подходящият за гореща прегръдка, писък от щастие и още куп добрини.   Това показаха в неделя мъниците от благотворителното ревю-спектакъл \"Деца помагат на деца\", реализирано от фондация \"Ангелски деца\".   Идеята на Силвия Симова подкрепи и фитнес-дамата Биляна Йотовска, като предостави напълно безвъзмездно своята книга и дрешки с марка Biliana Yotovska Label.   Дизайнерката Калина Стоянова дари изработените от нея принцески рокли, с които дефилираха най-щастливите куклички, за мисията на фондацията. Идеята е направеното да бъде в помощ на деца със специални образователни потребности по програмата Angel Steps.   Талантливите деца танцуваха, представиха се и като манекени, а малката гимнастичка Никол впечатли всички със съчетанието си.   След забавната част на спектакъла Биляна Йотовска запретна ръкави да приготвя здравословно смути, а водещият на събитието Драго Драганов и жадните ангелчета ѝ помагаха.   Още преди края стана ясно, че са продадени четири от рокличките за благотворителната кауза, което вдъхнови всички да продължат смело напред в името на Доброто и всичките му синоними!    ", "date": "2018.12.09", "title": "Малчуганите от \"Ангелски деца\" са нашата голяма надежда"}
{"url": "http://epicenter.bg/article/Zoran-Zaev--Balgariya-ne-e-iskala-sadeystvie-ot-Makedoniya-sled-skandala-s-balgarskite-dokumenti/170299/7/0", "text": "  След скандала с продажбата на български документи и арестите в Агенцията за българите в чужбина България не е искала съдействие от македонските служби във връзка с разследването. Това отговори македонският премиер Зоран Заев, предаде Нова телевизия. Той участва в Конгреса на европейските социалисти в Лисабон.   Зоран Заев, чиято партия СДСМ е част от семейството на ПЕС, заяви, че това разследване е изцяло в ръцете на българските власти.   „Доколкото сме информирани тече разследване в България и ние ще почитаме всичко, което институциите установят. За нас е ясно, че много македонски граждани имат български паспорти, знаете, че в Македония има българи - това не е проблем. Ние сме европейска държава, но ако нещо незаконно е извършено, това България ще си го установи”, заяви Заев.   Македонският премиер продължава да настоява за екстрадицията на Никола Груевски, който получи убежище в Унгария.   „По нито един международен закон, международна конвенция, дори и според законодателството на Унгария, не е позволено да се дава убежище на човек, който е вече с действаща присъда. За нас е много болно чувството, че една държава-членка на Европейския съюз и НАТО, такъв сигнал да получим като страна-кандидат за членство, наистина е неприятно”, каза още Зоран Заев.   След издадената присъда за затвор по делото за покупка на луксозен автомобил сега срещу Груевски беше повдигнато задочно обвинение в две нови престъпления –„незаконно финансиране” на партията му ВМРО-ДПМНЕ и на строежа на централата на партията в центъра на Скопие.   „Европа знае да ни казва ясно и отворено, когато нещо не е наред в Македония. Така трябва да бъде и за всички европейски държави”, на мнение е той.   Македонският парламент приключи втората фаза по гласуването на конституционните поправки, свързани с името. Предстои решаващият трети вот, който трябва да се състои в средата на януари и за който е необходимо отново две трети мнозинство. Македония ще стане Северна обаче, едва след като и Гърция ратифицира договора от Преспа, а това се очаква да стане през февруари или март.  ", "date": "2018.12.09", "title": "Зоран Заев: България не е искала съдействие от Македония след скандала с българските документи"}
{"url": "http://epicenter.bg/article/Dzheyms-Komi--Chetirima-amerikanski-grazhdani-sa-razsledvani-za-vrazki-s-Rusiya/170300/7/0", "text": "\"ФБР започна разследване на четирима души, за да открие възможна връзка между тях и опитите на Русия да повлияе на хода на изборите в САЩ\". Това пише в стенограмата от речта на бившия директор на ФБР Джеймс Коми пред Камарата на представителите на САЩ, съобщава изданието The Hill.   Бившият директор на ФБР, че разследването на Русия за намеса на изборите е започнало през юли 2016 г., когато  , \"които са имали връзки\" с руснаците и кандидата за президент Доналд Тръмп, информират медии.   Коми обаче подчерта, че в разследването   и не е разследвана политическа кампания.   \" \", разкри Коми пред Комисията по правни дела и надзор към Камарата на представителите. Той не разкри имената им, тъй като те все още са   Тръмп разкритикува Коми за разкритията. Според американския лидер бившият директор на ФБР не е отговорил   и че разкритията показват, че администрацията на Барак Обама е била \"напълно пристрастна и корумпирана\".   В същото време пред комисията Коми обвини Тръмп, че   а също така подкопава националната сигурност.   В същото време Коми е отказал да назове имената на тези четирима американци.   Миналия петък членовете на Комисията на Конгреса на САЩ по въпросите за съдопроизводството и съдебния надзор проведоха закрита среща, по време на която зададоха въпроси на бившия директор на ФБР. Вероятно е ставало дума и за настоящия президент Доналд Тръмп.   На свой ред Тръмп призова за задължително Коми да свидетелства в американския Конгрес под клетва.   През май 2017 г. Доналд Тръмп уволни Джеймс Коми от поста му като директор на ФБР за \"неефективно управление на Бюрото\". Коми разследва нарушенията на официалните правила за кореспонденция на бившия американски държавен секретар Хилари Клинтън, която според Демократическата партия на САЩ може да е довело до поражението ѝ в изборите.   Коми също разследва възможната намеса на Русия в американските избори и връзките между кампанията на Тръмп и Москва, припомнят медии.   Конгресната комисия публикува показанията на Коми. Документът от 235 страници е публикуван след среща при закрити врата.  ", "date": "2018.12.09", "title": "Джеймс Коми: Четирима американски граждани са разследвани за връзки с Русия"}
{"url": "http://epicenter.bg/article/Pravitelstvenata-koalitsiya-v-Belgiya-se-razpadna-poradi-raznoglasiya-po-migratsiyata/170301/7/0", "text": "Управляващата коалиция в Белгия се разпадна поради разногласия по Пакта на ООН за миграцията. От правителството излезе партията \"Нов фламандски алианс\", съобщи днес вицепремиерът и министър на външните работи Дидие Рейндерс, цитиран от ТАСС и БТА.   \"Министър-председателят /Шарл Мишел/ се намира на аудиенция при краля, където ще обяви нов състав на правителството без партията \"Нов фламандски алианс\", заяви Рейндерс.   \"Нов фламандски алианс\", най-голямата политическа партия в холандскоезичната област Фландрия, през последните седмици блокираше подписването от Белгия на Пакта на ООН за миграцията, заплашвайки с излизане от управляващата коалиция, припомня агенцията.  ", "date": "2018.12.09", "title": "Правителствената коалиция в Белгия се разпадна заради разногласия по Пакта за миграцията"}
{"url": "http://epicenter.bg/article/Otroveniyat-s--Novichok--Charli-Rouli-se-strahuva-za-zhivota-si/170307/7/0", "text": "Отровеният с „Новичок“ във Великобритания Чарли Роули, който има проблеми със зрението и трудно се движи, заяви в интервю за вестник „Сънди мирър“, че едва ли ще бъде жив след десет години, предава БНР.   45-годишният Чарли Роули и партньорката му Доун Стърджес се отровиха бойното отровно вещество няколко месеца след нападението срещу руския шпионин Сергей Скрипал и дъщеря му Юлия в Солсбъри през март.   Предполага се, че те са попаднали на шишенцето от одеколон, с което е била напръскана входната врата на Сергей Скрипал. Доун Стърджес по-късно почина.   В интервюто за вестника Роули казва, че може и да не е в болница, но се страхува за бъдещето, тъй като лекарите нямат представа за дългосрочните последици от влизането в досег с „Новичок“. Той е особено разтревожен за зрението си. Роули се оплаква, че не получава достатъчно подкрепа от властите и дори мисли за самоубийство.   Великобритания обвини Русия за нападението в Солсбъри и назова поименно двама руски граждани - Александър Петров и Руслан Баширов като извършители.   След проведено по-късно разследване бе съобщено, че двамата са служители на руското военно разузнаване и техните истински имена са Александър Мишкин и Анатолий Чепига.  ", "date": "2018.12.09", "title": "Отровеният с „Новичок“ Чарли Роули се страхува за живота си"}
{"url": "http://epicenter.bg/article/Shefat-na-BNB-Dimitar-Radev--Vlizame-v-tsikal-na-ne-dobri-ikonomicheski-vremena/170287/4/0", "text": "Влизането на България в Банковия съюз и валутния механизъм, както и приемането на еврото, вещаят движение на цените. Тези процеси означава доближаване до средните равнища в Европа както на доходите, така и на цените.   \r\n Това становище изрази управителят на БНБ Димитър Радев по БНТ. \r\n „Ще има увеличаване на функциите на Европейската централна банка, но това ще става в рамките на близко сътрудничество между ЕЦБ и БНБ и като модел това няма да се различава от организацията на надзорната дейност, която съществува в Еврозоната“, заяви още той \r\n   \r\n Влизането на страната ни в Банковия съюз е първата стъпка към присъединяването към Еврозоната. В началото на следващата година ще бъде направена задълбочена оценка на банките у нас. В рамките на една година ще има яснота кога и как ще се присъединим към банковия съюз, обяви управителят на БНБ. Според него бъдещо въвеждане на еврото у нас не би довело до сериозно нарастване на инфлацията. \r\n   \r\n „Паричният режим няма да има инфлационни импулси над здравословните равнища, както на тази първа стъпка Банковия съюз и валутния механизъм, така и с приемането на еврото. Това обаче категорично не означава, че цените ще останат неизменни. Ние се намираме в процес на реална конвергенция. Този процес, наред с другото, означава доближаване до средните равнища в Европа както на доходите, така и на цените. Основен фактор за цените в България ще бъдат международните цени. Ние сме отворена икономика и това е естествено.“ \r\n   \r\n Радев обясни, че  в едни по-дългосрочен период ще възникнат няколко големи европейски банки, които ще бъдат съпоставими като размер с големите американски и с банките в Азия, а като резултат от това, по-малките национални банки ще се оптимизира. \r\n   \r\n Гверньорът потвърди, че предстои на нов цикъл на нарастване на лихвите, като този процес според него ще започне в Европа през втората половина на следващата година. \r\n   \r\n По думите на Димитър Радев се забелязват и ясни знаци за забавяне на икономическия растеж в световен план. Според Димитър Радев е трудно да се предвиди колко време ще продължи и какъв ще е размерът на забавения растеж, тъй като върху този процес влияние оказват политически и икономически фактори. \r\n   \r\n „Това показва, че ние ще навлезем в един икономически цикъл на не толкова добри икономически времена в сравнение с последните близо 10 години“, обясни той какви ще са последствията от това. \r\n", "date": "2018.12.09", "title": "Шефът на БНБ Димитър Радев: Влизаме в цикъл на не добри икономически времена"}
{"url": "http://epicenter.bg/article/Levon-Hampartsumyan--Okolo-edin-milion-balgari-sa-funktsionalno-negramotni/170288/4/0", "text": "Финансистът Левон Хампарцумян, който стана „Банкер на 2018 г.” коментира проблемът с хроничната бедност в предаването „Тази неделя” на  bTV . По думите му страната ни винаги е била най-бедната държава в Европа, дори по времето на комунизма.   „През 1944 г. България е на същото икономическо положение като Дания – селскостопански държави с наченки на индустрия. След това едно развитие на социализъм ни докарва през 1990 г. да сме в икономически фалит. Не последните 30 години са ни вкарали в беля, а предишните 50 плюс следващите 30”, каза Хампарцумян.   Банкерът заяви, че заради системното недофинансиране на образованието има около 1 млн. души, които са функционално неграмотни.   „На тези хора дори да им предложиш работа, нямат елементарната квалификация да я свършат. Ако преди 30 години се хванеше един не много образован човек – след 3 месечен курс, той става тракторист. Днес един трактор струва 30 млн. евро, а таблото му е малко по-просто от това на самолет – не може с три месеца да се научиш”, посочи банкерът.   Финансистът заяви, че е важно да има голяма средна класа и подходяща инфраструктура, за да се повиши стандартът на живот в България.   Хампарцумян сравни начинът на живот на семейство Баневи с този на френската кралица Мария Антоанета, която е останала в историята с изказването си „Като нямате хляб – яжте пасти”.   „Арогантното потребление в едно бедно общество е толкова безвкусно и неприемливо. (…) Аз като отговарях за приватизацията на тях нищо не съм им продавал. Според мен, това което са правили е било в рамките на законите, такива каквито са ги писали тогава. Апетитът идва с яденето, с времето са направили неща, които също ги пише в законите, но в Наказателния кодекс”, заяви Хампарцумян.   Банкерът заяви, че българската икономика през последните години расте. Банките успяват да покрият старите си дългове и да бъдат на печалба. Хампарцумян коментира и изказването на шефа на Асоциацията на банките Петър Андронов, че идва краят на ниските лихви.   „Ниските лихви, който виждахме последните години, бяха мярка за стимулиране на икономиката за излизане от кризата, завъртане на колелото. Тази парична маса, при опасност от инфлация се изтегля и трябва лихвите да тръгнат нагоре. Това е начинът, по който централните банки прибират парите, които са напечатани, за да стимулират икономиките в лошите години. Не се очаква рязко повишаване, за да не се създава шок в икономиката”, каза Хампарцумян.", "date": "2018.12.09", "title": "Левон Хампарцумян: Около един милион българи са функционално неграмотни"}
{"url": "http://epicenter.bg/article/Trima-mladezhi-zaginaha-pri-udar-s-kola-v-darvo/170283/3/0", "text": "Трима младежи загинаха при пътен инцидент между селата Ветрен и Нова махала, в община Николаево, предаде БГНЕС.   Други двама са настанени в болницата в Стара Загора с опасност за живота.   По предварителна информация инцидентът е предизвикан от неправоспособен водач на лек автомобил Бе Ем Ве, с който са пътували петимата младежи. Те са се ударили в крайпътно дърво с голяма скорост.   Автомобилът е смазан до неузнаваемост. До рано сутринта продължи огледа на мястото на произшествието, за да се изяснят причините за него.", "date": "2018.12.09", "title": "Трима младежи загинаха при удар с кола в дърво"}
{"url": "http://epicenter.bg/article/MVR--Nezakonna-pechatnitsa-za-dokumenti-be-razkrita-pri-politseyska-operatsiya-v-Kostenets/170290/3/0", "text": "Незаконна печатница за документи бе разкрита при полицейска операция в Костенец. Това съобщиха от пресцентъра на МВР.   На 4 декември по обяд, в хода на планирана полицейска операция, служители на сектор „Противодействие на икономическата престъпност“ в ОДМВР-София и колегите им от РУ-Костенец пристъпили към претърсване на частен имот в гр. Костенец, обитаван от 58-годишен криминално проявен и осъждан мъж.   От адреса са иззети: пишещи машини; скенер; ксерокс; ламинатор; метална преса; множество дипломи, свидетелства и удостоверения за завършено основно, средно, висше образование и професионална квалификация; СУМПС; корици на дипломи и копия от бланки на документи; бележки с лични данни на лица, учебни заведения, населени места; метални форми с изобразени на тях букви и цифри; метални плаки - заготовки; ксерокопия на документи за самоличност; печати на учебни заведения вкл. и нотариални, както и заготовки за такива.   Допълнително са открити и иззети и 98 патрона и три метални писалки за изстрелване на боеприпаси, без да е налице надлежно разрешително за законното им притежаване, както и различни други веществени доказателства, съотносими към извършваната престъпна дейност.   Обитателят на адреса е задържан за срок до 24 часа, а по случая е образувано досъдебно производство. След доклад на събраните материали в Районна прокуратура- Ихтиман, 58- годишният мъж е привлечен в качеството на обвиняем за извършени от него престъпления по чл.308, ал.2, вр.ал.1 и по чл.339, ал.1 от НК.  ", "date": "2018.12.09", "title": "МВР: Незаконна печатница за документи бе разкрита при полицейска операция в Костенец"}
{"url": "http://epicenter.bg/article/Avtobus-na-gradskiya-transport-se-udari-chelno-v-kola-kray-Plovdiv/170294/3/0", "text": "Катастрофа стана в района на Пловдив. Автобус на градския транспорт се е ударил челно в лек автомобил.  Според предварителната информация в автобуса не е имало пътници, а само шофьор и кондуктор, които не са пострадали, съобщи Нова телевизия.  В болница са откарани двама души - мъж и жена, които са пътували в лекия автомобил. Мъж и жена на по 62 години са пострадали при катастрофа между автобус и лек автомобил на пътя за село Войводиново. Това съобщи говорителят на Областната дирекция на МВР, предаде Радио „Фокус“ – Пловдив .   Сигналът за пътнотранспортното произшествие на „Брезовско шосе“, преди моста за Войводиново, е получен към 10.30 часа.   По първоначални данни, лек автомобил „Опел“ е навлязъл в насрещното платно и се ударил в автобус №15 от градския транспорт. Пострадали са водачът и пътничка в колата. Те са настанени в болница са за прегледи.   При извършена проверка не е установена употреба на алкохол от страна на водачите на двете превозни средства.  ", "date": "2018.12.09", "title": "Автобус на градския транспорт се удари челно в кола край Пловдив"}
{"url": "http://epicenter.bg/article/Prokuraturata-iska-postoyanen-arest-za-obvineniya-za-ubiystvoto-na-reyndzharkata-Desislava-Stoyanova/170304/3/0", "text": "Прокуратурата ще поиска постоянен арест за 42-годишния бивш военен Светослав Каменов от Сопот. Срещу мъжа е повдигнато обвинение за умишленото убийство на Десислава Стоянова. Криминалистите направиха втори оглед в дома му, където беше открито тялото на жената. Назначени са няколко експертизи, съобщи Нова телевизия.   От прокуратурата съобщиха, че няма данни мъжът да страда от психически проблеми и да се води на отчет. Той е направил частични самопризнания.   Към момента водещата версия за убийството на военнослужещата са неуредени финансови отношения. Двамата се скарали, тъй като Десислава му дала автомобила си, за да го ремонтира, а той го дал в морга за скрап.", "date": "2018.12.09", "title": "Прокуратурата иска постоянен арест за обвинения за убийството на рейнджърката Десислава Стоянова"}
{"url": "http://epicenter.bg/article/Tezhka-katastrofa-na-Podbalkanskiya-pat--ima-zhertva-i-raneni/170310/3/0", "text": "съобщи Нова телевизия.  По първоначална информация 65-годишна жена е загинала, а ранените са петима. Сред пострадалите има и две деца.    Четири линейки са се отзовали на сигнала за катастрофата край село Саранци. Това съобщи за агенция „Фокус“ говорителят на Центъра за спешна медицинска помощ (ЦСМП) – София Катя Сунгарска.     Мъжът, с когото се е возила починалата жена, е с политравма на гръден кош и глава и с още наранявания.     Това съобщиха от пресцентъра на МВР. Сигнал за тежкия пътен инцидент е получен малко преди 16.00 часа.    Веднага към мястото са насочени екипи на Пътна полиция, пожарната и Спешна помощ.     Това съобщиха от лечебното заведени. Приетите са 59-годишен мъж и 39-годишна жена. Мъжът, който е шофирал, е с пневмоторакс, а жената - с фрактура на подбедрица. И двамата са хоспитализирани.      ", "date": "2018.12.09", "title": "Тежка катастрофа на Подбалканския път, има жертва и 7 ранени (Видео)"}
{"url": "http://epicenter.bg/article/Balgarskata-armiya-e-bez-dostavchik-na-hrana-ot-tri-godini/170308/2/0", "text": "Българската армия е останала без доставчик на храна от три години. Това установи проверка на bTV. Заради висящата процедура по избор на доставчик, Министерството на отбраната харчи близо 31 млн. лв. без обществена поръчка.   Заради висящата обществена поръчка командирите твърдят, че са принудени да нарушават закона, откровен е началникът на Военнморските сили.   „Командирите са изправени пред една страшна дилема – или да нарушат закона и да не осигурят безплатната храна, или да я осигурят по нерегламентиран нормативно път, което отново е нарушение на закона”, заяви контраадмирал Митко Петев, командващ ВМС.   Министърът на отбраната Красимир Каракачанов обяви, че са пускани обществени поръчки до 30 хил. лв., което е законно изключение. Според адвокат Грета Ганева това е заобикаляне на закона.   „Заобикаляне на закона се счита за състояние, в което със законни средства постигаш забранени от закона цели”, каза юристът.   „Аз ви казвам, че няма какво да се направи. Или трябва да храним войниците, или да разпуснем армията”, посочи Каракачанов.   Месец след встъпването в длъжност на Каракачанов, 3-членен състав на Върховния административен съд дава решение на министъра. Обжалваната процедура по обществената поръчка да продължи. ", "date": "2018.12.09", "title": "Българската армия е без доставчик на храна от три години"}
{"url": "http://epicenter.bg/article/Nedelni-deynosti-po--Grafa--Obarnaha-kamennite-ogranichiteli/170309/2/0", "text": "  Каменните блокчета на столичната ул. „Граф Игнатиев“, поставени в началото на седмицата и служещи за ограничители на трамвайната линия, вече са обърнати, съобщи БГНЕС.   Блокчетата с почти трапецовидна форма първоначално бяха поставени с по-острия си връх нагоре, но по-късно те бяха завъртени. Причината за това все още не е ясна.   Те са разположени в участъка между площад „Гарибалди“ и площад „Славейков“, а функцията им е да маркират ивицата, по която се движи трамваят, както и да помагат на пешеходците за по-безопасното име преминаване.   Веднага след поставянето им, ограничителите станаха причина за множество шеги в социалните мрежи, където се появиха много колажи, оприличаващи ги на перки на акули, военни съоръжения и дори надгробни плочи.   Ремонтът на „Граф Игнатиев“, който започна на 7 май т.г, продължава и в момента, въпреки че даденият срок за приключването му бе до началото на октомври. През цялото време той бе белязан от остро обществено недоволство и стана обект на прокурорска проверка, довела до оставката на заместник-кмета по транспорта на Столична община Евгени Крусев.  ", "date": "2018.12.09", "title": "Неделни дейности по „Графа“! Обърнаха каменните ограничители"}
{"url": "http://epicenter.bg/article/Prezidentat-Rumen-Radev-zapali-osnovnata-svesht-na-Hanuka-v-Tsentralnata-sofiyskata-sinagoga/170311/2/0", "text": "Нека светлините на Ханука ни напомнят, че в нашите ръце и сърца е волята да помагаме на светлината да си проправя път през мрака. Това каза президентът Румен Радев по повод Ханука в Централната софийска синагога, предаде агенция „Фокус“.   „Щастлив съм да съм отново с вас в красивата Софийска синагога и заедно да отбележим Ханука“, каза Радев.   Той посочи, че запалвайки една от свещите, не само продължава институционалната традиция българският държавен глава да уважи еврейската общност за празника на светлината, а с този символичен акт препотвърждава волята на народа да живеем във взаимно уважение и разбирателство.   По думите му празниците ни откъсват от руслото на ежедневието. „Живеем в тревожно историческо време. Агресивният национализъм и ксенофобията все по-отчетливо надигат глас. Дори в днешния тържествен момент не можем да забравим, че през отминаващата си година, бяхме свидетели на убийства с антисемитски подбуди в Европа и света“, каза Радев.   По думите му всяко поколение е призвано да води своята битка за доброто. „В годините на Втората световна война множество смели българи, водени от идеали за един по-справедлив и по-човечен свят се изправиха срещу адската машина на хитлеро-фашизма. Нещо повече, българският народ се обедини, за да сътвори чудото на спасението, непускайки своите евреи, с което се нареди завинаги измежду праведниците.   Преди броени дни България стана пълноправен член на Международния алианс за възпоменание на Холокоста. Да помним историческата истина и да не допускаме нищо да бъде забравено, да предаваме фактите на идните поколения, колкото и страшни да са те, е дълг пред онези онези наши деди“, заяви държавният глава.   По думите му паметта за достойните е най-силното оръжие срещу признаците на миналото. „Днес е наш ред да заявим ясно и отчетливо, че любовта към Отечеството не означава омраза към другия“, каза Радев и посочи, че тя не трябва да бъде агресивна и креслива, а мъдра и просветена.   Президентът отчете, че еврейската общност на България e давала светли умове, които са били част от духовните водачи на нацията. „Вярвам, че и днес рамо до рамо, ще отстояваме приниципите на справедливостта, за да можем да завещаем на идните поколения един по-добър свят“, каза държавният глава и честити празника Ханука на еврейската общност в страната.   Президентът Румен Радев участва в церемонията в Централната софийска синагога за запалване на свещите на Ханука – Празника на светлината. Държавният глава запали основната свещ от ритуалния свещник, която символизира чудото на светлината.    Ханука започва в 25-ия ден на еврейския месец кислев.   В синагогата се събраха стотици евреи по повод празника. Държавният глава уважи еврейския празник заедно със своята съпруга Десислава Радева.   На церемонията в Централната софийска синагога присъстват още кметът на София Йорданка Фандъкова, председателят на Градския съвет и член на Изпълнителното бюро на БСП Калоян Паргов и народни представители.   Еврейският празник Ханука започва в 25-ия ден на еврейския месец кислев (ноември/декември). Той напомня на вярващите евреи за повторното освещаване на Храма в Йерусалим през 3597 г. (168 г. пр. Хр.) по еврейския календар.  Свещникът за Ханука има девет свещи, като последната девета свещ се намира в центъра на свещника и само от нея е позволено да се запалват останалите свещи.", "date": "2018.12.09", "title": "Президентът запали основната свещ на Ханука в Централната софийската синагога (Снимки)"}
{"url": "http://epicenter.bg/article/Tsveta-Karayancheva--Kanya-prezidenta-Radev-na-kafe-v-parlamenta--no-bez-Ivo-Hristov/170312/2/0", "text": "  Аз нямах честта да гледам интервюто на Радев, но от това което четох, не съм чула нещо ново, Бих искала да чуя неговото мнение, а не заучени мисли. За мен е важно какво казва моя президент. Мислех, че ще успее да бъде президент на всички граждани, но до момента виждаме, че той е такъв само за избирателите на БСП. Той нищо ново не каза на това интервю, не влезе в диалог с нас. Той отказа среща на Бойко Борисов, но прие среща за „Визия за България”- това е много странно. Негов избор е дали да идва в НС, той винаги има място там. Тези изявления, които прави по медиите, може спокойно да ги направи от трибуната, ако има желание, категорична беше тя.   Идвало ми е на ум да го поканя в парламента, да дойде, за да му разкажа как работи и да му покажа какво точно правят народните представители, за да аргументираме всички предложения и закони, защото когато налага вето на даден закон, не съм убедена, че той е наясно по някои теми. Темата за данъците на старите коли и обезщетенията на близките на жертвите, тогава се видяхме на конституционен съд, го посъветвах да избере Стоянова, защото цената на застраховката, ще се вдигне.  Имам намерение да поканя Румен Радев на кафе в парламента, за да му разкажа какво точно се случва в този парламент, който той доста често напада и говори за рейтинга му, каза още Караянчева. И допълни - без Иво Христов. Обидно е някак си как президента излиза, хвърля в пространството някакви твърдения и излиза, след което няма на кого да отговориш. Ако дойде искам да присъства без Иво Христов- човекът, който му пише отговорите , заяви председателят на НС.   Попитана как ще отговори на критиките, че парламентът приема лобистки закони, Караянчева обясни, че когато законите се внасят от Министерския съвет, те поне месец се подлагат на обществено обсъждане. Освен това всички закони минавали по две четения в комисия, преди да стигнат до пленарната зала. \"Всеки може да участва в дебатите, нищо не се прави задкулисно и тайно\", обобщи председателят на парламента.  ", "date": "2018.12.09", "title": "Цвета Караянчева: Каня президента Радев на кафе в парламента, но без Иво Христов"}
{"url": "http://epicenter.bg/article/Kiril-Domuschiev--Mnogo-hora-iskat-da-me-izkarat-oligarh-i-da-neglizhirat-tova--koeto-pravya/170313/2/0", "text": "Не съм представител само на едрия капитал. В КРИБ членуват над 12 хиляди фирми. Много хора искат да ме изкарат олигарх и да неглижират това, което правя. Затова държа да отбележа, че покриваме всички сектори. В България всеки обича да говори, особено политиците и всеки казва \"Дайте да дадем\", но никой не предлага конкретни решения, които да обсъдим с бизнеса и хората. Това каза бизнесменът Кирил Домусчиев в предаването \"Беновска пита\" по Канал 3.    \"Не съм гледал президента Радев. Рядко чета и кой какво е казал. Всеки говори за някакви утопии и и никой не се замисля как и от къде ще дойдат решенията и парите. Понякога решенията звучат разумно, но в крайна сметка всичко опира до момента, когато си на власт, да имаш куража да свършиш нещо. В повечето случаи не виждаме реформа. Тия приказки са политически приказки, на които сме свикнали\", обясни Домусчиев.    Попитан от Беновска какво мисли за упреците на президента Румен Радев, който твърди, че парламентът приема закони, от които той би имал интерес, той каза: \"Нямам интерес в тази поправка, въпреки че ми я преписаха. Нямам акт, който трбява да ми се опростява. Нито за 50 милиона, нито за 2 милиона. Това са приказки, които се тиражират. Напоследък чета как политици коментират и по-големи цифри, но нямам актове, които трябва да платя аз или фирмата ми. Данъчните служби могат да потвърдят това. Това са празни приказки.\"   Бизнесменът смята, че Бюджет 2019 е най-добрия до момента, заради малкия външен дълг. \"Това говори добре за правителството и индустрията. Всичко е в основата на това да има ръст на потреблението и добро заплащане. Те са водещи фактори за ръста на БВП и причината да нямаме нови заеми. Приходите в частния сектор ще продължават да растат. Има недостиг на кадри, за това специалистите ще бъдат все по-ценни и ще получават по-щедри възнаграждения. Всеки, който не е доволен от професията и образованието си може да се преквалифицира и да работи нещо, което му харесва повече\", каза още Домусчиев.    В енергетиката има тежък държавен картел, а заради високата цена на тока за бизнеса, който в последните седмици е поскъпнал с 350%, затвориха редица предприятия, каза още председателят на Конфедерацията на работодателите и индустриалците в България (КРИБ). Според него заради лошата политика на държавата в сектора цената на тока е убийствена и непредсказуема.   Домусчиев каза, че в основата на държавния картел е Българският енергиен холдинг (БЕХ), който чрез ТЕЦ \"Марица изток\" 2, мините, които доставят въглищата и АЕЦ \"Козлодуй\", диктува цените. Той уточни, че в момента, заради високите цени на тока на енергийната борса, има спрели временно чугунолеярния предприятия и заводи за обработка на метал. Председателят на КРИБ прогнозира, че заради електроенергията предстои поскъпване на стоките и услугите, а през лятото вероятно ще скочи драстично и цената на тока за бита.   Според Домусчиев при тази ситуация би трябвало да се свика Съвета за национална сигурност, а ДАНС да направят проверки и да арестуват спекулантите. Вместо това, премиерът Бойко Борисов натоварил министърът на енергетиката Теменужка Петкова да реши проблема. През седмицата тя обясни, че   според Българската независима енергийна борса, поскъпването на тока е в определени дни и часове, което се обяснявало със завишено търсене от страна на участници на пазара.   \r\n \r\n \r\n \r\n \"Аз нямам надежда. Петкова от години е министър, но нищо не се променя. Тя ще ни забаламоса като политик с цените на борсите в Румъния и Унгария, но нека към техните цени хората да добавят 37 лева задължение към обществото на всеки мегават, да добавят високите такса достъп и пренос, в които е включен и студен резерв, какъвто няма почти никъде в Европа, да добавят всичките екстри. Скоро ще трябва да добавят и емисиите, които ще плаща БЕХ за емисиите от въглищните централи\", обобщи Домусчиев.   Той поясни, че в енергетиката няма никакви реформи и даде пример, как в гръцкия ТЕЦ \"Агиос Димитриос\", с мощност сходна с тази на \"Марица Изток\" 2, работят 770 души със сезонно заетите, докато у нас са 2405.В същото време в мините били ангажирани 2500 човека, при 7200 в България.   Попитан дали ще има предсрочни избори, Домусчиев обясни, че няма да вземе отношение, защото това не му е работа. Той все пак даде гледната точка на бизнеса: \"Нашата позиция, е че предсрочните избори не са решение. Не може улицата да диктува. Независимо кое е правителството - ляво или дясно, то трябва да се остави да си изпълни програмата. Временните правителства винаги са водели до лошо\".   Коментирайки новия бюджет Кирил Домусчиев каза, че той е добър, защото в него има заложени доста разходи за хората. Това, което КРИБ не приели, било договарянето на четири очи със синдикатите за увеличаване на максималния осигурителен праг и минималната заплата. \"Това не кореспондира с предизборните обещания и стратегията на управляващата коалиция. Въпросът е дали да вярваме на следващите избори, че ще бъдат спазени обещанията, които дават\", допълни той.   Според Домусчиев приходите в бюджетната сфера биха могли да са и по-добри, ако там се извършат реформи. Той поясни, че в частния сектор също ще растат приходите, ако някой иска да си запази кадрите. \"Догодина очакваме двуцифрен ръст на средната работна заплата, но за хора специалисти\", е мнението на председателя на КРИБ.", "date": "2018.12.09", "title": "Кирил Домусчиев: В енергетиката има държавен картел, министър Петкова ни баламосва"}
{"url": "http://epicenter.bg/article/PES-iska-ravno-predstavyane-na-mazhe-i-zheni-na-shefski-pozitsii/170315/2/0", "text": "Осем резолюции бяха приети на конгреса на ПЕС, който се проведе в столицата на Португалия Лисабон на 7 и 8 декември. От тях две са ключови - едната е за прогресивната икономика, другата - за социалните неравенства. И двете теми бяха засегнати в изказванията и на избрания за трети мандат президент на ПЕС Сергей Станишев, и на Франс Тимерманс - излъчен от форума за кандидат на ПЕС за председател на Европейската комисия след изборите за Европейски парламент през май 2019 г. Тимерманс категорично подчерта в речта си, че за една и съща позиция не може да се получават различни заплати в различните части на Европа. Вече е време данъчните системи да бъдат променени и да бъде прекратена данъчната конкуренция между държавите, смятат в европейската левица.   На европейско ниво трябва да се реши въпросът с облагането на големите компании, като Гугъл и Фейсбук, които не плащат данъци в ЕС.   Левицата настоява с основните си документи, одобрени в Лисабон, за европейска рамка за регулиране на минималните заплати в зависимост от националните специфики. Равното заплащане за еднакъв труд, различното заплащане за мъже и жени е абсолютно недопустимо, категорични са левите. Поставят и срок за пълното им преодоляване - през 2030 г. Искаме мъжете и жените да бъдат равно представени на ръководните позиции, се казва още в документите. ПЕС се ангажира и със свиването на значителния разлом в заплащането, който съществува между държавите в Европейссия съюз.   ЕС трябва да признае ученето през целия живот, като бъде осигурено това право със съответните отпуски за учене. Трудовите права, осигурителните и социалните да се запазват при смяна на работа, независимо от това къде в ЕС отиваш да работиш, настяват още левите.   Новосъздадената служба по труда трябва да гарантира спазването на тези права. 1% от хората в Европа притежава близо една трета от всички нейни богатства. Докато най-бедните 40% притежават по-малко от 1%, обръщат внимание левите.   120 милиона от всичките 500 в Европа са били застрашени от социално изключване или бедност през 2015 г.   Искаме икономика, която не оставя никого зад борда. Да избягваме Европа, работеща на различни скорости с растящо неравенство, се казва още в резолюциите на ПЕС.", "date": "2018.12.09", "title": "ПЕС иска равно представяне на мъже и жени на ръководни позиции"}
{"url": "http://epicenter.bg/article/Revizoro--Mareshki-e-rezervnata-guma-v-bagazhnika-na-Borisov--ima-politicheskii-chadar/170316/2/0", "text": "  Радев има един екип много добри юристи, чуди на какво вето да наложи, а пък БСП го превръща във вот на недоверие. Трябва да бъде знаково връщането на закони. Той трябваше да бъде стожер и арбитър на държавата. Той трябва да си рестартира цялата програма. Президентът не желае да се градят мостове с парламента, веднага ви взривява. Докато има съветници, които го накланят на грешната посока, ще е така, но това си е негов проблем. Всеки си има собствена камбанария. Аз имам една, премиерът има друга, президентът трета. Много от решенията на премиера са проекция на това, че иска да продължи мандата, затова даваме и жертви, каза още той.   Със закона на горивата нямаше вето и постъпиха разумно. Поставих си за цел, отидох в президентството и казах, че за две точки бих ги върнал преди да навредят на някого. , заяви Ревизоро.   Марешки е влязъл в парламента законово. Той може да си прави каквото си поиска, защото не е длъжен никому, но не можем да го слушаме за всичко. Той е резервната гума в багажника на Борисов. Но защо все нея трябва да я слушаме, попита Ревизоро. И продължи: Аз все си мисля, че от демокрацията насам, някой има най-големите политически чадъри, е той си е осигурил такъв чадър, но никога не можем да бъдем сигурни, или да намерим доказателства. Той нищо не знае, не знае за лекарствата, за горивата, или за складовете, а се е занимавал със всичко. Той прекали с това да иска оставката на този, или онзи, категоричен беше той.      ", "date": "2018.12.09", "title": "Ревизоро: Марешки е резервната гума в багажника на Борисов, осигурил си е политически чадър"}
{"url": "http://epicenter.bg/article/Ninova--Vlastta-se-krepi-s-represii---politsiyata-e-upotrebila-sila-sreshtu-zheni-v-Kresna/170317/2/0", "text": "Лидерът на БСП Корнелия Нинова заяви, че полицията е употребила сила срещу протестиращи жени днес и те са били блъскани. Нинова разговаряла за това с кмета на Кресна Николай Георгиев. Днес на митинга там срещу стандарта на живот в България се стигна до напрежение и блокиране на главния път Е-79. Жандармерия разпръсна събралите се, за да освободи движението. \"Масово в Благоевград се съставят актове на хората. Властта се крепи с репресии. Миналата седмица бях информирана, че на полицаите е казвано, че ако не спрат протестиращите, ще бъдат уволнени\", написа соцлидерката във Facebook.  Всеки може да изразява волята си свободно в свободна и правова държава\", заявява още Нинова.    „Току-що разговарях с кмета на Кресна Николай Георгиев, който за втори път застава до протестиращите жители на общината.   Разбрах, че днес срещу жени, излезли да изразят свободно мнението си, от полицията е употребена сила и те са били блъскани.   Масово в Благоевград се съставят актове на хората. Властта се крепи с репресии.   Миналата седмица бях информирана, че на полицаите е казвано, че ако не спрат протестиращите, ще бъдат уволнени.   Борисов, авторитарната власт и полицейщината не могат да спрат гнева и справедливите искания. Всеки може да изразява волята си свободно в свободна и правова държава“.   Блокадата на главен път Е-79 в Кресна започна малко след 14 часа и продължи два часа. Хората недоволстват срещу социалното неравенство. Те спират движението през 10 минути. \r\n В 14.20 ч. протестиращите застанаха на Е-79 с намерение да останат там колкото си може по-дълго. След 10 минути са изтикани от числено превъзхождащата ги полиция и жандармерия. Освободено бе първо платното за Благоевград и София, а след това и това за Сандански и Кулата Стигна се до кратък сблъсък, съобщава БГНЕС. \r\n   \r\n Протестиращите скандират „Мафия“ и „Оставка“ по адрес на правителството. Звучат патриотични песни, а на пътя се играят хора. В Кресна са изпратени 10 микробуса на полицията. \r\n  ", "date": "2018.12.09", "title": "Нинова: Властта се крепи с репресии - полицията е употребила сила срещу жени в Кресна"}
