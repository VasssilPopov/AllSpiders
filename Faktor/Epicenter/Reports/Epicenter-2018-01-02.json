{"url": "http://epicenter.bg/article/Izvesten-lekar-skochi-sreshtu-Toma-Belev-i-sie--Vie-ste-bulevardni-eko-protestari--/144217/2/0", "text": "\"Паркингите на Бъндеришка поляна, Старата Котва и Шилигарника са пълни с множество автомобили, опасни както за \"еко-разнообразието\", така и за децата на ски в Пирин!  Пред кабинковия лифт в Банско опашката е огромна. И всичко това вие \"Политическите еколози\" наричате нормално?\" Това написа известният хирург проф. д-р Румен Пандев във Фейсбук, На Вниманието на еколозите \"Белев - Ковачев & Сие\"!  Ситуацията в Пирин на 31.Декември.2017, в 10:40 сутринта!  Паркингите на Бъндеришка поляна, Старата Котва и Шилигарника са пълни с множество автомобили, опасни както за \"еко-разнообразието\", така и за децата на ски в Пирин!  Пред кабинковия лифт в Банско опашката е огромна.  И всичко това вие, \"Политическите еколози\", наричате нормално?  Нима това не смущава \"екологичната\" ви съвест!  Хората очакват, като еколози да сте първите, които сигнализират за вредните емисии от автомобилите, да сте първи при залесяването на нови гори, да поведете борбата с мръсния въздух, да инициирате решаване на проблемите с отпадъците!  А Вие се превърнахте в \"булевардни еко-протестъри\", за \"благото на родните планини\"...  Горкият Ernst Haeckel (немски биолог, който през 1866 г въвежда термина \"екология\") едва ли си е представял, че науката за отношенията между организмите и околната среда ще се изроди у нас в екологичен рекет срещу обществото...  ", "date": "2018.01.02", "title": "Известен лекар скочи срещу Тома Белев и сие: Вие сте булевардни еко-протестъри! "}
{"url": "http://epicenter.bg/article/siderov/144156/2/48", "text": "\"Няма такъв рай в Европа, който да посочи с пръст и да каже: \"Вие сте корумпирани\". Тава заяви лидерът на \"Атака\" и председател на парламентарната група на \"Обединени патриоти\" Волен Сидеров пред Би Ти Ви. Той не смята, че корупцията у нас се замита под черджето.   \"Нов закон се прие в последните дни на миналата година. На новата агенция се дават опасни правомощия. Така или иначе ГЕРБ реши, че е нужен и ето - имаме нов закон\", коментира Сидеров. Той заяви, че  .   \" ? Ние не влязохме в управляващата коалиция не за лифтове, плажове и пързалки, а за да вдигнем доходите на хората. Да поощрим бизнеса, предприемачеството.  \", каза още Волен Сидеров по другата гореща тема в момента.    Сидеров се заяде с водещия Антон Хекимян за вълната от въпроси за лифта. \"Вие се фокусирате върху този лифт сякаш от него зависи съдбата на България\", контрира го националистът.   Той не поиска да влезе в дебят за отношенията между премиера Бойко Борисов и вицепремиера  Валери Симеонов. Вместо това лидерът на \"Атака\" зачекна златните концесии.   Волен Сидеров директно поиска главата на шефа на КЕВР. Той избухна:   \"КЕВР е една корумпирана комисия, начело стои един отявлен Костовист. Той трябва да подаде оставка веднага. Ние повишихме пенсиите и това ще бъде стопено от повишението на водата. Къде отива постигнатото?”, разгневи се той.   „Мнозинството в тази комисия е в състояние да събори правителството. В комисията 5 от 9 членове са от партии, които са извън правителството или опозиционни.  . Уж се избира от парламента, но не се отчита пред парламента, няма контрол. Това трябва да се промени и ще се промени”, отсече той и не отхвърли възможността лично той да се появи пред сградата на регулатора, за да протестира.   „Ще напомня на коалиционните си партньори, че смисълът на властта е да се направи по-добър животът на колкото се може повече българи. Приоритет са доходите, пенсиите на хората, сигурността на хората, българската икономика да дръпне и да се повиши брутният вътрешен продукт”, категоричен бе Сидеров.   „Вотът на недоверие няма да мине. Но той също е повод да си направим една равносметка защо оставаме на власт”, каза още той.", "date": "2018.01.02", "title": "Волен Сидеров: КЕВР е една корумпирана комисия, начело стои един отявлен костовист!"}
{"url": "http://epicenter.bg/article/Enchev--Siderov-udari-liftovete-i-plazhovete-na-Simeonov-i-prizemi-iztrebitelite-na-Karakachanov/144174/2/0", "text": "Волен Сидеров пак навлече опозиционния шинел и обу протестърски кубинки. В Би Ти Ви управляващият опозиционер посече антикорупционния закон, който бил претупан заради европредседателството. Че той лично гласува за него и оплю критиците му, това е друга тема. Без да се церемони с коалиционните си авери, безмилостно удари втория лифт на Банско, около който Симеонов и Каракачанов кръжали, все едно от това зависи съдбата на България. „Ние не влязохме във властта заради лифтове, пързалки, плажове и дискотеки, а за да увеличим доходите на хората и да подобрим живота им“, патриотично изригна атакистът. Само забрави да спомене, че бъканата с концесионери и милионери парламентарна група на Опитомени патриоти /ОП/ предложи и наложи за икономически министър гуруто на приватизацията. След като качи на ските Валери Симеонов, Сидеров приземи изтребителите на Каракачанов и се закани на двамата, че повече няма да е джентълмен, щото го прецакали. И размаха социален юмрук с призива милиардите за хвърчила да се приземят в социалната система. Даже заплаши, че ще протестира пред КЕВР заради непосилната цена на водата в родния му Ямбол. Покъртително прозвуча и заканата му да посегне на златната концесия на „Дънди прешъс“. Но удобно пропусна въпроса на водещия има ли я тая закана в коалиционното споразумение с ГЕРБ. И сливи ли е имал в устата, когато цял месец уговаряше коалиционния брак с ГЕРБ. Стана дума за ГЕРБ, та да отбележим и това - в нито един момент на интервюто гневният Волен не посегна на лика на Бойко Методиев Борисов. Дори лоялно го защити с патриотичната констатация, че еврообвиненията за корупция цапат имиджа на милата ни България, в която цъфтят рози и гербери.   От цялата му тирада не стана ясно само едно: джентълменът Сидеров ще нахлуе ли в Министерския съвет, ако КЕВР не свали цената на водата в Ямбол, а властта не свали от председателския й пост отявления костовист Иван Иванов, ако „Дънди прешъс“ продължи да краде златото ни, ако минималната пенсия не стане 300 лева?...  ", "date": "2018.01.02", "title": "Енчев: Сидеров удари лифтовете и плажовете на Симеонов и приземи изтребителите на Каракачанов"}
{"url": "http://epicenter.bg/article/Makedonskata--quot-Svobodna-Evropa-quot--tsitira-Borisov--S-evropeizatsiyata-na-Balkanite-shte-spre-balkanizatsiyata/144175/2/0", "text": "Най-бедната страна член на ЕС България пое ротационното председателство на ЕС, съобщава македонското електронно издание Радио \"Свободна Европа\" и цитира българския премиер Бойко Борисов, който написа в профила си в социалната мрежа \"България пое председателство на Съвета в ключов момент за ЕС с девиза \"В единстовото е силата\". Изданието коментира, че официална София, която добре познава региона, ще опита да използва председателството, за да се помогне за дефинирането на европейска стратегия за помощ и подкрепа на страните от бивша Югославия и Албания.   Радио \"Свободна Европа\" отбелязва, че през май в България ще се проведе първата среща на върха между ЕС и Балканите след 15-годишно прекъсване. Публикацията на изданието завършва с цитат на Борисов, че \"европеизацията на Балканите е необходима, за да се спре балканизацията в Европа\".", "date": "2018.01.02", "title": "Македонската \"Свободна Европа\" цитира Борисов: С европеизацията на Балканите ще спре балканизацията"}
{"url": "http://epicenter.bg/article/Prezidentat-Rumen-Radev-nalozhi-veto-varhu-antikoruptsionniya-zakon-/144176/2/0", "text": "Това съобщиха от прессекретариата на държавния глава.   , които оказват въздействие върху процесите на вземане на решения в своя полза чрез незаконни и често скрити форми на натиск или влияние. , затруднява икономическото развитие и инвестициите и краде от благосъстоянието на нацията.  Според държавния глава   Тези мерки, макар и необходими, не са достатъчни за ефективното противодействие на корупцията, каквито са очакванията на обществото.   както и отклонения от основни начала на Конституцията и международни договори, по които Република България е страна.   за връщане за ново обсъждане в Народното събрание на Закона за противодействие на корупцията и за отнемане на незаконно придобитото имущество, приет от 44-то Народно събрание на 20 декември 2017 г.:    Корупцията е негативно явление с многостранни измерения. Чрез нейните проявни форми се овладяват основни лостове на държавното управление в законодателната, изпълнителната и съдебната власт от частни икономически интереси, които оказват сериозно влияние върху процесите на вземане на решения в своя полза чрез незаконни и често скрити форми на натиск или влияние. Корупцията ограничава основните права и свободи на гражданите, ерозира доверието в държавата, затруднява икономическото развитие и инвестициите и краде от благосъстоянието на нацията. Поради тази сложност на корупцията като социално явление с различни проявни форми в преамбюла на Конвенцията на Организацията на обединените нации срещу корупцията изрично се подчертава, че, за да бъде ефективно предотвратяването и борбата с корупцията, е необходимо прилагането на всеобхватен и мултидисциплинарен подход. С всеки един закон народните представители дават нормативен отговор на съществуващите в обществото проблеми. Това се отнася и за приетия на 20 декември 2017 г. Закон за противодействие на корупцията и за отнемане на незаконно придобитото имущество (ЗПКОНПИ), от който се очаква да е подходящо правно средство за по-ефективно противодействие на корупцията.   Положително оценявам, че при подготовката на този закон бяха изпълнени процедурите за обществено обсъждане съгласно Закона за нормативните актове. Мотивите ми за това са следните:  Амбицията на закона да бъде кодифициращ акт в материята за противодействието на корупцията, посочвайки изчерпателно в чл. 1, т. 1 „мерките за противодействие на корупцията“, не е реализирана чрез неговите разпоредби. Видно от чл. 3, ал. 2 противодействието на корупцията е сведено само до мерките, посочени в този закон и осъществявани единствено от Комисията за противодействие на корупцията и за отнемане на незаконно придобитото имущество (Комисията).  Такива са например: инспекторатите по Закона за администрацията, които по силата на § 1, т. 6 от Допълнителните разпоредби на същия закон осъществяват административен контрол с цел предотвратяване на корупцията, Инспекторатът към Висшия съдебен съвет, който е ангажиран с проверките за почтеност и конфликт на интереси (чл. 132а, ал. 6 от Конституцията), Агенцията по обществени поръчки, Агенцията за държавна финансова инспекция.   Същият подход за ограничаване на предметния обхват и на ангажираните органи и звена е приложен и по отношение на превенцията (чл. 30-33). По този начин законът създава още по-голямо фрагментиране и неяснота за цялостната институционална рамка и прави непостижима прогласената в чл. 2, т. 1 цел – ефективно противодействие на корупцията. Намирам за уместно обединяването на функциите на Комисията за предотвратяване и установяване на конфликт на интереси, на Центъра за превенция и противодействие на корупцията и организираната престъпност към Министерския съвет (БОРКОР) и на звеното в Сметната палата, ангажирано с отменения Закон за публичност на имуществото на лица, заемащи висши държавни и други длъжности.   Обединяването само на тези институции в нов единен независим антикорупционен орган е заложено в Националната стратегия за превенция и противодействие на корупцията в Република България 2015-2020 г.  Що се отнася до законовото решение за приобщаване и на функциите по отнемане на незаконно придобитото имущество, то е спорно, тъй като обществените отношения по установяване на конфликт на интереси и по гражданската конфискация са разнородни по характер.   Тази разнородност намира израз в различното приложно поле спрямо лицата – глави пета, осма и девета се прилагат за заемащите висши публични длъжности, докато разпоредбите за отнемане на незаконно придобитото имущество са приложими за много широк кръг лица, включително за привлечени като обвиняеми за престъпления по чл. 108, ал. 1. Производствата, свързани с конфликта на интереси и с отнемането на незаконно придобитото имущество, имат много малко общо като предмет, основания за образуване, доказателствени средства, срокове, съдържание на крайните административни актове и последици от влизането им в сила.   Принципно различният им характер е виден и от съдопроизводствените правила - за съдебните производства относно конфликта на интереси се прилага Административнопроцесуалният кодекс, а за тези относно отнемането на незаконно придобито имущество – Гражданският процесуален кодекс.  Аргументът, че обединяването на двете материи е оправдано, тъй като се поставя акцент върху отнемането на незаконно придобито имущество, чийто произход е свързан с корупция, не намира подкрепа в чл. 108, ал. 1. Там преобладават престъпления, свързани с организирана престъпна дейност, убийства, отвличания, трафик на хора, проституция, разпространение на наркотици и само малка част са корупционни престъпления.   Например няма да бъде отнемано имущество по този закон за същински корупционни престъпления – издаване на сведения от значение за стопанството с цел получаване на дар или имотна облага (чл. 224 от Наказателния кодекс), получаване на неследваща се имотна облага (чл. 225б от НК), както и за такива с вероятен корупционен мотив – разпореждане с бюджетни средства не по предназначение (чл. 254а от НК), осуетяване на наказателно преследване (чл. 288 от НК), непривеждане в изпълнение на присъда (чл. 295 от НК).   Необяснимо е защо сред изброените в чл. 108, ал. 1 престъпления не са включени укривателството на вещи, поставени под специален режим (чл. 215, ал. 2, т. 2 от НК), квалифицираната кражба от длъжностно лице, което се е възползвало от служебното си положение (чл. 195, ал. 1, т. 6 от НК) и най-вече кражбата в големи размери по чл. 195, ал. 2 от Наказателния кодекс.   Налага се изводът, че при изброяването на съставите по чл. 108, ал. 1 от ЗПКОНПИ са   Всичко това показва, че механичното обединяване на разнородни по своя характер материи, освен че е правно неиздържано и необосновано, може да доведе до неефективност в борбата с корупцията.  Законът е изграден върху постановката, че проблемът за неефективното противодействие на корупцията може да се реши с институционални мерки чрез създаване на „единен антикорупционен орган“.   Това е задача поначало неизпълнима предвид правомощията на Инспектората към Висшия съдебен съвет по чл. 132а, ал. 6 от Конституцията, но и с оглед на множеството органи с правомощия по установяване на конфликт на интереси, които се създават с § 2, ал. 8 от приетия закон.   По никакъв начин не поставям под съмнение конституционно обусловеното правомощие на Народното събрание да създава държавни органи със закон. Смятам, обаче, че законодателното решение органът да е един, не е взето въз основа на правната логика – съобразно предмета на регулиране.   Положително следва да се оцени подходът на законодателя да създаде публична процедура по определяне на председателя, заместник-председателя и членовете на Комисията. Въпреки това намирам за спорни някои положения в Глава втора от ЗПКОНПИ.  В чл. 8, ал. 3 и 4 не се съдържат достатъчно гаранции за професионална компетентност на заместник-председателя и членовете на Комисията. Изискуемият 5- годишен професионален стаж е по-малък от стажа, изискван за главния секретар и директорите на дирекции в администрацията на досегашната Комисия за отнемане на незаконно придобито имущество.   Освен това за членовете на Комисията в чл. 8, ал. 4 не е предвидено професионалното направление на магистърската им степен, което би позволило избирането на лица без познания в сферите на компетентност на Комисията.    Прецизната уредба е от изключително значение предвид разнородния характер на материите, по които ще се произнася Комисията, и обстоятелството, че предвид чл. 13, ал. 2 мнозинството при вземане на решения ще се формира именно от тези членове.   Озадачаващо е, че законът не предвижда за членовете на Комисията проверка за почтеност, каквато има за служителите в администрацията й, нито посочва нейното неуспешно преминаване като основание за освобождаване на член на Комисията. По този начин изискуемите по чл. 8, ал. 2 - 4 високи нравствени качества остават само с декларативен характер, защото липсва механизъм за установяването им.    Освен това отсъствието на конкретика в чл. 17, ал. 2 от приетия закон – каква точно информация може да се иска от членовете на Комисията при явяването им в Народното събрание, създава опасност от намеса на народните представители в текущи проверки на Комисията.   С чл. 13, ал. 5 се изключват от обжалване някои от решенията на Комисията. Считам, че липсата на съдебен контрол не е оправдана за решенията, с които Комисията отказва да образува производство за отнемане на незаконно придобито имущество. Ако такива решения са незаконосъобразни, тяхната необжалваемост препятства изпълнението на правомощието на прокуратурата по чл. 127, т. 5 от Конституцията да следи за спазване на законността, като предприема действия за отмяна на незаконосъобразни актове. В този смисъл    Поради спецификата на производството по отнемане на незаконно придобитото имущество е резонно да се очаква засегнатите лица да сезират Европейския съд по правата на човека. Това поставя с изключителна острота въпроса за регресната отговорност, когато Република България е осъдена да заплати вредите, причинени от незаконосъобразни актове, действия или бездействия на органи и на длъжностни лица.   С чл. 20 от приетия закон отговорността на членовете на Комисията и органите по чл. 16, ал. 1 и 2 е намалена и обхваща само вредите, настъпили в резултат на престъпление от общ характер. За сравнение отговорността им по чл. 9, ал. 2 от Закона за отговорността на държавата и общините за вреди, която остава непроменена, е в пълен размер за действия или бездействия, признати за престъпление по съдебен ред.       Поради всичко това намирам, че уредбата относно конституирането на Комисията и статута на нейните членове не дава убедителни гаранции за независимост, безпристрастност и отговорност. Една такава гаранция досега беше балансът между няколко конституционно предвидени органа при определяне на персоналния й състав.  Не може да има успешно противодействие на корупцията без участието на гражданското общество, което включва и подаването на сигнали. Уредбата в Глава шеста от приетия закон предвижда, че сигнали за корупция или за конфликт на интереси на лице, заемащо висша публична длъжност, се подават до Комисията. Същевременно не е променена разпоредбата на чл. 46а, ал. 2, т. 5 от Закона за администрацията, която посочва, че Главният инспекторат на Министерския съвет разглежда постъпили сигнали за корупция на органи на изпълнителната власт. Те несъмнено са лица, заемащи висши публични длъжности по чл. 6, ал. 1 от ЗПКОНПИ, и затова е налице неяснота кой всъщност е компетентен да разглежда сигналите за корупция и конфликт на интереси. Подаването на сигнал винаги крие риск от обратна репресивна реакция и затова защитата на лицата, които подават сигнали, е от особена важност. Приетият закон не прегражда възможността за предприемане на неблагоприятни действия спрямо подалия сигнала.   В чл. 51 се предвижда правото на подалия сигнал да претендира обезщетение за претърпените вреди, след като е бил уволнен, преследван или подложен на психически или физически тормоз заради това, че е подал сигнал. По този начин България се отдалечава от поетите ангажименти като страна по Гражданската конвенция за корупцията (Съвет на Европа). По силата на чл. 9 от тази конвенция държавите са длъжни да предвидят във вътрешното си законодателство „подходяща защита срещу всякакви неоправдани санкции спрямо служители, които имат достатъчно основания да подозират извършването на акт на корупция и добросъвестно уведомяват за това компетентните лица или власти“.  В материята за конфликта на интереси стъпка в правилната посока е направеното в чл. 74, ал. 2 от приетия закон обединяване на процедурата по установяване и по санкциониране. Независимо от това обаче съществен недостатък на уредбата е въвеждането на децентрализирано установяване на конфликт на интереси. Вместо на един орган - Комисията, § 2, ал. 8 от Допълнителните разпоредби на приетия закон възлага това на многобройна група органи. Като следствие органи, формирани изцяло на политически принцип, каквито са общинските съвети и министрите, ще установяват конфликт на интереси за лицата по § 2, ал. 1, което създава условия за политически натиск върху тях или за тяхното покровителстване.    и е в явно противоречие с принципите по чл. 4, ал. 1, т. 1 и 9 от ЗПКОНПИ. Необходимостта от специални обучения, за да могат служителите по § 2, ал. 5 да изпълняват функции по установяване на конфликт на интереси, неминуемо ще доведе до продължителен „нулев“ период в прилагането на този изключително важен способ за противодействие на корупцията. Заслужава да се припомни, че децентрализираното установяване на конфликт на интереси вече беше „изпробвано“ и само за две години - от 1 януари 2009 г. до 1 януари 2011 г., показа своята неефективност, което наложи създаването на Комисията за предотвратяване и установяване на конфликт на интереси като централизиран орган.    различната практика по идентични казуси както в административната, така и в съдебната фаза на производството. Всичко това ще се повтори и сега при прилагането на разпоредбите за конфликта на интереси, включени в ЗПКОНПИ.  Подходът с § 2, ал. 1 уредбата за декларирането, конфликта на интереси и за административнонаказателната отговорност да се „прилага съответно“ и за лицата, които не заемат висши публични длъжности, поражда сериозни проблеми. Преди всичко дефиницията за конфликт на интереси по чл. 52 от ЗПКОНПИ оставя впечатление, че ако едно лице не заема висша публична длъжност, но има частен интерес, който може да повлияе върху безпристрастното и обективното изпълнение на задълженията му по служба, това не е конфликт на интереси. Смятам, че предвид широко разпространените практики на конфликт на интереси, предвиденото в чл. 67 от ЗПКОНПИ ограничение лица, за които е установен конфликт на интереси, да не могат да заемат висша публична длъжност в продължение само на една година, няма да постигне възпиращ ефект.   Това се отнася и за едногодишния срок по чл. 38, ал. 1, т. 4 относно подаване на декларация за имущество и интереси след освобождаване от висша публична длъжност. Предвид всичко това считам, че уредбата няма да подобри, а ще затрудни дейността по установяване на конфликт на интереси.   Несъответно на наименованието й повечето от разпоредбите в тази глава са посветени не на осъществяваната дейност по същество, а на статута на служителите. Въпреки че според чл. 15, ал. 3 техният статут се определя в този закон, уредбата на съществени негови елементи е на подзаконово ниво - и то не в един, а в два подзаконови акта на Комисията – правилника по чл. 23 и наредбата по чл. 85, ал. 2. Проблем съществува и с начина, по който органите по чл. 16, ал. 2 са определени като служба за сигурност по смисъла на § 1, т. 1 от Допълнителните разпоредби на Закона за защита на класифицираната информация. Като такива са обявени директорът и инспекторите в дирекцията, а не самата дирекция като структура. Това означава, че адресат на правомощието по чл. 11, ал. 1, т. 1 от Закона за защита на класифицираната информация са директорът и инспекторите, т.е. те ще бъдат проучващ орган сами за себе си. Тази непрецизност е пренесена и по отношение на уредбата за дейността по Глава девета. Разпоредбите изобилстват от понятия с неясно съдържание – „прояви на корупция“ (чл. 82, ал. 1), „нарушения и престъпления, свързани с прояви на корупция“ (чл. 102, ал. 1, т. 1), „действия или бездействия, които разкриват прояви на корупция“ (чл. 102, ал.1, т. 2),“заплаха за корупция“ (чл. 103, т. 2). Без съмнение прогласеният в чл. 4, ал. 1 от Конституцията принцип на правовата държава включва изискването правните понятия да са съдържателно добре определени, за да има законоустановеност на правомощията на компетентните органи.   Липсата на яснота за съдържанието на използваните в Глава девета понятия дава възможности за различни тълкувания и предприемане на репресивни мерки, като създава риск от използването им за оказване на натиск върху широк кръг лица, включително и на ключови длъжности в държавното управление. Предвидената възможност в чл. 104, ал. 3 за използване на специални разузнавателни средства, без да се конкретизира в какви случаи те ще се прилагат, поставя въпроса за съразмерността при тяхната употреба. Не е изключена изрично възможността специални разузнавателни средства да се експлоатират и за нарушения, които не са тежки престъпления.    Това са основни права, гарантирани с чл. 32, 33 и 34 от Конституцията на Република България и с чл. 8 от Конвенцията за защита на правата на човека и основните свободи. За да бъде намесата в тези права пропорционална, в съответствие с чл. 8, пар. 2 от Конвенцията конкретните ограничения следва да бъдат гарантирани от съгласувано и предвидимо законодателство.   С оглед правната сигурност и защитата на правата на лицата, които нито са подсъдими, нито дори привлечени като обвиняеми, е притеснителен фактът, че съществени въпроси относно методите, средствата и способите за осъществяване на оперативно-издирвателната дейност не са предмет на уредба на законово ниво, а на подзаконово – с наредба и инструкция, приети от Комисията (чл. 102, ал. 2 и чл. 104, ал. 2).  Не поставям под съмнение определената в чл. 2, т. 3 от приетия закон цел да се защитят интересите на обществото чрез предотвратяване на възможностите за незаконно придобиване на имущество, защото това явление е особено вредно за демократичните общества, националните икономики и правовия ред.    Една от двете предпоставки за започване на съдебните производства по налагане на обезпечителни мерки и отнемане на незаконно придобито имущество е установяването на значително несъответствие в имуществото. Като се има предвид, че имуществото включва разнородни компоненти (§ 1, т. 4) и че от правилното определяне на неговата стойност зависи прилагането или не на производството по отнемане, на законово ниво трябва да има яснота за използваните методи за определяне на пазарната стойност на имуществото, каквито примери има в законодателството.   Това ще бъде достатъчна гаранция, че във всички случаи Комисията ще прилага едни и същи методи за определяне стойността на имуществото, като се ползва съществуващият в други закони подход.  Форма на възстановяване на нарушената социална справедливост е отнетото незаконно придобито имущество да се използва в обществен интерес или за социални цели. Това изисква имуществото да бъде управлявано адекватно, за да не се губи от икономическата му стойност. В приетия закон няма съществени промени в сравнение със съществуващия сега модел на управление на отнетото имущество.   Управлението на отнетото имущество е в правомощията на междуведомствен съвет, който като колегиален орган трудно би бил в състояние да постигне бързина и оперативност в дейността си. Съществен пропуск е липсата на уредба как се управлява отнето имущество в някои специфични хипотези, например при търговско предприятие, чиято стойност може да бъде съществено намалена при лошо управление, както и при отнемане на ценни книжа. Необходимо е да се отбележи, че правилото най-малко 30 на сто от стойността на отнетото имущество да се използва за социални цели, съществуваше от 2016 г. и в досегашната уредба, преди да бъде отменено с последните промени в Закона за публичните финанси (ДВ, бр. 91 от 2017 г.). Сега в чл. 168, ал. 5 е включено аналогично правило, което показва неустойчивия законодателен подход към тази материя.   Тези мерки са важни и са се прилагали досега, но не са достатъчни. Още повече че преобладаващата част от новата уредба на тези институти възпроизвежда съществуващите правила, а § 7, ал. 4 и 5 дава възможност в новата Комисия да бъдат включени лица, които са били в съставите на Комисията за отнемане на незаконно придобито имущество и на Комисията за предотвратяване и установяване на конфликт на интереси.   Очакванията на българското общество са за бързи и ефективни резултати в борбата с корупцията. Най-силното доказателство за успеха на усилията в борбата с корупцията ще се изразява в това престъпленията да бъдат разкривани своевременно и по отношение на извършителите да се осъществява ефективно наказателно преследване.  Уважаеми народни представители,  Като се ръководя от гореизложените мотиви за съществено несъответствие с поставената от закона цел – ефективно противодействие на корупцията, с основни начала на Конституцията и на международни договори, по които Република България е страна, на основание чл. 101, ал. 1 от Конституцията на Република България връщам за ново обсъждане в Народното събрание Закона за противодействие на корупцията и за отнемане на незаконно придобитото имущество, приет от 44-то Народно събрание на 20 декември 2017 г., като го оспорвам по принцип и в неговата цялост.  ", "date": "2018.01.02", "title": "Очаквано! Президентът Румен Радев наложи вето върху антикорупционния закон "}
{"url": "http://epicenter.bg/article/Ilko-Semerdzhiev--Voynata-mezhodu-GERB-i-BSP-shte-dade-personalni-zhertvi/144177/2/0", "text": "В началото на мандата си Бойко Борисов предложи на Корнелия Нинова председателството на парламента и ръководството на европредседателството на Златева като вицепремиер.   При президент, който не е издигнат и избран от ГЕРБ, това си беше предложение за некоалиционно споделяне на власт поради неувереност в успеха на третия си мандат. В същото време Сергей Станишев председателства ПЕС и щеше да изглежда, че ЕНП съучаства в подялбата, при това не само на българска почва.   Отказът на БСП предизвика компенсаторен отговор - щом не мога да си купя спокойствие и успех с власт ще го направя с пари, с вашите пари. Така се стигна и до сделката с ДПС, чиято конкретна цена тепърва ще узнаваме. Сега ще видим сблъсъка на две претенции с един и същ смисъл - или всичко или нищо.   Войната БСП - ГЕРБ ще даде персонални жертви - някой от председателите ще трябва да подава оставка (за единия може и само в качеството на премиер) и това вероятно ще стане още през 2018 г. Хляб донякъде има, зрелищата предстоят и всичко това на терена на корупцията - задава се голямо представление, което си търси и европейски зрители.   Истинското предизвикателство, обаче, е пред гражданското общество на България, което на съсловно-егоистичен принцип засега (предсъзнателно) само осребрява ситуацията. Дали ще се роди истинско такова или не - това е въпроса. Големият въпрос. Чак след това (евентуално) можем да станем граждани на Европа.  ", "date": "2018.01.02", "title": "Илко Семерджиев: Войната между ГЕРБ и БСП ще даде персонални жертви"}
{"url": "http://epicenter.bg/article/Evropredsedatelstvoto-zapochva-s-ogranicheniya-za-transporta-i-parkiraneto-v-Sofiya--Video-/144181/2/0", "text": "От днес в София влизат в сила засилени мерки за сигурност заради българското председателство на Съвета на Европейския съюз, предава бТВ.  Закриват се два паркинга в непосредствена близост до НДК.  На 10 и 11 януари ограничения ще има около Народния театър, където ще бъде церемонията по приемането на председателството.  Ограничения ще има и при преминаването на делегации от летището до различни хотели.  „Ще се ограничава движението в участъците, където се придвижват делегациите. Най-основното трасе е между летище „София“, НДК и съответните хотели – каза зам.-кметът по транспорта Евгени Крусев. – Ограниченията ще са само за определени часови диапазони. Целта е спирането на движението да е за максимално кратко време, за да не се затормозява останалият трафик“.  ", "date": "2018.01.02", "title": "Европредседателството започва с ограничения за транспорта и паркирането в София (Видео)"}
{"url": "http://epicenter.bg/article/Ninova--G-n-Borisov--zashto-malchite--Otgovorete-na-Evropa--za-koyato-sme--quot-nay-korumpirana-quot--strana-v-ES-/144182/2/0", "text": "\"Изпратихме 2017 г. под знака на тежките оценки, дадени на България от авторитетни европейски издания. Британският вестник \"Гардиън\" и немският \"Ди цайт\" ни определиха като най-корумпираната страна в Европейския съюз, която застава начело на председателството. Започнахме 2018 г. с негативния анализ на френския \"Журнал дю Диманш\", който пише: “Корупцията в България е ендемична. Корупцията е навсякъде.\"\" Това написа във Фейсбук председателят на БСП Корнелия Нинова.  \"Този път оценките не са от \"лошата\" БСП, която иска да ни изложи пред Европа. Те са от сърцето на Европа, от най-големите в ЕС -Германия, Франция, Великобритания. Защо мълчите, г-н Борисов. Вие имате огромно влияние в европейските столици. Отговорете на тези обвинения към страната ни.   Сигурно няма да го направите и причината е описана в \"Ди Цайт\": \"корумпирани, но послушни\". Само че това струва 10 млрд. лева годишно, които се крадат от българската икономика, българските семейства и домакинства. Корупцията е в основата на крещящата бедност и несправедливост. Но по-важно дори от външните мнения е това на българския народ, който поставя корупцията на челно място в класациите на най-тежките проблеми за живота му\", пише още Нинова.  \"Вместо правителството на Борисов да прогледне реално за този проблем, имитира действия. Приетият по Коледа антикорупционен закон е определен от авторитетно френско издание така: \"направо може да ви разсмее.\" За европейската общественост корупцията в България все още стряска Брюксел и класира България сред трите най-корумпирани страни в Европа. Така започва българското председателство, за съжаление. Но още не е късно да се вземат мерки. Президентът Радев дава златен шанс на правителството и мнозинството в НС с ветото върху антикорупционния закон. Здравият разум и истинското желание за борба с корупцията да надделее. Подкрепата за ветото би било само една стъпка в правилната посока.   Втората би била да се чуят аргументите на БСП при вота на недоверие за корупцията на правителството на Борисов. Не се ли справим с корупцията, не можем да решим нито един от другите проблеми-бедност, здравеопазване, образование, демография.   Или всички осъзнаваме това и променяме нещата, или правителството на Борисов ще ни тегли все по-надолу\", казва в заключение председателят на БСП.  ", "date": "2018.01.02", "title": "Нинова: Г-н Борисов, защо мълчите? Отговорете на Европа, за която сме \"най-корумпирана\" страна в ЕС!"}
{"url": "http://epicenter.bg/article/Bivsh-saprug-nahlu-s-kola-v-kashtata-na-tashtata/144171/3/0", "text": "Вместо да празнува, 46-годишен мъж от село Иван Шишманово буйствал навръх Нова година заради проблеми с бившата си съпруга. Той е задържан, след като опитал да влезе с автомобила си в къщата на тъщата, съобщиха от  я, предаде БТА.   Около 20:15 часа на 31 декември З.А. преминал с колата си през оградната мрежа на дома на бившата си тъща и се блъснал в бетонна колона от плоча на къщата.   След това напуснал местопроизшествието и запалил собствената си къща в селото. При пожара изгорели около 30 кв. м покривна конструкция и обзавеждането.    Малко по-късно мъжът е установен и тестван за употреба на алкохол. Дрегерът отчел 0,73 промила. По случая е образувано досъдебно производство за увреждане на чужда недвижима вещ. Грозят го до 5 години затвор.", "date": "2018.01.02", "title": "Бивш съпруг нахлу с кола в къщата на тъщата"}
{"url": "http://epicenter.bg/article/Golemi-opashki-pred-BNB-za-novata-evro-desetolevka/144169/4/0", "text": "Стотици любители на нумизматиката от всички възрасти от ранни зори са се наредили пред БНБ в очакване да се сдобият с безценната монета от 10 лева, пусната в чест на Българското европредседателство, предаде БГНЕС.   Банката отвори своите каси в 8.30 ч. В нея се пускат малки групи от хора от по десетина души, за да не се създава стълпотворение в огромния банков салон. Останалите са принудени да стоят под дъжда, чакайки смирено своя ред. Отстрани тази дълга опашка може да напомни опашките, които се виеха пред хлебарниците по времето на Виденовата криза от 1996 г. и с това привлича вниманието на минувачите.   Българската народна банка от днес пуска в обръщение 2 монети, посветени на българското европредседателство на Съвета на Европейския съюз. Едната е възпоменателна, а другата - обменна. Възпоменателната монета е с номинална стойност 10 лева. Тя е изработена от чисто сребро, с частично позлатяване. Тиражът й е ограничен – едва 3000 броя. Именно затова всеки ще може да си закупи само по една. Монетата вече се продава на касите на Българската народна банка в София, Бургас, Варна, Плевен и Пловдив на цена от 66 лева.   Разменната монета от 2 лева е с тираж 500 000 броя. На гърба й е логото на българското европредседателство. От БНБ подчертават, че и другите емисии двулевки също остават законно платежно средство. 50 000 от разменните монети и 1000 от възпоменателните са закупени от министерството на българското европредседателство. Те ще бъдат използвани като подаръци за участниците в събитията на Съвета на Европейския съюз у нас.", "date": "2018.01.02", "title": "Опашка пред БНБ за новата евро десетолевка (видео)"}
{"url": "http://epicenter.bg/article/Konservatorite-i-sotsialdemokratite-v-Germaniya-na-praga-na-sblasaka-/144173/11/0", "text": "Консерваторите от Християндемократическия съюз на канцлера Ангела Меркел и Германската социалдемократическа партия си размениха остри реплики за миграцията и данъчните намаления. Все повече се засилват съмненията дали двете политически сили могат да постигнат разбирателство за нова \"голяма коалиция\", предава Ройтерс. Утре (3 януари) партийните ръководства ще се съберат на предварителни разговори преди проучвателните преговори, които трябва да се проведат между 7 и 12 януари. Увеличава се обаче броят на политиците, които сега казват, че на Меркел може да й се наложи да управлява с правителство на малцинството или да отиде на нови избори. Заместник-председателят на социалдемократите Торстен Шефер-Гюмбел заявява, че последните изказвания от лагера на консерваторите са \"контрапродуктивни за съставянето на каквото и да било правителство\", както и че те са предизвикали съмнения за това доколко консерваторите имат воля за съвместно управление. По думите му сключването на споразумение за нова коалиция далеч не е сигурно и не е ясно дали след преговорите ще може да се създаде достатъчно доверие. \"Правителството на малцинството си остава вариант, дори канцлерът Ангела Меркел да не иска да го признае\", казва той в публикувано днес интервю за вестник Passauer Neue Presse, цитирано от БТА. Шефер-Гюмбел изтъква различията с консерваторите по редица въпроси и окачествява като \"смехотворни\" предложенията на някои кръгове в консервативния блок да се намаляват данъци за лица с високи доходи. Между консерваторите и социалдемократите има напрежение и по въпросите здравеопазване, имиграция, Европа, трудови регулации и пенсии. Шефер-Гюмбел допълва, че подкрепя призивите на председателя на парламентарната група на Германската социалдемократическа партия Андреа Налес за по-високи данъци за най-богатите и поиска нови мерки с цел да не се допусне големите компании да избягват данъци. Чрез различни свои политически документи съюзниците на Меркел от Бавария - Християнсоциалният съюз, се разграничават от социалдемократите, като призовават за данъчни намаления, редуциране на помощите за кандидати за убежище, по-високи разходи за отбрана и пределни граници за броя на имигрантите, които страната приема. Влиятелният икономически съвет на партията на Меркел - Християндемократическия съюз, казва, че ще призове ръководството на баварските партньори да настоява за правителство на малцинството, когато се срещнат тази седмица. Според съвета Германия ще понесе \"огромно финансово бреме за поколения напред\", ако Германската социалдемократическа партия прокара плановете си за публични разходи в рамките на една възможна коалиция. \"Голямата коалиция ще бъде по-скъпа в дългосрочен план, отколкото правителство на малцинството\", посочва пред вестник Augsburger Allgemeinе Волфганг Щайгер, генерален секретар на съвета. Баварският министър на вътрешните работи Йоахим Херман казва пред изданията от медийната група Funke, че партията му ще настоява за ограничаване равнището на имиграцията. Тя иска да бъде продължена и временната забрана за събиранията на семейства на мигранти, получили \"субсидиарна закрила\" - статут на убежище за хора, които не са официално признати за бежанци. По думите му Християнсоциалният съюз има демократична отговорност да преговаря за нова коалиция, ако бъде възможно политическите различия да бъдат преодолени. \"Надявам се социалдемократите да имат същото чувство за отговорност\", казва той. \"Имаме спешна нужда от действия на законодателния фронт. Спешно се нуждаем от ясни мнозинства в парламента, нуждаем се от надеждни коалиции\", заключава Херман. Заместник-председателят на парламентарната група на Свободната демократическа партия Александер Ламбсдорф заявява пред в. Heilbronner Stimme, че голямата коалиция остава възможност за бъдещето. По думите му обаче не се изключва и възможността за нови избори или правителство на малцинството. \"Това няма да е много приятно, но така същевременно няма да се стигне до конституционна криза\", казва Ламбсдорф.", "date": "2018.01.02", "title": "Консерваторите и социалдемократите в Германия на прага на сблъсъка "}
{"url": "http://epicenter.bg/article/Otkradnaha-Stefan-Danailov-ot-Narodniya/144212/6/0", "text": "Откраднаха Стефан Данаилов от Народния театър! Разбира се, не самият актьор, който завинаги е свързан с първата ни трупа, а негова рамкирана снимка от изложбата „72 мига от театъра” ден преди да бъде открита самата експозиция. Другата изчезнала фотография е на Андреа Баташов. Слава Богу фотографът Божидар Марков е имал време да направи нови копия, за да бъде пълна историята за последните 24 години на театъра, която той разказва с творбите си.   Авторските му фотоси представляват мигове, уловили образи, роли, лица, емоции и магията на театъра от спектакли и репетиции, мигове на отдих и забавление пред и зад кулисите. Изложбата бе открита във фоайето на Втори балкон от Божидар Марков, заместник-директора на Народния театър Цветан Николов и драматурзите д-р Светлана Панчева, Мирела Иванова и проф. Валери Тодоров, съвместно с Евгени Димитров, собственик на агенция „Булфото”.  Поводът – 60-ата годишнина на фотографа на Народния театър.   Тържеството за откриването на изложбата уважиха: проф. Любомир Каралеев, Диана Дафова, художникът Румен Статков (почел рожденика с шарж), композиторът Хайгашот Агасян, журналистките Магдалена Гигова, Людмила Първанова, Нина Норд, Деси Цонева, продуцентката на конкурси за красота Меги Савова, първата Мисис Баба Капка Амзин с половинката си  Явор Цаков, актьорите Георги Мамалев, Михаил Петров, Ева Тепавичарова, Вяра Табакова, Ева Данаилова, Йорданка Кузманова, Живка Ганчева, много приятели и колеги на Божидар Марков, „герои” на неговите фотографии, художници, университетски преподаватели и хора от театъра.    Ето част от словото на д-р Светлана Панчева, драматург на Народния театър: Веднага искам да кажа, че присъствате на една наистина необичайна фотоизложба. Защото изложбата на Божидар Марков, посветена на неговата хубава кръгла годишнина, показва и доказва, че когато един фотограф е посветил времето, мислите и стремежите си на красивото, на търсенето и запечатването на неуловимите мигове на творческо вдъхновение, той може да събере и да покаже повече от 72 уникални кадъра. Необичайният характер на тази експозиция се състои в това, че тя е представя единствено и само театрална фотография – един специфичен и изискващ много вкус и добро око жанр. А Божидар Марков гледа театъра с добри очи. А това, че през всичките, близо 30 години, посветени на рекламната, модната и театрална фотография, Божидар Марков вижда и улавя красотата е най-сигурното доказателство, че множеството отличия и награди от различни български и международни конкурси и форуми, с които е отличен, са напълно заслужени и естествени за неговото виждане на света и хората на изкуството.   Изложените тук фотографии са специални, не само защото показват отлитащите във времето мигове на живото общуване на актьорите с публиката, на щастливите моменти на партньорство на сцената, но и защото съхраняват моментите на творческо просветление и улавят ритъма и духа на театралното представление. А това е особено важно и ценно, защото, както е известно, изкуството на театъра по самата си същност е изкуство на живата и непосредствена комуникация между сцена и зала, но също така и изкуство на мига. Защото всяка вечер публиката е различна и взаимодействието на актьорите с нея е различно, така че едно представление никога не е едно и също.   И точно затова тези 72 кадъра са безценни свидетелства за живота, за размислите, за радостите и ако щете за страховете и тревогите на актьорите, изправени пред момента на срещата си с публиката, във моментите на радост от творчеството, или сред умората и удовлетворението след спектакъл.   Ако се вгледате в лицата на тези фотографии, ще видите не само уникални портрети, но и забележителни моменти на истина за живота и за творчеството.  ", "date": "2018.01.02", "title": "Откраднаха Стефан Данаилов от Народния"}
{"url": "http://epicenter.bg/article/Protestirashtite-v-Iran-ubiha-politsay-/144167/7/0", "text": "Протестиращ е открил огън по полицейските служители в понеделник, по време на антиправителствена демонстрация в иранския град Неджефабад, убивайки един полицай и ранявайки още трима, предава ТАСС, като се позовава на информация от местните власти.  „В град Неджефабад, протестиращ е стрелял по полицейските служители с ловно оръжие, в резултат от което са ранени трима души, а един е убит“, заяви представителят на местната полиция Саид Монтазера ал Махди.  Протестните акции в Иран започнаха в четвъртък във втория по големина град Мешхед. Участниците в антиправителствените протести първоначално излязоха по улиците, за да протестират срещу увеличението на цените. Вълненията обхванаха много градове в цялата страна, като според последните данни, по време на безредиците са загинали най-малко 12 души.   ", "date": "2018.01.02", "title": "Протестиращите в Иран убиха полицай "}
{"url": "http://epicenter.bg/article/Grigor-Dimitrov-zapisa-parvata-si-pobeda-za-2018-g--/144168/8/0", "text": "Григор Димитров стартира с победа на двойки в Бризбейн календарната 2018 година, предаде БГНЕС.  Българинът и партньорът му от САЩ Райън Харисън се наложиха над австралийския дует Лейтън Хюит/Джордан Томпсън с 6-3, 1-6, 10-5 за 68 минути. В тайбрека Гришо и Харисън поведоха с 9-3, след което Хюит и Томпсън спасиха два мачбола, но американецът сложи точка на спора от третия опит.  В следващия кръг (1/4 финали) съперници на Димитров и Харисън ще бъдат други австралийци - Ник Кирьос и Мат Рийд, които тръгнаха с успех над новозеландеца Маркъс Даниел и британеца Доминик Инглот с 4-6, 6-1, 10-7.  На сингъл първата ракета на България ще стартира защитата на титлата си с двубой срещу представителя на домакините Джон Милман или канадския квалификант Питър Полански.  ", "date": "2018.01.02", "title": "Григор Димитров записа първата си победа за 2018 г. "}
{"url": "http://epicenter.bg/article/Desislava-Radeva-blagodari-na-rodna-dizaynerka-za-roklyata-ot-Avstriya/144162/10/84", "text": "Съпругата на президента Румен Радев Десислава се появи с изискан тоалет в първия ден на Новата година.    Българският държавен глава бе поканен на празничния концерт на Виенската филхармония, лично от австрийския му колега Александър Ван дер Белен. Това е чест, която роден президент получава за първи път.   В златната зала \"Музикферайн\" първата ни дама се появи в елегантна рокля, решена в цвят пудра. Нежният нюанс е топ тенденция за сезон есен-зима 2017/2018 г. Пастелният цвят е нежен, но и чувствен. Перфектно се комбинира с телесни аксесоари, каквито е подбрала и г-жа Радева.    Изборът на съпругата на държавния глава безспорно я отличаваше от останалите дами, подбрали тоалети в тъмната гама. Нюансът е женствен, но и елегантен, което го прави подходящ за подобни официални мероприятия.   Роклята на г-жа Радева е изработена от букле - вълнен плат, подходящ за зимните месеци. Материята е плътна, но носи елегантност, заради финото плетиво. Употребата й е широко разпространена в дизайна на тоалети от есенно-зимните колекции на световни модни марки. Буклето е предпочитан плат за направата на рокли, поли и сака, предназначени за официални събития и изискани мероприятия.    Множеството камъни Сваровски по линията на деколтето, талията и ръкавите на роклята пък са своеобразен жест към домакините от Австрия. Както е известно, кристалите се произвеждат от далечната 1976 г. във фабриката на чеха Даниел Сваровки, разположена на австрийска територия. От тогава до днес световни модни къщи като \"Шанел\", Диор\" и \"Ив Сен Лоран\" ги използват за направата на декорации по дизайните си.     Невена Николова, автор на тоалета й: , написа президентшата.     В последните редове Невена Николова е приложила и два линка към медийни публикации за тоалета на първата ни дама, като най-горният води към сайта Епицентър.бг, който бе сред първите показали снимки от концерта от австрийската зала \"Музикферайн\" и коментирали безупречния стил на Десислава Радева.    По време на срещата на НАТО в Брюксел през юни м.г. г-жа Радева застана редом до най-изисканите първи дами от цял свят - Мелания Тръмп и Бриджит Макрон, с елегантна рокля на родната дизайнерка. Тоалетът от френска дантела и с цвят слонова кост бе сред най-коментираните й творения и събра множество положителни отзиви.   Родната дизайнерка Невена Николова е известна извън границите на страната ни. Нейни тоалети носеха гости на сватбата на сестрата на Херцогинята на Кеймбридж - Пипа Мидълтън. Творения на родната майсторка на иглата са избирали и членове на британското кралско семейство.    В пост в социалната мрежа той адмирира избора на роден дизайнер (в конкретния случай Невена Николова) и определи визията на първата ни дама като консервативна, но изключително женствена.   написа проф. Стойков.    ", "date": "2018.01.02", "title": "Десислава Радева благодари на родна дизайнерка за роклята, с която се появи във Виена (Снимки)"}
{"url": "http://epicenter.bg/article/Rodnite-zvezdi-posreshtnaha-Novata-2018-ta-v-kompaniyata-na-semeystvata-si--Snimki-/144170/10/100", "text": "Плеймейтката Николета Лозанова избра Кипър за своята новогодишна нощ. Бившата на Валери Божинов бе придружена от дъщеричката си Никол и според клюките от футболиста Ники Михайлов.   5-годишната Никол честити новата 2018 година на последователите на Лозанова в Инстаграм чрез умилително клипче.   В компанията на дъщеря си и близките си прекара празника и певицата Мария. Миньончето на поп фолка сподели няколко кадъра в Инстаграм на празнично облечената си дъщеря и малката си племенница.   В очакване на дете е и певицата Преслава, поне според последните новини, а тя самата не разкри в новогодишната нощ тази новина. За сметка на това Преси поздрави феновете си за успешната й година и им благодари: „Честита Нова година! Благодаря за прекрасните подаръци и за цялата любов, която ми давате вече толкова години! Обичам ви!“, написа поп фолк певицата в Инстаграм.   Колежката на Преслава Галена също поздрави феновете си, като написа в социалните мрежи: „Весело посрещане на 2018 г.“. Постът бе придружен от горещ кадър с изрязана рокля. Хитовата изпълнителка също не се раздели от семейството си на празника, като имаше участие в заведението на съпруга си Галин Анастасов. Източник: novini", "date": "2018.01.02", "title": "Родните звезди посрещнаха Новата 2018-та в компанията на семействата си (Снимки)"}
{"url": "http://epicenter.bg/article/Roklyata-na-Melaniya-Tramp-za-Nova-godina-predizvika-protivorechivi-reaktsii--Snimki-/144179/10/84", "text": "Първата дама на САЩ никога не оставя след себе си безразличие. в частна резиденция във Флорида, пише Дарик.   Тоалетът е дизайнерски, а  , твърдят модни спецове. Феновете на красивата първа дама на САЩ обаче изказаха противоречиви реакции за празничната й визия. Някои остро я критикуваха, твърдейки, че роклята . \r\n \r\n Други обаче бяха категорични, че каквото и да облече Мелания Тръмп,  .   Иванка Тръмп, която също се отличава с чудесен моден вкус, бе избрала дълга вечерна рокля на David Koma с дълбока цепка по левия крак, допълва Дир.бг. Тоалетът бе черен със сини бляскави елементи. В горната част роклята бе с висока яка тип полуполо. На нивото на бюста черна широка лента свързваше предната и задната част на роклята, а по-надолу до талията се виждаше голата плът на президентската дъщеря. Съпругата на сина на Доналд Тръмп Ерик - Лара, бе с черен гащеризон на модния бранд Chiara Boni La Petite Robe. Нестандартният тоалет подчертаваше стройната фигура на снахата на американския президент. Гащеризонът бе с широко V-oбразно деколте с крачоли тип чарлстон. Сред гостите бяха и съпругът на Иванка - Джаред Къшнър, синовете на президента Ерик Тръмп и Доналд Тръмп младши, и министърът на финансите Стивън Мнучин.", "date": "2018.01.02", "title": "Роклята на Мелания Тръмп за Нова година предизвика противоречиви реакции (Снимки)"}
{"url": "http://epicenter.bg/article/Zemetresenie-ot-5-2-po-Rihter-raztrese-Gartsiya/144155/2/0", "text": "Земетресение с магнитуд 5.2 по скалата на Рихтер разтресе Гърция в 06:20 ч. Епицентърът е на около 30 км югозападно от Петрич. Трусът е усетен и в България. По-рано през нощта е имало и други, по-слаби земетресения.  \"Трусът е в близост до Дойранското езеро. Най-близко разположеният у нас град е Петрич, където то е усетено силно. Магнитудът е около 5,2 по Рихтер. Засега в района на града няма данни за разрушения, а хората са относително спокойни”, обясни пред Нова твсеизмологът от БАН проф. Емил Ботев. По думите му обаче въздействието на земетресението е като от 6 по Рихтер.То е умерено по сила и в долната граница, така че хората не трябва да се притесняват. Усетено е и по-високите етажи на блоковете и в Благоевград, София, Пловдив, Асеновград, Кюстендил, Пазарджик, Сандански, Хасково, Гоце Делчев и други градове. Кметът на Петрич Димитър Бръчков каза, че към този момент няма данни за материални щети в града. Няма сигнали и към Спешна помощ и пожарната.   Мощният трус край Дойранското езеро е усетен и в София. Хора по високите етажи са били разбудени от люшкането.", "date": "2018.01.02", "title": "Земетресение от 5.2 по Рихтер разтресе Гърция"}
{"url": "http://epicenter.bg/article/-Shte-stanem-li-po-bogati-prez-2018-g--/144157/2/0", "text": "Не съм сигурна, че ще имаме усещане за по-богати, защото нищо съществено няма да се промени в 2018 г. от това, което беше в 2017 г., по простата причина, че  . Това коментира икономистът Мика Зайкова пред bTV, коментирайки темата дали българите ще станат по-богати през новата 2018 г.   Само от потребление няма как да направим голямо богатство. Износът върви, да, но стоките, които продаваме, са с ниска добавена стойност, каза тя.   Според колегата ѝ Илия Лингорски  , защото Бюджет 2018 вече е приет. Тенденцията в последните години е, че  . Но има много места, където те не могат да растат толкова.   На въпрос   Зайкова посочи, че  . „Те и сега възразяват срещу минималната работна заплата. Не забравяйте, че 37% от излизащите от гимназиите са функционално неграмотни, т.е. очаква се да попълнят редиците на нископлатените работници и работещите бедни“.   , тя не трябва да е на профсъюзите, защото това не е мярка за вдигане на доходите, а за събиране на повече в хазната – каза Лонгорски. – Профсъюзите трябва да се борят за вдигане на средните заплати или на заплатите в определен тип сектор, професия и т.н. Оттам може да дойде диалог с работодателите за повишаване на доходите“.   Минимална работна заплата от 510 лв. за бизнеса означава малко повече разходи, а за хазната – малко повече пари. Но  , защото минималната работна заплата е средство за изсветляване на парите, които много често бизнесът плаща не изцяло на светло, счетоводно, пред службите, посочи той.   „Абсолютно съм съгласна, коментира Зайкова – защото България е страната с най-висок процент сива икономика и най-висок процент корупция.  “.   По думите ѝ „75% от домакинствата получават доходи на член от семейството по-малки отколкото са необходими за издръжка, т.е. 575 лв. средно за България. 30% от домакинствата имат доход на член от семейството под прага на бедност, което е ужасно. А прагът на бедност миналата година беше 314 лв., тази година става 321 лв. Тоест  . Това е нещото, което трябва да ни безпокои. Трябва да се замислим“.   Според Лонгорски трябва да се гледа демографията на нещата – доходите и работоспособността на хората,  , тъй като при пенсионерите е едно, при малцинствените групи – друго, в градовете – трето.   Той смята, че новият икономически бум в Европа, който ще се случи при излизане от кризата,  . Дали ще успеем да го яхнем, зависи до голяма степен от нас. Не можем да догоним най-развитите страни, правейки същото, както досега. Трябва да отворим икономиката си за нови дейности с много по-висока добавена стойност, посочи той.   По думите на Зайкова предпоставка за това обаче е да намалим корупцията и сивата икономика. Но когато цялата политическа класа е корумпирана, какво очакваш, попита тя. Нека не говорим само за политика, трябва да видим и бизнес елита – какво е тяхното отношение към тези неща. Има и обществен консенсус, който много често е против новите технологии, посочи Лонгорски.   Мисля, че имаме светъл прозорец и това е целта ни да влезем в еврозоната и в икономическия механизъм на Европа, тогава малко ще се дисциплинираме, смята Зайкова. Ние сме далеч от еврозоната, но поне във Валутен механизъм II  да влезем, за еврозоната може би ще ни трябват 10 години, посочи Лонгорски.", "date": "2018.01.02", "title": "Ще станем ли по-богати през 2018 година?"}
{"url": "http://epicenter.bg/article/Pravoslavnata-tsarkva-pochita-dnes-Sv--Silvestar---pokrovitel-na-zhivotnite/144158/2/0", "text": "Днес е празник, който народът нарича Карамановден, Волски празник, Риначовден, Силвестри.   Св. Силвестър се смята за покровител на животните и особено на едрия рогат добитък, поради това хората празнуват в чест на воловете, конете, биволите.   Обичаят има очистителен характер и е свързан с чистене, ринене на тора от оборите, който не е изхвърлян от Коледа.   В нощта срещу празника момците, които са коледували, сред тях може да има и женени мъже, организирани в дружини по няколко души обикалят домовете, в които има едър впрегатен добитък.    Стопаните държат отключени портите, връзват кучетата, за да не лаят, когато дойдат риначите. В обора в нова торба оставят пита, месо, вино за дружината. Специален подарък, най-често пешкир, приготвя мома, която очаква любимият й да дойде.   Мъжете почистват обора, взимат каквото са им оставили и си тръгват, без да се обадят. На другия ден може да бъдат поканени на гости от стопанин, на когото са ринали.    На този ден на трапезата не се слагат свинско месо и сланина, за да бъдат здрави животните.     Според легендата Свети Силвестър папа римски е свещеникът, кой кръщава официално император Константин І Велики. Името му се свързва и със следното предание. Магьосникът Замврий умъртвява вол, като му прошепва името на някакъв бог.   Силвестър заявил, че единствено Бог може да дава и отнема живот и заповядал на магьосника да се помоли за спасяването на животното.   Със своите молитви Замврий не успява, но св.Силвестър уповавайки се на вярата си, му връща живота. Затова той се смята за покровител на животните и най-вече на воловете.   На този ден народът отдава почит на едрия рогат добитък и най-вече на вола, тъй като в миналото това животно е било използвано като основна впрегатна сила. Поради това празникаът на Свети Силвестър се нарича още Волски празник, а също и Карамановден. Народното поверие гласи, момък (нежен мъж) намери кукуряк на Свети Силвестър, то той и неговите волове ще бъдат здрави през цялата година. На втори януари имен ден празнуват: Силвия, Силва, Силвана, Силвестър, Пламен и Пламена, Гopан, Гopица", "date": "2018.01.02", "title": "Православната църква почита днес Св. Силвестър - покровител на животните"}
{"url": "http://epicenter.bg/article/NAP-pusna-danachna-deklaratsiya-za-umrelite/144159/2/0", "text": "Днес започва данъчната кампания, припомня БТВ. Декларации подават хората, които имат да обявяват доходи от хонорари и наеми, както и тези, които искат да ползват данъчни облекчения. Тази година за пръв път може да се ползва 1% отстъпка от данъците до 500 лева, ако 80% от доходите от заплата са похарчени по банков път. За целта е необходима единствено декларация, без банкови извлечения.   За да се ползва 5% отстъпка, задълженията към хазната трябва да се платят до 31 януари. Това, което родителите, ползващи данъчни облекчения, трябва да знаят, е, че ако имат дори 1 – 2 лева стари задължения, губят цялата си отстъпка. Крайният срок за деклариране и издължаване към хазната изтича на 30 април.   НАП пусна за първи път данъчна декларация за умрелите. Така наследниците трябва да декларират получените през 2017-а доходи на починалите лица в същите срокове, както всички останали данъкоплатци - до 30 април 2018 г.   Те трябва да попълнят специална данъчна декларация, която е качена на сайта на НАП заедно с обикновената данъчна декларация и приложенията за различните видове доходи. Във формуляра за умрелите се попълват доходите на починалото лице до датата на смъртта му.", "date": "2018.01.02", "title": "НАП пусна данъчна декларация за умрелите"}
{"url": "http://epicenter.bg/article/Lilyana-Pavlova-/144160/2/0", "text": "  За нас темата за Западните Балкани е ключова. Българското председателство е балканско председателство. Можем да останем в историята с разширяване на европейската интеграция, посочи Павлова.   \"Вчера дадохме официалния старт на българското председателство на Съвета на Европейския съвет с концерт в НДК. Нашето послание е да се обединим около общите цели, всеки със своите традиции и история.  Това каза в сутрешния блок на БНТ министърът за българското председателство на Съвета на ЕС Лиляна Павлова.   Поехме от Естония 120 досиета – различни законодателни инициативи, по които трябва да продължим работата. Надяваме се през тези шест месеца да успеем да ги придвижим стъпка напред, посочи Павлова.   Очакваме сериозни и тежки дебати по въпроса с мигрантите, енергийния пакет и Брекзит. Ако говорим за бъдещето на Европа през следващите 20 години, дебатът минава през темата за миграцията и темата за бъдещия бюджет на Европейския съюз, след излизането на Великобритания, когато бюджетът ще намалее с 22 милиарда евро.   Трябва да се търси баланса – как с по-малко пари да бъдем по-ефективни, заяви министърът. Кохезионната политика изобщо не би трябвало да е под въпрос, въпросът е как да продължи.   Ако задълбочим различията между регионите, това ще доведе до турбуленция в Европейския съюз. По Дъблинското споразумение не мога да кажа, че имаме напредък. Позициите на държавите са различни. Ние сме призвани да бъдем балансьор, заяви Павлова.   Брекзит е една гореща тема през следващите шест месеца, но тя няма да приключи. От нас се очаква по време на председателството да запазим единната позиция на 27-те. Затова е важно да приемем рамката на споразумението с Великобритания отново без да се делим и да дадем ясен мандат на преговарящия г-н Барние за това какви преговори ще се водят през следващите месеци, посочи тя.   Министърът уточни, че по време на председателството ни въпросът за отмяна на санкциите срещу Русия няма да бъде повдиган. За нас темата за Западните Балкани е ключова. Българското председателство е балканско председателство. Можем да останем в историята с разширяване на европейската интеграция.   За нас е важно да направим един честен анализ на държавите от Западните Балкани докъде са стигнали в стъпките си към Европейския съюз, за да може да се върви напред, заяви Павлова.   Част от нашата стратегия е да променим имиджа на България. Имаме уникален шанс да покажем нашите традиции, култура, история. В сряда ще представим 4-минутен клип, в който ще покажем богатството и красотата на България. Трябва да сме горди от това, че сме българи и че има какво да покажем на нашите приятели от Европа, каза още Лиляна Павлова.", "date": "2018.01.02", "title": "Лиляна Павлова: Отмяна на санкциите срещу Русия не е тема на нашето европредседателство"}
{"url": "http://epicenter.bg/article/Gripnata-valna-ni-atakuva-ot-tri-strani/144161/2/0", "text": "Започнало е повишението на грипните заболявания в Европа, пикът ще е в края на януари и началото на февруари. Това каза главният държавен здравен инспектор Ангел Кунчев в „Денят започва” по БНТ. „Очакваме започналото повишаване на заболеваемостта да продължи. Грипната вълна атакува от три страни – Западна Европа, Скандинавието и Турция. Топлото и хубаво време не влияе пряко върху епидемията, но ускорява малко процеса”, съобщи д-р Кунчев.  Той уточни, че най-разпространени са вирусите от групата В, а в последната седмица има и от групата на А. „Притеснява ме, че при една по-голяма циркулация на щама H1N1 може да се стигне до по-сериозни усложнения. Предстои обаче да видим дали той ще основният причинител на усложненията или H3N2”, каза главният държавен здравен инспектор.  „Грипът идва с рязко начало, висока температура, общото усещане за отпадналост. При повечето случаи болните остават на легло. При интензивна епидемия 15% от заболелите се нуждаят от лекарска помощ, а 5-6% влизат в болница”, заяви д-р Кунчев.  Важно за превенцията на заболяването е хигиената, особено при децата, както и проветряването на помещенията. Ефект имат противогрипните препарати. ", "date": "2018.01.02", "title": "Грипната вълна ни атакува от три страни"}
{"url": "http://epicenter.bg/article/KZK-othvarli-iskaneto-na--quot-Ukrainmash-quot--za-spirane-na-obshtestvenata-porachka-za-poddrazhka-na-MiG-29/144163/2/0", "text": "Комисията за защита на конкуренцията е отхвърлила искането на украинската фирма \"Украинмаш\" за спирането на обществената поръчка за поддръжка на изтребителите МиГ-29. Решението е било публикувано в последния работен ден на 2017-та година, предаде БНР.  Решението на КЗК на практика дава възможност на Министерството на отбраната да продължи преговорите с единствената избрана от него фирма РСК МиГ заради лиценза, който притежава. КЗК обаче посочва, че украинската фирма може да обжалва решението пред тричленен състав на Върховния административен съд в 3-дневен срок от съобщаването му на страните.  Министерството на отбраната отдели около 82 милиона лева за ремонта на МиГ-овете в Русия. Докато чакаше произнасянето на КЗК обаче, в края на 2017-та година, правителството преразпредели 53,4 млн. лв. от тях за проекти за поддръжка на военните летища и ремонти на сгради на военните училища.  Военният министър Красимир Каракачанов определи обжалването на процедурата като \"саботаж\", и прогнозира, че до края на февруари въпросът може да бъде решен. Поиска и промяна в Закона за обществените поръчки, която да ограничи възможността фирми без интерес да обжалват сделки за националната сигурност.  ", "date": "2018.01.02", "title": "КЗК отхвърли искането на \"Украинмаш\" за спиране на обществената поръчка за поддръжка на МиГ-29"}
{"url": "http://epicenter.bg/article/Alena--Prezidentat-vliza-v-godinata-na-plasheshta-karmichna-razplata--Video-/144164/2/0", "text": "„Президентът Румен Радев навлиза в годината на плашеща кармична разплата.” Това каза Светлана Тилкова – Алена в студиото на „Тази сутрин” по бТВ.  „Той трябва внимателно да преценява думите си, да не изземва функции, защото след 18 юни може да се стоварят върху него съдбовни наказания, които сам е предизвикал”, допълни още Алена.  За премиерът Бойко Борисов тя заяви, че той се намира в година на съдбовно подчинение, което му налага такт и умереност.  „Трябва да е смирен, кротък, тактичен и умерен, но ще има възможност да постигне хармония в отношенията”, поясни астроложката.  Лидерът на опозицията Корнелия Нинова и вицепремиерът Валери Симеонов се намирали в т.нар. „година на емоциите”.  „Тя излиза на 16 януари от нейната, а той – на 14 март. Чакам с голямо нетърпение кога и двамата ще влязат в годината на новото начало и ще тръгнат успоредно по пътищата си”, коментира Алена.  По думите ѝ годината за Корнелия Нинова може да се окаже много трудна.  ", "date": "2018.01.02", "title": "Алена: Президентът влиза в годината на плашеща кармична разплата (Видео)"}
{"url": "http://epicenter.bg/article/Petar-Kurumbashev--Fokusat-na-vnimanie-se-izmestva-kam-koruptsiyata-v-Balgariya/144165/2/48", "text": "„За корупцията в България вчера имаше материали в „Журнал дю диманж”, „Ди Цайт” и „Гардиън”  и това не е организирана атака от западни медии към България. Фокусът на внимание се измества към корупцията в България, защото е  европредседател.”   Това каза евродепутатът от БСП Петър Курумбашев, който бе гост на предаването \"Тази сутрин\" по БТВ. Той добави, че това усещане, което винаги е имало за нашата държава, като една от най-бедните и най-корумпираните, сега попада под по-голямо европейско внимание.  Курумбашев заяви, че трябва да сме внимателни в превъзбудата, която цари, че като председателстващи на ЕС, изведнъж ще определим неговите приоритети.   „Хубаво е да използваме насоченото внимание към България, за да поставим  някои наши проблеми, като влизането в Шенген или еврозоната”, каза още той. Евродепутатът добави, че не трябва да очакваме чудеса или да се изживяваме като изключителни ръководители на ЕС. „Очевидно е, че приоритетите отново ще се определят от големите държави- членки.  Ние не можем да приемем някоя държава от Западните Балкани без съгласието на другите държави. Реалностите са такива, но има много важни законодателни пакети: като енергийния пакет, затова мандатът е важен”, категоричен бе той. „Бойко Борисов се чувства много по-уверен след подкрепата, която получи от Ахмед Доган и след изявлението, че всичко е стабилно”, обясни още Петър Курумбашев. Той бе категоричен, че вот на недоверие ще има, защото БСП има 80 гласа, а по конституция са нужни 48.  „Крайно време е ДПС да се определят, тъй като по много теми може да гласуваш както искаш, но има две гласувания, които са определящи дали си с управляващите или си опозиция - това са бюджетът на държавата и вотовете на недоверие. По време на такива гласувания трябва ясно да се заявиш”, каза той. Евродепутатът коментира, че  се оказва, че  БСП е единствената ясна парламентарна  опозиция в България.", "date": "2018.01.02", "title": "Петър Курумбашев: Фокусът на внимание се измества към корупцията в България"}
{"url": "http://epicenter.bg/article/Kristian-Vigenin--Problemat-s-koruptsiyata-v-Balgariya-stoi--Taka-ni-vizhdat-i-ot-van/144166/2/48", "text": "„Проблемът с корупцията в България стои. Така ни виждат и от вън“. Това заяви пред БНР международният секретар на ПГ на „БСП за България“ и председател на Комисията по европейските въпроси и контрол на европейските фондове в Народнто събрание Кристиан Вигенин.   Бившият външен министър обърна внимание, че в последните няколко дни реномирани европейски издания са излезли със заглавия за корупцията в България и за свободата на медиите у нас.   „Според Трансперънси интернешънал двете неща са свързани – където има най-ниски нива на корупция, има най-голяма свобода на медиите.  Тези теми се повдигат на европейско равнище, не само от БСП.  С нашата дейност, като опозиция, се опитваме да насочим вниманието към проблемните теми“, подчерта Вигенин. Той каза, че има системни проблеми, които трябва да се  решат. По думите му, на опозицията възможностите са чрез парламентарните механизми – вот на недоверие, а управляващите имат други възможности, за да покажат че имаме амбицията да бъдем истинска, европейска, демократична, модерна държава, в която има свобода на медиите, води се борба с корупцията и има независима съдебна власт, която си върши работата. Кристиан Вигенин заяви, че председателството на Съвета на ЕС е ангажимент, преди всичко на правителството, но и парламентите сили имат своята роля. Той обясни, че ще има 6 важни парламентарни събития по време на предстоящите 6 месеца, които са фокусирани върху приоритетите на Българското председателство. „Чрез тях трябва да дадем по-голяма видимост на това, което България иска да постигне и да подчертаем ролята на парламентите като пряко избрани, легитимни представители на европейските граждани“, заяви той. Вигенин подчерта, че левицата е представила своята визия за приоритетите на българският парламент, както и за очакванията от изпълнителната власт. Като такива очаквания той посочи  министрите да информират ресорните комисии за изпълнението на приоритетите на Българското председателство и да информират Народното събрание за срещите на върха. „Това е начин парламентът да изпълни своята основна функция, да контролира изпълнението на приоритетите“, обясни социалистът.  Той изтъкна, че ресорните комисии, и в частност председателстваната от него комисия, ще следят този процес както по отношение на ангажиментите към ЕС, така и какво се случва в България. „Няма обобщени данни какви суми са изхарчени до момента и какви предстои да бъдат изхарчени“, обясни той и изтъкна, че поверената му комисия ще търси детайлна информация по пера за тези разходи.", "date": "2018.01.02", "title": "Кристиан Вигенин: Проблемът с корупцията в България стои. Така ни виждат и от вън"}
{"url": "http://epicenter.bg/article/Super-shou-ot-Bansko--Vizhte-kak-Tsvetanov-pee-v-tandem-s-Vesko-Marinov--Video--/144172/2/0", "text": "Зам.-председателят на ГЕРБ и председател на парламентарната група на партията Цветан Цветанов показа завидни певчески умения в новогодишната нощ. Дясната ръка на Борисов грабна микрофона и запя в дует с големия си приятел Веселин Маринов хитовото парче „За теб, Българио”.  Както БЛИЦ съобщи, Цветан Цветанов посрещна новата година в Банско. Зимната ни перла избраха и двама еврокомисари - Мария Габриел и румънката Корина Крецу, министърката, на туризма Николина Ангелкова, Георги Костов, шеф на Агенция „Митници“.  ", "date": "2018.01.02", "title": "Супер шоу от Банско: Вижте как Цветанов пее в тандем с Веско Маринов (Видео) "}
{"url": "http://epicenter.bg/article/Dzherard-Batlar-dade-na-balgarskoto-si-kuche-chudato-i-nashensko-ime/144180/10/100", "text": "Холивудската звезда    поздрави милионите си почитатели в Instagram по случай новата година с очарователна снимка, на която е с „новата си любов“  . „ “, гласи посланието към фотографията.   е родом от  . Тя откраднала сърцето на синеокия красавец, докато снимал филм в страната ни. В края на ноември миналата година Бътлър публикува в страницата си в   снимка, изобразяваща го в прегръдка с новата си питомка, която открил да скита бездомна в планински район у нас.  \" \", написа Джерард Бътлър.   Източник: дарик", "date": "2018.01.02", "title": "Джерард Бътлър даде на българското си куче чудато и нашенско име"}
{"url": "http://epicenter.bg/article/Megan-i-Hari-patuvat-s-ikonomichna-klasa-/144187/10/100", "text": "Меган Маркъл и принц Хари решиха да посрещнат 2018-а на Френската ривиера, съобщиха медиите на Острова.   Звездната двойка обаче изненада мнозина с избора си да пътува до красивата дестинация не с кралски джет, а с редовен пътнически самолет.   Влюбените летяха с икономична класа в деня на 31-декември, като дори си бяха купили билети за места, разположени точно до тоалетните.   Меган и Хари се качиха първи на борда и придружавани от трима бодигарди, се отправиха директно към местата си в края на самолета, точно до тоалетните. Навярно за да си осигурят комфорт, те бяха купили и останалите места на тяхната редица.    Припомняме ви, че решението на член на кралското семейство да пътува като простосмъртните не е прецедент. Херцогинята на Кеймбридж Кейт Мидълтън също се вози от Холандия до Великобритания с редовен полет.   В края на 2016 г. красивата благородничка се прибра от официалната си визита в Холандия със самолет на \"Бритиш еъруейс\", ескортирана само от един бодигард.   Решение, с което хвърли в потрес пътниците на борда, които се състезаваха кой ще успее да направи повече снимки на херцогинята.   С пътнически самолет са били забелязвани да пътуват и звезди като Мадона, Брад Пит и Анджелина Джоли.  Източник: woman.bg", "date": "2018.01.02", "title": "Меган и Хари пътуват с икономична класа  "}
{"url": "http://epicenter.bg/article/Zvezdi-uchrediha-dvizhenie-za-zashtita-na-zhenite-ot-seksualni-posegatelstva/144206/10/100", "text": "Звезди от американското кино, телевизия и театър учредиха движението   (Времето изтече) за защита на жените по света от сексуален тормоз и дискриминация, предадоха световните информационни агенции. Инициативата е подкрепена от поне 300 жени, работещи в сферата на шоубизнеса - актриси, сценаристи, режисьори, продуценти и ръководители на компании. Сред тях са актрисите  ,  ,  ,  ,  ,  ,  Уошингтън,  .   Сред задачите, които поставя пред себе си движението, е  , чиито професии не са престижни. Такива са  ,  ,  ,  и  . Средствата за тази цел ще бъдат подсигурени от фонд в размер на 13 милиона щатски долара, събран от дарения на знаменитостите. Участниците в искат да бъдат приети и по-строги закони. По конкретно става въпрос за въвеждането на практиката фирми, в които има случаи на сексуален тормоз, да бъдат глобявани. Десетки мъже бяха обвинени в сексуални посегателства през последните месеци. Най-големият скандал беше с холивудския продуцент  . С подобни обвинения са актьорите   и  , комикът  и много други.    Източник: дарик", "date": "2018.01.02", "title": "Звезди учредиха движение за защита на жените от сексуални посегателства"}
{"url": "http://epicenter.bg/article/-quot-LUKOYL-Balgariya-quot--stava-osnoven-sponsor-na-basketbolniya-Levski-/144202/8/0", "text": "От началото на 2018 \"ЛУКОЙЛ-България\" ЕООД става основен спонсор на Баскетболен клуб Левски, като марката на компанията ще присъства в името на отбора, в залата, официалните и тренировъчните екипи на баскетболистите. Досегашният директор на Лукойл Академик Тодор Стойков ще поеме президентския пост при \"сините\", а Константин Папазов остава старши-треньор. Компанията ще продължи подкрепата си за детско-юношеската школа и представителния състав на Академик, без марката да присъства в названието на клуба. Административните отговорности по спортно-техническата подготовка на децата, младежите и мъжкия състав на Академик са възложени на Петко Маринов.  \"Ръководството на Агенцията за мениджмънт и реклама в спорта съобщава, че от началото на 2018 г. влиза в сила договор за генерално спонсорство между Баскетболен клуб „Левски 2014” и \"ЛУКОЙЛ-България” ЕООД, чиято цел е по-нататъшното развитие и поддържане на високопрофесионално ниво на българския клубен и национален баскетбол. Според постигнатите договорености, марката ЛУКОЙЛ ще присъства в името на отбора, в залата, официалните и тренировъчните екипи на баскетболистите, както и на други рекламни позиции и продукти. Старши треньор на отбора остава Константин Папазов, а един от най-успешните български баскетболисти – Тодор Стойков – поема президентския пост в клуба.  „ЛУКОЙЛ-България” продължава подкрепата си и за детско-юношеската школа и представителния състав на най-успешния български баскетболен клуб - „Академик”, без марката да присъства в названието на клуба.  Административните отговорности по спортно-техническата подготовка на децата, младежите и мъжкия състав на „Академик” са възложени на легендата Петко Маринов, чиито дългогодишен опит и знания ще осигурят приемственост между баскетболните поколения и достойна млада смяна играчи. Старши треньор на представителния състав на „Академик” остава Георги Давидов\".  ", "date": "2018.01.02", "title": "\"ЛУКОЙЛ България\" става основен спонсор на баскетболния Левски "}
{"url": "http://epicenter.bg/article/Strategicheski-plan-na-Moskva-pogrebva-rezhima-na-Poroshenko-/144178/7/0", "text": "Доста мрачни прогнози за бъдещето на режима в Киев звучат все по-често от устата на западни политици, отбелязва руската преса. Поредното изявление, което бе озвучено от медиите, е на полския премиер Матеуш Моравецки. Той смята, че грандиозният проект на Русия \"Северен поток 2\" може да постави точка на политическата кариера на президента на Украйна Петро Порошенко.  Според Моравецки новият руски газопровод може да нанесе \"смъртоносен удар върху Украйна\".  Киев получава ежегодно по около 2-1 милиарда долара от транзит на руски природен газ. Ако Украйна се лиши от тези пари, въпросът за краха на режима на Порошенко ще изникне със страшна сила. Освен това украинската газопреносна система ще изгуби своето предназначение, съобщава rueconomics.  Днес нейната функция е сведена до едно - транзит на газ в Европа от Русия. Ако Москва прекрати газовите доставки през украинска територия, то украинската \"тръба\" може чисто и просто да отиде за скрап, заяви Моравецки.  Транзитът на руски газ носи на Киев около 10% от постъпленията в държавния бюджет. Тук има и още един важен момент, смятат анализатори - интересът на Европа към Украйна се основава именно върху газа. С пренасочването на транзита Европа просто ще забрави Украйна, коментират експерти.   ", "date": "2018.01.02", "title": "Стратегически план на Москва погребва режима на Порошенко "}
{"url": "http://epicenter.bg/article/Federika-Mogerini--2018-godina-shte-bade-reshavashta-za-Balkanite/144185/7/0", "text": "Новата 2018 година ще бъде решаваща за Балканите от гледна точка на европейската интеграция и превръщането на реформите в необратим процес. Това написа в блога си ръководителката на дипломацията на ЕС Федерика Могерини. Тя посочи, че от 2017 година иска да вземе 12 специални момента за новата 2018 година.   За миналата година тя написа: „Това не беше лесна година за Балканите. Посетих шест основни градове в региона в някои от най-трудните моменти - в някои случаи на дълбока политическа криза“. Тя добави, че благодарение на важните решения и значителна извършена работа, повечето от кризите се решават: „Пътят към реформите е започнал, (въпреки че все още има много работа) а европейският интеграционен компас показва този път“, написа Могерини. Според нея \"2018 ще бъде решаваща година, за да се консолидираме и да го направим необратим този път\". Това би било важен резултат не само за региона, но и за цяла Европа.", "date": "2018.01.02", "title": "Федерика Могерини: 2018 година ще бъде решаваща за Балканите"}
{"url": "http://epicenter.bg/article/Germanska-deputatka-izbuhna--Politsiyata-pomaga-na-myusyulmanskite-varvarski-ordi--/144188/7/0", "text": "Полицията помага на варварските мюсюлмански орди. Това написа заместник-председателят на евроскептичната партия Алтернатива за Германия (АзГ) Беатрикс фон Щорх в Twitter, предаде Би Би Си, цитирана от БЛИЦ.  Депутатката от федералния парламент в Берлин коментира публикация на властите в Кьолн. Полицията в западния град пусна в профила си в системата за микроблогове текст на арабски, честитящ Нова година. Постът стана повод фон Щорх да отправи обвиненията към служителите на реда в подпомагане на терористи и изнасилвачи. Изявата на законодателката даде повод на администраторите на Twitter да спрат акаунта на фон Щорх за 12 часа. Тя, от своя страна, обвини Twitter в цензура.  Кьолнската полиция отговори на парламентаристката, че публикацията им в Twitter е била не само на арабски, но и на немски, английски, и френски. Според британската медия на фон Щорх може да бъде съдена за разпалване на религиозна и етническа омраза.  Полицията в Кьолн съобщи още, че срещу Щорх е образувано разследване за евентуално нарушаване законите срещу подклаждане на омраза в Германия.  Федералния парламент през 2017 г. въведе глоби до няколко милиона евро за социални мрежи, които не премахват дискриминиращи постове.   Да припомним, десетки жени бяха нападнати от имигранти в нощта на 31 декември 2015 срещу 1 януари 2016 г. Заради атаките хората в много германски градове посрещнаха 2018 г. при засилени мерки за сигурност.  ", "date": "2018.01.02", "title": "Германска депутатка избухна: Полицията помага на мюсюлманските варварски орди! "}
{"url": "http://epicenter.bg/article/Savetat-na-Evropa-mozhe-da-nalozhi-sanktsii-na-Bosna-i-Hertsegovina-/144189/7/0", "text": "Съветът на Европа може да въведе санкции срещу Босна и Херцеговина заради неизпълнение на решение на Европейския съд за правата на човека, съобщи МИА, цитирана от БТВ. Става въпрос за по случая „Сейдич и Финци“. През 2006 г. гражданите на Босна и Херцеговина Дерво Сейдич и Якоб Финци поединично внесоха жалби заради невъзможността като представители на ромското и еврейското малцинство да се кандидатират за членове в Камарата на националностите в парламента и председателството на Босна и Херцеговина. Това е невъзможно по силата на босненската конституция, която предвижда да могат да се кандидатират само представители на сръбския, бошнячкия и хърватския народ. След исковете на Сейдич и Финци, през 2009 г. Европейският съд за човешките права прие решение, с което бе наложено на Босна и Херцеговина да елиминира от конституцията и от изборния закон спорните клаузи. Босна обеща, че до 2013 г. ще направи измененията, но още не е изпълнила това. Нермина Капентенович от съвместната комисия за европейска интеграция в парламента на Босна оцени, че е много възможно през януари Съветът на Европа да реши да санкционира Босна и Херцеговина.", "date": "2018.01.02", "title": "Съветът на Европа може да наложи санкции на Босна и Херцеговина "}
{"url": "http://epicenter.bg/article/Nova-godina-vav-Frantsiya--Huligani-biha-politsai-i-zapaliha-nad-1000-avtomobila-/144200/7/0", "text": "Нападения над полицаи и множество хулигански прояви белязаха посрещането на Новата година във Франция, предава бТВ.  Двама френски полицаи бяха нападнати в понеделник вечерта в известния с високата си престъпност си департамент Сен Сен Дени, северно от Париж. Те арестували двама души, които откраднали мотопед в Олне су Боа. Задържаните обаче се държали много агресивно и започнали да бият единия от полицаите. Наложило се вторият да използва оръжието си.  Няколко часа преди това в съседния департамент Вал де Марн около 50 хулигани се нахвърлиха върху двама полицаи – мъж и жена, които пристигнали с полицейска кола пред нощен клуб, за да разтърват биеща се тълпа.  Тяхната кола обаче бе преобърната, полицаите – извадени от нея, повалени на асфалта и ритани от развилнялата се тълпа. Жената е с рани по лицето, а мъжът със счупен нос.  Преди това те успели да извикат помощ, но хулиганите атакували и пристигналата група полицаи. Повредени бяха две пожарни и една полицейска кола. Полицията трябваше да използва сълзотворен газ, за да разпръсне тълпата.  В интернет се появи и видео от нападението, на което се вижда как жената в униформа е ритана от развилнелите се хулигани (внимание, кадрите са смущаващи):  Френският президент Еманюел Макрон написа в „Туитър“, че виновниците в това „подло и престъпно линчуване на полицаи неизбежно ще бъдат намерени и наказани“.  Вътрешният министър Жерар Колон пък заяви, че „да се нападат силите на реда, значи да се напада Френската Република”.  Като цяло в Новогодишната нощ в сблъсъци с хулигани пострадаха осем полицаи и трима патрулиращи военни.  В различни градове хулигани подпалиха 1031 автомобила. Задържани са 510 души. Миналата Нова година бяха подпалени или унищожени 935 коли.  ", "date": "2018.01.02", "title": "Нова година във Франция: Хулигани биха полицаи и запалиха над 1000 автомобила (Видео)"}
{"url": "http://epicenter.bg/article/Balgarka-i-germanets-otkriti-martvi-navrah-Nova-godina-na-gratski-ostrov-/144207/7/0", "text": "Българка и германец бяха открити мъртви навръх Нова година в къща на гръцкия остров Кефалония, съобщи \"Фокус\", позовавайки се на гръцкото издание Ekathimerini. 30-годишният мъж и 23-годишната жена от български произход били наели къща на 26 декември.  Собственикът на имота открил телата на туристите вечерта на Нова година. Първоначалните данни насочват към версията за двойно самоубийство. Полицията съобщи, че разследването продължава, като телата са откарани в град Патра за аутопсия. Самоличността им не се разкрива към момента.  Множество чуждестранни сайтове определят смъртта на двойката като \"мистериозна\". Според местни медии мъжът и жената са открити с прободни рани, но няма данни за присъствието на трето лице в къщата.  ", "date": "2018.01.02", "title": "Българка и германец открити мъртви навръх Нова година на гръцки остров "}
{"url": "http://epicenter.bg/article/Vladimir-Putin-shte-specheli-izborite-v-Rusiya-vapreki--a-ne-zaradi-ikonomikata-/144196/11/33", "text": "Докато стоеше пред завода „Горки“ в Нижни Новгород в началото на декември и заобиколен от работници в сини якета, руският президент Владимир Путин засегна историята на региона. Той напомни как доброволци от Новгород са помогнали на Московското княжество да преодолее т.нар. „Смутно време“ в началото на XVII век.  „Oбединената, централизирана и силна Руска държава започнала да се развива бързо“, отбеляза държавният глава и призова работниците да последват същата традиция. „С помощта на хора като вас, Русия ще продължи да се движи напред“, каза пред работниците Путин. В отговор, един от слушащите заяви, че „всички наоколо Ви подкрепят“, но това е по-скоро ангажимент, никой не се изненада.  На икономическия фронт, руската автомобилна индустрия наистина се движи напред, макар и бавно. След две тежки години, икономиката тръгна нагоре през 2017 г. Умелата финансова политика постигна това след рязкото падане на цените на горивата и санкциите срещу Русия. Централната банка доведе инфлацията до под четири процента след като тя бе над 16% през 2015 година. Бюджетната дисциплина успя да удържи дефицитите в нормални нива. При все това задвижваната от продажбата на нефт икономика бе в трудна ситуация дори преди рецесията. През 2013 година, при цена от 100 долара за барел, руският Брутен вътрешен продукт отчете ръст от само 1,3%. Тази година (2017 г. – бел.ред.) ще бъде под два процента, а без реформи Световната банка предрича да продължи да пада.  Тази икономическа ситуация представлява един от проблемите за Путин по време на подготовката му за президентските избори. Такъв нисък ръст скоро ще започне да се превръща в стагнация и ще окаже негативно влияние върху стандарта на живот, според експерти. Едно от нещата, които донесоха политически дивиденти за Путин по време на първите му два мандата, бе среден ръст на БВП от 7%. След като изкара един премиерски мандат и се върна на президентския пост през 2012 г., Путин започна да насочва погледа на хората от икономиката към външната политика.  От изключително значение ще е каква програма ще предприеме Путин след изборите. „Всеки нов мандат има нова програма“, заяви Александър Ивлев, собственик на счетоводна фирма. Народните представители са съгласни от нуждата за промяна в икономиката, но между тях има разногласие. Наталия Орлова, главен експерт-икономист от банковия сектор, обобщи ситуацията по следния начин: „Има стратези и тактици. Според едни са нужни широкомащабни, структурни реформи, докато другите смятат, че такива огромни и бързи промени няма да свършат работа, като вместо тях трябва да се предприемат малки стъпки на изменение на системата“. Първият начин е защитаван от Алексей Кудрин, бивш финансов министър, докато втория намира подкрепа в кръга хора около сегашния министър Максим Орешкин.  Въпреки че двете групи работят в тясно сътрудничество, техните приоритети се различават. Стратезите смятат, че са нужни дълбоки промени в институциите защото само така би се съживила икономиката. Те говорят за рефинансиране на правоприлагането, пренасочване на средства от сферите на отбраната, образованието и здравеопазването, както и намаляване на държавната намеса в икономиката. От своя страна тактиците искат просто да подобрят начина на работа на институциите без да се прилага радикална промяна. Малки неща като по-добре обучен и действащ персонал, по-висока ефективност и по-предсказуема бизнес реда с цел намирането на инвестиции. „Няма да има голям план, защото големите планове не работят в наши дни“, отбеляза Орешкин.  Правителството се надява, че постепенните промени ще доведат до по-разнообразно развитие и по-широка гама на продуктите. Нова фискална система, имитираща тази в Норвегия, има за цел да откъсне икономиката от зависимостта от нефта. А когато цената на суровия петрол се вдигне, допълнителните средства ще бъдат използвани за създаването на резерв, който бе изразходван в последните години. Междувременно няколко нови лица, назначени от Путин, помогнаха за подобряване на рейтинга на Русия в класацията на Световната банка. Страната е поставена на 35-то място що се отнася до бизнес рейтинг, като през 2012 тя заемаше едва 120-то.  Все пак само това не е достатъчно за да се осигури летящ старт на икономически растеж. Защото след успехите във второто тримесечие на 2017 г., в третото отново се стигна до спад. Въпроси от типа на „какви ще са новите американски санкции срещу Русия“ и как те ще бъдат приложени отказаха доста възможни инвеститори. Вътрешните инвестиции зависят твърде много от държавата. Около 90% от новите капиталовложения през 2017 г. са дошли от три големи инфраструктурни проекта – строежа на петролопровод от Сибир към Китай, възстановяване на Москва и издигането на мост между Русия и Крим. Така нужната за Путин по-висока скорост на развитие на икономиката изглежда е трудна за намиране.   ", "date": "2018.01.02", "title": "Владимир Путин ще спечели изборите в Русия въпреки, а не заради икономиката "}
{"url": "http://epicenter.bg/article/Zashto-irantsite-izlyazoha-na-ulitsite-/144198/11/0", "text": "Експертите смятат, че сегашното протестно движение в Иран е мотивирано от същия гняв, обхванал други страни, засегнати от мерки за икономии. \"Това, което най-често кара иранците да излизат на улиците, са обикновените икономически проблеми - недоволството от липсата на работни места, несигурността за бъдещето на децата им\", обяснява пред АФП Есфандяр Батмангелидж, основател на Бизнес форума \"Европа-Иран\". Според този експерт размириците от последните дни са били провокирани от мерките за икономии, въведени от президента Хасан Рохани след идването му на власт през 2013 г., като съкращаването на социалните разходи и повишаването на цените на горивата, обявено преди няколко седмици. \"За Рохани със сигурност е трудно да прокарва мерките за икономии, но става дума за необходими мерки са справяне с инфлацията и валутните проблеми, както и за да се направи опит Иран да стане по-привлекателен за инвестиции\", заявява Батмангелидж. Икономиите, \"след много труден период на санкции, обаче не може да не подложат на изпитание търпението на хората\". Протестите започнаха в четвъртък в Машхад, втория по големина ирански град, преди да обхванат цялата страна. Най-малко шест души загинаха   при вълнения, свързани с протестите, които доведоха до насилие на много места. Стотици бяха арестувани. Лозунги като \"смърт на диктатора\" и нападения срещу символи на режима придадоха на протестите - най-големите след тези от 2009 г. - революционен облик. Правителството обвини \"злонамерени елементи\" от чужбина в подклаждане на протестното движение. Някои подозират също, че консерваторите, съперници на умереното течение, част от което е Рохани, искат да саботират икономическата политика на правителството, рискувайки да отприщят движение, което може да се окаже трудно за овладяване. \"Има доказателства, особено в Машхад, че протестите са били организирани, за да се натрупат политически дивиденти\", заяви пред иранската агенция Тасним Амир Мохебиян, експерт от Техеран. Той подчерта, че организаторите на това движение \"очевидно не са очаквали, че то ще придобие такъв мащаб. Не можете да си играете с протестните движения.\" Фалиращи банки Въпреки това недоволството, дължащо се на икономическата ситуация, се усеща от няколко години и доминираше последните избори през май. Вече се състояха малки протести: през последните седмици свързаната със синдикатите агенция ИЛНА съобщи по-конкретно за протести на стотици работници от петролния сектор заради забавяне на заплатите, както и на производители на трактори в Табриз, обявяващи се срещу затварянето на техния завод. Недоволството само се засили с фалита на кредитни дружества, засегнал милиони инвеститори. Броят на тези дружества се увеличи значително по време на мандата на президента Махмуд Ахмадинеджад. Те се сгромолясаха след спукването на балона на пазара на недвижими имоти. \"Не съм изненадан от тези протести. През последните две години имахме шествия срещу банките и кредитните институции\", припомня Моджтаба Мусави, политолог от Техеран. \"Всички казват, че протестиращите са от бедните класи, но много от тях са от средната класа, която загуби много от своите активи\", уверява той пред АФП. Право на протест Въпреки очевидните икономически причини, недоволството от ограничаването на гражданските свободи продължава. Дори членове на консервативната политическа класа признават, че иранците нямат много възможности да изразяват своето недоволство. \"Нашата конституция признава правото на протест, но на практика няма механизъм за неговото използване \", подчертава пред агенция ИСНА Голамреза Месбахи Могдам, говорител на (консервативната) Асоциация на войнстващите духовници. \"Представителите на властта трябва да слушат народа. Медиите също имат задължение да отразяват протестите\". В неделя самият президент Рохани призова за създаване на \"пространство\", в което хората да могат да изразяват \"ежедневните си притеснения\". Някои експерти се съмняват, че протестите може да представляват сериозна заплаха за режима, и смятат, че те не изглежда да следват ясна организационна схема. Политическите лозунги се смятат за неочаквано предимство за режима, което му позволява да предприеме строги действия срещу протестиращите, определяйки ги като антисоциални и склонни към насилие. \"Системата предпочита политическите протести пред предизвиканите от икономически причини, защото първите са по-лесни за контролиране\", подчертава Мусави.  ", "date": "2018.01.02", "title": "Защо иранците излязоха на улиците"}
{"url": "http://epicenter.bg/article/Prof--Vladimir-Chukov--Protestite-v-Iran-tryabva-da-se-gledat-s-osobeno-vnimanie/144201/11/0", "text": "Външната политка на Иран също е обект на протести, заявява експертът проф. Владимир Чуков в интервю за радио \"Фокус\". Той обръща внимание, че за разлика от протестите през 2009 г., най-масовите в страната досега, сега на улицата са не интелектуалци и студенти, а хора от различни прослойки.   На 28 декември в Иран стартираха серия от антиправителствени протести, повод за което стана влошената икономическа ситуация в страната. За съжаление, общественото недоволство взе и своите жертви. В нощта на 31 декември 10 души са били убити при демонстрации в различни градове. Към момента жертвите са най-малко 12.   \"Очакваше се Иран да има чувствително по-висок жизнен стандарт. Оказа се, че просто не е така. Иран при 80 милионно население има 3 200 000 безработни, 10 % инфлация и огромен икономически ангажимент извън своята територия, подпомагащи отделни терористични формирования като „Хизбула“. Само за миналата година, стана ясно, че Иран е дал 800 милиона на „Хизбула“\", казва проф. Чуков. Според него населението на страната забелязва огромните суми, кото се дават за войната в Сирия.   Проф. Чуков коментира и мненията на определени среди в Техеран, че едва ли не става дума за заговор за сваляне на властта в страната, зад който стоят Саудитска Арабия и Израел, но и САЩ. Руските арабисти поставят акцент в анализите си за ситуацията върху някакво тайно споразумение между САЩ и Израел за свалянето на иранския режим, обръща внимание той.   - Твърде е рано да се прогнозира категорично. Това е петият ден на протестите, като те продължават. Виждаме, с течение на времето потенциалът на общественото недоволство се увеличава, като буквално в изминалата нощ в Техеран е било изключително горещо. Някои твърдят, че това е може би най-голямата демонстрация от 2009 г. в Техеран, когато имаше опит директно за свалянето на режима на Ахмадинежад. Така че докъде ще стигната нещата, не е много ясно. Това, което се вижда е, че това е едно икономическо недоволство, което е обхванало цялата страна. Протести се провеждат в 71 града , независимо дали става въпрос за персийски области, дали за тюркски, дали са азерски, няма значение. Става въпрос очевидно за недоволство от правителството. Както много коректно вие споменахте, че имаме смесени мотиви, а в началото бяха чисто икономически. Нека да кажем следното – защо всъщност избухнаха тези бунтове. Буквално десетина – петнадесет дни преди започването им правителството увеличи цената на яйцата с 40%. Дори някои от наблюдателите наричат тези бунтове „бунтове на яйцата“. А пилешкото месо е основното препитание за Иран. В момента, в който се вдигнат цените, всичко това възпламенява недоволството. Но нещо повече, за да може да свали цените, правителството направи много евтин внос, което пък възпламени и недоволството на фермерите. И ние в момента виждаме една много интересна смесица на улиците. Виждаме както хора, които са безработни – това е основната част от хората, които за недоволни, предимно младежи – съвсем нормално е това да бъде основната част. Но виждаме фермери, виждаме и работници. За разлика от 2009 г., когато имахме чисто политически мотиви, не толкова икономически, колкото политически, и там движещата сила бяха интелектуалците, бяха студентите, тоест, друга социална прослойка. Сега е много по-дълбочина, това са хората от нискостатусното население на Иран, което предвещава и много по-сериозен потенциал. Наистина много са аспектите, много са интересни процеси, които протичат. И много интересна е реакцията вътре на самите управляващи, но също така и в самия регион, както и на отделните международни фактори, които определено исторически имат влияние в тази държава. - Иран е ключова държава в региона, дори и в света. А част от външната политика на Иран е обект на недоволството на тези хора. Очакваше се Иран да има чувствително по-висок жизнен стандарт. Оказа се, че просто не е така. Иран при 80 милионно население има 3 200 000 безработни, 10 % инфлация и огромен икономически ангажимент извън своята територия, подпомагащи отделни терористични формирования като „Хизбула“. Само за миналата година, стана ясно, че Иран е дал 800 милиона на „Хизбула“. Не говорим за хутите, които са не само обучавани, въоръжавани, но и финансирани от Иран. Огромни са икономическите ангажименти на Иран със Сирия. Там, нека да припомня, до средата на миналата година бяха убити шестима ирански генерала. Тоест, това са пари, които очевидно много силно се забелязват от населението. За сметка на стандарта на населението ние виждаме недоволството. Именно така могат да бъдат дешифрирани някои от лозунгите – „Смърт на диктатора!“, които са директно насочени към Хасан Рухани. И някои от лозунгите, които са издигнати, са в полза на шаха. Както и желание за предотвратяване на иранската намеса в Сирия, в Ирак. Естествено, трябва да кажем, че реакциите са поляризирани. Трудно е да бъдат доказани тези обвинения, които направи, например, Али Шамхани. Това е секретарят на Съвета за национална сигурност на Иран, който директно обвини Съединените американски щати и Израел и Саудитска Арабия. Много силно поставя акцента върху Саудитска Арабия, че седят зад тези бунтове. Организацията на тези бунтове се случва чрез интернет и младото население на Иран. Това обаче не означава, че директно по интернет се дават указания. Иранските власти обвиняват един определен сайт – Аmat.news, че направлява бунтовниците, дава им указания. Видяхме какви са настроенията, какви са оценките на отделните външни играчи. Американският президент Доналд Тръмп в унисон с всичко онова, което е заявил досега, счита, че дошло е времето за промяна на режима в Иран. Министър-председателят на Израел Бенямин Нетаняху вчера имаше едно обширно пространно изказване, в което казва, че рано или късно този режим ще си отиде. От Саудитска Арабия естествено съвсем логично е да няма нищо като коментар. Но това, което ми направи впечатление, е пестеливите официални коментари на руските власти. Поне имаме засега една официална позиция, която казва, че това, което става в Иран, е вътрешна, иранска работа. И те се надяват всичко това да не прерасне в насилие. В същото време обаче, виждаме обилните коментари на различни руски ориенталисти и арабисти, които очевидно напълно в унисон с тази продукция, която се даваше до този момент, и винаги се е давала от Института от местоповедение, се опитват да обяснят събитията с политика. Поставя се акцент върху някакво тайно споразумение между Щатите и Израел за свалянето на иранския режим. От всички тези неща се вижда много силното безпокойство на Москва от евентуално падане на режима. Като основните акценти са, че това, което става в Иран – това не е революция, а това е външен заговор. Съвсем нормално при обяснение на такава драматична ситуация, каквато е в Иран, и то в една държава, която играе ключова роля в коалицията, която е под лидерството на Русия. Също така западната държава, която е, бих казал, ресорната за Иран, това е Германия- излезе с една позиция, в която се казва, че иранските власти трябва да зачитат правата на протестиращите. Вижда се едно безпокойство върху това, което ще стане, като най-вече се изразява на една позиция, която казва, че Германия винаги е седяла близо до Иран. Неслучайно сделката беше във формата „5+1“, тоест, тази единица беше на Германия. Наистина е много динамична ситуацията с Иран. Не е много ясно докъде, по какъв начин, как ще се ситуират нещата. Поне с днешна дата ние виждаме нападение основно върху две цели. Това са, първо, базите на басиджите. Това са иранските и ислямски доброволци, които са помощна армия на Корпуса на ислямските гвардейци. И второ, много силно са съсредоточени ударите срещу религиозните училища, което е символът на режима. Тоест, виждате, че освен икономически, има и чисто политически удари. - Това, което може да се извлече е, че водеща не е толкова намесата на САЩ. Имаше едно много старо правило за Близкия Изток. Сравнение между Иран и Саудитска Арабия – в Иран елитът, ръководството на държавата, е антиамерикански, но народът е проамерикански, тъй като си спомнят Дните на шаха. В Саудитска Арабия е точно обратното. В Саудитска Арабия елитът е проамерикански, докато обществото е антиамериканско. Тоест, всичко е с известна роля. Не толкова САЩ, не толкова Западът, колкото акцентът в изказването на Али Шамхани, е много силно фаворизиране на саудитския фактор, тоест използват се антисаудитските настроения в обществото като конкурент. Те самите го казват, че не толкова Америка, колкото Саудитска Арабия е опасната в дадения случай. Естествено, веднага се влиза в обръщението на Мохамед бин Салман, което очевидно със своите действия уплаши не само Саудитска Арабия, уплаши и целия регион. Поне на този етап мисля, че се усеща коя е основната заплаха. Това е опасността или по-скоро страхът от това да не загубят конкуренцията със Саудитска Арабия, който е регионалният фактор, а не толкова опасност от намеса на външните сили.   - Определено. Това, което се очакваше да се вдигне като жизнен стандарт в страната след сключването на сделката, което наистина беше голяма победа за иранската дипломация, лично за президента Рухани, за неговия външен министър, не се сбъдна. Очакваше се една огромна сума от 120 млрд. долара свежи пари да дойдат в икономиката на Иран. Това бяха замразените авоари в отделни части по света. Уви, не се оказа такава голяма сумата, тъй като САЩ продължават да налагат санкции срещу Иран. Въпреки опозицията на Европа по отношение на новирането на това споразумение с Иран, там също не бихме могли да кажем, че едва ли не, че всичко се е деблокирало между Европа и между Иран. И още нещо- огромната част от тези пари отидоха за военни разходи в отделни части на Близкия Изток. Споменах Ирак, Ливан, Сирия, Йемен. Нека да спомена, че в една от демонстрациите, която е била правена, демонстрантите са издигали протеста на командващи иранските сили в Близкия Изток. Това е човекът, който всъщност иска военна подкрепа, който осигурява тази военна подкрепа с иранските средства, с ирански военнослужещи. Точно той беше човекът, който убеди Москва да направи военната интервенция в Сирия на 30 септември 2015 г. Ако направим една малка сметка, отчетът, който направиха османците за финансовите разходи, ще видим, че Русия е изразходвала на ден около 1 млн. долара- нещо, което е много под реалната стойност за присъствието на руските войски в Сирия. Тоест, една от договорките е било именно Иран да плати основната тежест, да плати чека от руската военна интервенция. Ето това е обяснението защо част от демонстрантите ненавиждат този човек, който не само реализира силово военна външна политика на Иран, но също така и разполага с огромни средства, които идват директно от бюджета на държавата, а се вижда от тези млади безработни хора, че стандартът на живот е изключително нисък.   - Съвсем нормално е да има притеснение, Иран е голяма държава. Това е държава с 80 милионно население, държава с огромни икономически възможности, държава, която има невероятни енергоресурси в своите недра. И всяка една много рязка смяна на режима няма как да не предизвика някакви сътресения. Иран е част от много силно очерталата се коалиция между два основни лагера. Така че, ние трябва много внимателно да следим процесите и трябва да сме наясно каква е конфигурацията. И във всички случаи България трябва да заеме една позиция на наблюдение.", "date": "2018.01.02", "title": "Проф. Владимир Чуков: Протестите в Иран трябва да се гледат с особено внимание"}
{"url": "http://epicenter.bg/article/Nov-danak-mozhe-da-oskapi-turisticheskite-noshtuvki-v-Gartsiya-/144209/4/0", "text": "Нов данък може да оскъпи туристическите нощувки в Гърция. Такса \"Престой\", която е в сила от 1 януари тази година, е в размер между 50 евроцента и 4 евро на стая за нощ. Тя се прилага за хотели и квартири, предава Дарик.  Гръцкото правителство ce нaдявa зa cмeтĸa нa нoвия нaлoг в xaзнaтa дa влязaт нaд 80 милиoнa eвpo. Хoтeлиepитe и тypoпepaтopитe обаче прогнозират, че новият данък ще нанесе тежък удар върху туризма. Според тях допълнителната такса ще намали тъpceнeтo и oбopoтa и ще доведе до зaгyбa нa xиляди paбoтни мecтa.  Зaĸoнът, пpeдвиждaщ вceĸи тypиcт, пoceтил Гъpция, да заплаща дoпълнитeлнo зa пpeбивaвaнeтo cи в xoтeл, бe пpиeт oщe пpeз мaй 2016 гoдинa, нo бe peшeнo тoй влeзe в cилa oт 1 янyapи 2018 гoдинa.  Дaнъĸ „Пpeбивaвaнe\" ce дължи eжeднeвнo oт тypиcтa зa изпoлзвaнeтo нa xoтeлcĸa cтaя, aпapтaмeнт или дpyгa ĸвapтиpa, дaвaна пoд нaeм c тaĸaвa цeл. Oт гocтитe нa пeтзвeзднитe xoтeли щe ce cъбиpa тaĸca oт 4 eвpo нa нoщ, пpи чeтиpизвeзднитe - 3 eвpo, при тpизвeзднитe - 1,5 eвpo. Πpи xoтeлитe c пo-ниcĸa oт тaзи ĸaтeгopия щe cъбиpa дaнъĸ пo 0,5 eвpo нa нoщ. Зa нaeмaнe нa aпapтaмeнт c eднa или двe cпaлни щe ce cъбиpa 0,25 eвpo, зa тeзи c тpи cтaи - пo 0,5 eвpo и зa чeтиpи cтaйнитe aпapтaмeнти - пo1 eвpo нa нoщ.  Oт бpaншa cмятaт, чe нoвият дaнъĸ щe нaнece cилeн yдap въpxy вaжнaтa зa cтpaнaтa тypиcтичecĸa индycтpия, който ще нaмaли нeйнaтa ĸoнĸypeнтocпocoбнocт. Eĸcпepти ca нa мнeниe, чe вмecтo пeчaлбa зa дъpжaвaтa, нoвoтo дaнъчнo нaтoвapвaнe въpxy тypиcтичecĸия пpoдyĸт щe нaмaли пpиxoдитe oт ceĸтopa c 435 млн. eвpo, пopaди нaмaлeнo тъpceнe, кaĸтo и че ще дoвeдe дo зaгyбa нa xиляди paбoтни мecтa.  \"Данъкът ще намали търсенето и конкурентоспособността на гръцкия туристически продукт. Независимо дали пряко, ако бъде прехвърлен на потребителите, което означава, че цените ще се покачат, или непряко, ако бъде абсорбиран от хотелите, което значи, че приходите им автоматично ще спаднат, след тях и финансовите им резултати, което ще намали инвестициите и ще доведе до по-ниски оценки за качеството на предлаганата услуга\", казва Йоргос Цакирис, председател на Гръцката хотелиерска камара.  Според проучване на консултантската компания Grant Thornton новият данък ще повиши средната цена на стая с 1.9%, което ще намали търсенето и това ще доведе до спад от 2.5% или 435 млн. евро в приходите на хотелите. Според проучването новият данък ще унищожи и 6000 работни места.  Данъкът ще ограничи дългосрочно развитието на туристическия бизнес и истинските му последствия ще се усетят след около три години, заяви председателят на Гръцката туристическа конфедерация Янис Рецос: \"Пълният мащаб на последствията няма да се види през 2018 г., тъй като много договори и резервации са вече сключени. Гърция вече е смятана за скъпа дестинация в сравнение с конкуренцията. Когато геополитическата ситуация в държави като Турция и Египет спре да работи в полза на Гърция, туризмът ще се изправи пред проблеми\".  B Гъpция тypизмът дaвa oĸoлo 20% oт бpyтния вътpeшeн пpoдyĸт нa cтpaнaтa, ĸaтo в тaзи индycтpия зa зaeти 1,3 милиoнa дyши. Oчaĸвa ce през 2018 гoдинa cтpaнaтa дa бъдe пoceтeнa oт oĸoлo 30 милиoнa чyждecтpaнни тypиcти, ĸoитo щe пoxapчaт cpeднo пo 600 eвpo.  ", "date": "2018.01.02", "title": "Нов данък може да оскъпи туристическите нощувки в Гърция "}
{"url": "http://epicenter.bg/article/Otkriha-2-mln--aktsizni-banderoli-v-taynitsi-na-kamion/144184/3/0", "text": "Акцизните бандероли са открити при митническа проверка в тайници на камион с чуждестранна регистрация, управляван от молдовски гражданин. Товарният автомобил с влекач е пристигнал на Митнически пункт \"Капитан Андреево\" на трасе „Входящи товарни автомобили\" на 22.12.2017 г. със стоки от Турция за Латвия през България, съобщиха днес от Агенция \"Митници\".   Пред българските митнически служители шофьорът е заявил, че не пренася други стоки, валута или лични вещи, освен декларирания товар. При извършената митническа проверка на камиона със специализирана рентгенова апаратура, митническите служители установяват подозрителна плътност и съдържание в две зони на ремаркето. При последвалата физическа проверка, митническите служители откриват в тези зони специално изградени тайници, които представляват двойно дъно на два шкафа за инструменти. В тайниците са открити общо 73 пакета, обвити с кафява хартия и съдържащи по-малки пакети с общо 2 190 000 броя акцизни бандероли за тютюневи изделия с надписи на Беларус.   Акцизните бандероли са иззети с протокол. Срещу шофьора на камиона-молдовски гражданин с инициали V.S. е съставен акт за нарушение на Закона за митниците. Товарният автомобил е задържан като средство, послужило за укриване и превозване на акцизните бандероли през държавната граница на страната без знанието и разрешението на митническите органи. Работата по случая продължава.", "date": "2018.01.02", "title": "Откриха 2 млн. акцизни бандероли в тайници на камион"}
{"url": "http://epicenter.bg/article/Zhena-udari-s-chiniya-piyaniya-si-mazh--toy-pochina/144186/3/0", "text": "54-годишен мъж е бил намерен мъртъв на 1 януари в дома си в село Черноземен, съобщиха от ОД на МВР-Пловдив. В новогодишната нощ Стоян Ненчев се прибрал почерпен, а съпругата му Димитринка му вдигнала скандал. Вбесената жена го ударила с чиния по главата.   Ненчев получил рана на слепоочието, но линейка така и не била повикана. На следващата сутрин открили трупa му, който е бил откаран в Съдебна медицина. Аутопсията обаче е показала, че ударът по главата не е бил фатален, а причината за смъртта е сърдечна недостатъчност.   В деня преди празника Ненчев прекалил сериозно с алкохола, а в същото време вземал и лекарства за сърце. Комбинацията се оказала смъртоносна. Съпругата е задържана в районното в Хисаря. Образувано е досъдебно производство.", "date": "2018.01.02", "title": "Жена удари с чиния пияния си мъж, той почина"}
{"url": "http://epicenter.bg/article/Mitnichar-prisvoil-nad-200-000-evro-po-tri-vodeni-ot-nego-dela/144199/3/0", "text": "Състав на Хасковския окръжен съд потвърди мярката за неотклонение \"задържане под стража\" на Свиленградския районен съд спрямо разследващия митнически инспектор Димитър Манчев, който е обвинен за присвояване на 100 000 турски лири, веществено доказателство по досъдебно производство.   Манчев, който е работил в Свиленград към поделението на митница Бургас, бе задържан преди Коледа. Причината бе предполагаемата злоупотреба с турските парични средства, предмет на валутно престъпление.   Днес бе делото пред въззивната съдебна инстанция. Прокурорът Антон Стоянов посочи в заседанието, че по досъдебното производство срещу служителя са били събрани данни, според които обвиненият е присвоил общо над 200 000 евро по три водени от него дела. Защитата поиска домашен арест за Манчев.   Преди да стане разследващ митничар, той е бил подполковник от българската армия и е участвал в мисии в Афганистан, за което е получил медал от НАТО, изтъкнаха адвокатите му. Съдът обаче прие аргументите на държавното обвинение, че той може да се укрие или извърши друго престъпление, предаде БТА. Решението не подлежи на обжалване.", "date": "2018.01.02", "title": "Митничар присвоил над 200 000 евро по три водени от него дела"}
{"url": "http://epicenter.bg/article/Izvanredno--Otkriha-5-trupa-v-kashta-v-Novi-Iskar-/144210/3/0", "text": "Двама мъже, две жени и момче са открити мъртви в жилище в Нови Искър, съобщиха от МВР.   Днес следобед патрули на полицията дошли на адреса след сигнал на мъж, че не може да се свърже със свой близък, с когото обикновено са в редовен контакт.   На място се извършва оглед.   Предстои изясняване на причините, довели до смъртта на обитателите на имота. По първоначална информация става дума за убийство.   От \"Спешна помощ\" са съобщили пред Нова телевизия, че по телата на убитите има следи от насилие.     \"Работим по всякакви версии\", каза още той и отказа да коментира повече подробности, за да няма спекулации.", "date": "2018.01.02", "title": "Извънредно! Откриха 5 трупа в къща в Нови Искър "}
{"url": "http://epicenter.bg/article/Kola-padna-v-izkop-za-metroto-v-Sofiya--dve-zheni-postradaha-/144211/3/0", "text": "Две жени са в болница след зрелищна катастрофа в столичния квартал „Овча купел”, съобщи bTV, като се позова МВР. Колата им паднала в изкоп за третия лъч на софийското метро.  Инцидентът е станал минути след 12 ч. днес. „Форд Фиеста”, управляван от 60-годишна жена, паднал по таван в 10-метров изкоп.  Охранителят на обекта разказа, че колата е прелетяла през оградата без никакъв опит да спре. По думите му работниците бързо са измъкнали двете жени от автомобила, а скоро след това са дошли и линейки. Возилото е извадено с кран, а шофьорката и нейната над 80-годишна майка са откарани във Военна болница.  Те са пострадали леко, като едната е с травми на китката и гръдния кош, а другата е с травма на ключица. Като вероятни причини за инцидента се сочат несъобразена скорост или отказали спирачки.  ", "date": "2018.01.02", "title": "Кола падна в изкоп за метрото в София, две жени пострадаха "}
{"url": "http://epicenter.bg/article/Politsiyata-izdirva-zhena-vav-vrazka-s-petornoto-ubiystvo-v-Novi-Iskar-/144213/3/0", "text": "Във връзка с тежко криминално престъпление, полицията издирва Кети Николова Кюхова, на 44 години.  По информация на bTV тя се издирва във връзка с убийството в Нови Искър.   Съседи твърдят, че тя е роднина на част от жертвите.   Хората, които разполагат с информация за търсената жена, ще помогнат за издирването й като позвънят на тел. 112 или в най-близкото поделение на МВР.   Пет трупа - на двама мъже, две жени и момче, са били открити в къща в Нови Искър днес следобяд. Малко след 16 часа е бил получен сигнал от мъж, че не може да се свърже по телефона със свой близък, с когото са в редовен контакт.   Към адреса в Нови Искър са изпратени патрули от Второ РУ-СДВР. В къщата са открити общо пет тела. Два от труповете са на мъж и жена на възраст около 60 години, другите са на жена и мъж около 20 години и момче на 12 години. На място се извършва оглед.  Главният прокурор Сотир Цацаров и директорът на Националната следствена служба Борислав Сарафов са в Нови Искър.", "date": "2018.01.02", "title": "Полицията издирва жена във връзка с петорното убийство в Нови Искър "}
{"url": "http://epicenter.bg/article/Vizhte-dve-ot-zhertvite-na-brutalnoto-ubiystvo-v-Novi-Iskar--snimki-/144214/3/0", "text": "Две от жертвите в Нови Искър са брат и сестра, предаде Канал 3. В късния следобед днес полицията откри 5 тела в къща в града.  Жертвите са баща, баба, двамата младежи и приятелят на момичето, който е 18-годишен. Приятелите на момчето, който е от Нови Искър заявиха, че е кротък и не е имал проблеми, с момичето са заедно от година и половина. Дошъл е да празнува Нова година с тях, за последно се чули малко преди полунощ на 31 декември.  По-рано се съобщаваше за починало 12-годишно дете.  Работи се по всички версии - от тежък инцидент до петорно убийство.  По непотвърдена информация майката също е била в къщата на Нова година, но е напуснала дома.   . Съседи твърдят, че тя е роднина на част от жертвите. Това в последствие беше потвърдено от МВР.   По последна информация и петимата души, открити мъртви в къщата, където посрещнали Нова година, са били застреляни. Жертвите са пет  - баща, син, дъщеря на съпругата, младеж - неин приятел и възрастна жена – майка на съпругата. Те са открити хладнокръвно застреляни с по един изстрел, заедно с кучето, вероятно в новогодишната нощ.   Издирваната е живеела на съпружески начала с един от убитите. Издирва се и джип БМВ Х5. Хората, които разполагат с информация за търсената жена, ще помогнат за издирването й като позвънят на тел. 112 или в най-близкото поделение на МВР. Анонимността е гарантирана.  ", "date": "2018.01.02", "title": "Вижте две от жертвите на бруталното убийство в Нови Искър (снимки)"}
{"url": "http://epicenter.bg/article/Tsatsarov-s-goreshti-razkritiya-za-klaneto-v-Novi-Iskar--razkaza-kak-e-stanala-tragediyata/144216/3/0", "text": "Изпратените на адреса патрули намерили в къщата общо пет тела. Жертвите са мъж на средна възраст, неговият син Георги (20 г.), доведената му дъщеря Нанси (16 г.), приятелят на момичето (18 г.) и нейната баба по майчина линия (72 г.). Това съобщиха главният секретар на МВР Младен Маринов и главният прокурор Сотир Цацаров, съобщава Нова телевизия. Всички жертви са убити е по един изстрел. Застрелян е и семейният домашен любимец - куче, порода немска овчарка. Предполага се, че жестокото престъпление е извършено на 31 декември вечерта.  Майката на Нанси - Кети Николова Кюхова, на 44 години, се издирва, съобщават от МВР. Оттам разпространиха и снимка на жената.  Проверка на БЛИЦ разкри, че на името на Кети Кюхова има регистрирано едно дружество с няколко запора. По думите на Младен Маринов става дума за семейство, което живее в къщата от около година, след като се е преселило от София. Убитите са баща, неговият син, дъщерята на съпругата му, още един младеж и майката на съпругата, която е родена през 1945 г. и е почти неподвижна жена. Те са убити с по един изстрел с малокалибрено оръжие.  Застреляно е и кучето им. Обявена е за издирване жената, начело на семейството, живяла на съпружески начала с убития мъж и чиято майка е убита. Издирва се и автомобил БМВ Х5.  \"Къщата на смъртта\"  Цацаров каза, че предстои оглед по светлата част на денонощието. Текат начални следствени действия. Главният прокурор тепърва ще стартира следствието. Все още не е намерено оръжие, огледът продължава. Той не уточни дали става дума за убийство или самоубийство. Смята се, че убийството е станало по време на новогодишната нощ.  Целият състав на СДВР е ангажиран в работата по случая в Нови Искър, заяви на брифинг главният прокурор Сотир Цацаров, съобщиха от пресцентъра на МВР. Касае се за семейство, което от около 1,5 година се е преселило от София.  Става въпрос безспорно тежко криминално престъпление, извършено хладнокръвно. Продължава активната работа за изясняване на евентуални криминални връзки, минало, регистрации и други данни. Работи целият капациет на столичната полиция, допълни главният прокурор.  За издирване е обявена жена, която е живяла на съпружески начала с един от убитите. За издирване е обявен и автомобил БМВ Х 5, собственост на семейството, който липсва от мястото на престъплението, поясни главниятсекретар на МВР главен комисар Младен Маринов. Към момента все още не е намерено оръжие, но не е изключено това да се случи при продължаването на огледа в хода на процесуално-следствените действия. Тепърва ще се уточняват свидетели. На този етап не е изведена водеща версия и е преждевременно да се говори за убийство и самоубийство.  От МВР уточняват, че повече информация по случая ще бъде предоставена след приключването на действията на експертите.   Хората, които разполагат с информация за търсената жена, ще помогнат за издирването й като позвънят на тел. 112 или в най-близкото поделение на МВР. Анонимността им е гарантирана.  ", "date": "2018.01.02", "title": "Цацаров с горещи разкрития за клането в Нови Искър, разказа как е станала трагедията"}
{"url": "http://epicenter.bg/article/Banskalii-blokirat-patya-za-Gartsiya-na-4-yanuari-/144183/2/0", "text": "Банскалии ще блокират пътя за Гърция на 4 януари. Те правят протест успоредно с този, който бе свикан от екологични НПО-та в София, предава Канал 3. Кметът на планинския град Георги Икономов излезе днес със специален призив в социалната мрежа.  \"Скъпи съграждани, уважаеми жители на региона, приятели! Псевдоеколозите продължават да тиражират лъжи и свикват протестно шествие на 4 януари в София срещу решението на Правителството за промяна на Плана за управление на Национален парк \"Пирин\".  Нека не стоим безучастни и да им отговорим както се полага! Призовавам ви да се се съберем отново при Симитли на 4 януари и да изразим нашият протест срещу Зелената мафия. Нека подкрепим Правителството и неговото решение, с което се дава зелена светлина за развитието на Банско като световна ски-дестинация и курорт от европейска величина,и дава старт за развитието на зимния туризъм в цяла България.  Очаквам ви на 4 януари тази година в 18 часа на разклона при Симитли!\", написа Икономов.  В София на жълтите павета пък се канят да протестират \"зелени активисти\". Преди Нова година те отново направиха протест и блокираха Орлов мост. В първите им редици пък имаше много активисти на невлязлата в парламента партия \"Да, България\" на Христо Иванов.  ", "date": "2018.01.02", "title": "Банскалии блокират пътя за Гърция на 4 януари "}
{"url": "http://epicenter.bg/article/Boyan-Chukov--Evropa-e-otredila-na-Balgariya-ogranichena-rolya-po-vreme-na-predsedatelstvoto-na-ES/144190/2/0", "text": "Една любопитна статия във френското издание   от 28 декември 2017 г. Тя е посветена на председателството на България на Съвета на Европейския съюз.   Нашата страна е сравнена по важност в Европейския съюз с Естония, която до този момент председателстваше ЕС. На България е отредена „ограничена роля“. Нашата страна ще се съсредоточи „в техническа подготовка на текстове, които ще се съгласуват с Европарламента с цел те да бъдат дискутирани“. Големите държави и Доналд Туск „оставят в свои ръце лостовете за управление на големите досиета“.   Според френското издание „България си е поставила за цел да бъдат задълбочени отношенията със Западните Балкани“. Ключов момент в статията е: „Няма да има нови членства. Желанието да се създадат нови връзки с този регион за защита от руските и турските заплахи и влияние са споделени (между България и страните членки на ЕС). Но страните от Запада ще бъдат внимателни това досие да не се обвърже с въпроса за бъдещо членство в ЕС, дебат, който те считат за прибързан и политически...не на време“. P.S. Хубаво е все пак да знаем по какъв начин ни оценяват и третират в ЕС. Какви оценки се дават \"за водещата роля на България на Балканите\". В действителност става въпрос за снизходително пренебрежение... Но вина за това отношение имат и управляващите в София. Никой не уважава \"пуделите\"... А що се касае до желанието на Пентагона да натовизира Западните Балкани...то това американско желание е представено като българска цел.  ", "date": "2018.01.02", "title": "Боян Чуков: Европа е отредила на България ограничена роля по време на председателството"}
{"url": "http://epicenter.bg/article/Krum-Zarkov--Vetoto-na-prezidenta-e-argumentirano--Nadyavam-se-inatat-na-GERB-da-otstapi-pred-argumen/144191/2/0", "text": "\"Корупцията е бичът на нашето общество. В ГЕРБ също има юристи и политици, които разбират, че антикорупционният закон няма да проработи. Надявам се, че инатът ще отстъпи пред аргументите.\" Това заяви зам.-председателят на ПГ на „БСП за България“ Крум Зарков пред БНР. Според него ветото на президента върху антикорупционния закон е аргументирано, очаквано и нормално.   Зарков подчерта, че по време на дебата за този закон - още от лятото до приемането на закона, никой, освен управляващите, не е казал и една добра дума за него. „Президентът подчертава, че този закон има един огромен дефект – разпоредбите в него няма да постигнат целта, която е заложена – ефективната борба с корупцията“, каза още народният представител. Той обясни, че на сайта на президентството са качени подробни мотиви за ветото, като в тях няма и нито дума за това, че председателят на този орган ще се избира от парламента.   „Поставен е принципно въпросът за конституирането на този орган. Позицията на БСП е, че ако шефовете на този антикорупционен орган се определят от управляващото мнозинство и всеки един момент могат да бъдат отзовани от него, това ще политизира органа“, каза още Зарков. По неговите думи органът е рекламиран като единен, независим и антикорупционен, а става ясно, че няма да е нито едно от трите. „Това поставя под въпрос и целия смисъл на неговото съществуване. В България трябва да се научим, че когато има проблем, не трябва да го замитаме под килима“, коментира зам.-председателят на парламентарната група на левицата.  По повод публикациите в три чужди медии в навечерието на европредседателството, представящи ни като най-бедната, корумпирана страна със срината медийна среда, Зарков коментира: „Не трябва да се притесняваме от публикациите, а от факта, че това, което пише в тях, до голяма степен е истина!“ Според него не трябва да се говори за председателството, като за мантра, която да потуши всички скандали и за шест месеца да стоим мирно, за да не се изложим пред чужденците. „Председателството насочва прожекторите към нас, но те не осветяват само розовата част, а сме пред прожекторите такива, каквито сме. Не е срамно, че имаме проблеми. Срамно е, че не искаме да ги решаваме. Променим ли го, това ще е големият знак, че България е европейска държава“, каза още Крум Зарков.", "date": "2018.01.02", "title": "Зарков: Ветото на президента е аргументирано. Надявам се инатът на ГЕРБ да отстъпи пред аргументите!"}
{"url": "http://epicenter.bg/article/Bozhidar-Dimitrov--Sled-dogovora-s-Makedoniya-na-Balkanite-shte-se-poyavi-vtora-balgarska-darzhava/144192/2/0", "text": "\"Във външната политика България отбеляза много успехи и аз искам да изведа на преден план най-големия. Този, за който съм бленувал десетилетия наред – началото на разгрома на онази измислена и антибългарска идеология, наречена македонизъм!\" Това заяви в интервю за Агенция „Фокус“ историкът проф. Божидар Димитров, правейки обзор за изминалата 2017 г.   „С подписването на договора с Македония, който предстои да бъде ратифициран, македонизмът ще приключи след няколко години и на Балканите ще се появи втора българска държава. 1,5 млн. души ще се върнат към българската си същност. Има много нации, които имат две държави и България ще се нареди в техния списък“, посочи проф. Димитров.   Според него през изминаващата вече 2017 г. не е имало събитие, което да „разтресе държавата“. „Имаше само скандали, както ги наричат журналистите, но това не са никакви скандали от гледна точка на съдържанието им. Не може да бъдат скандал препирните дали втора или трета е братовчедката на Делян Добрев в Хасковската община. Това не е сериозно и в сериозни държавни такива неща не се дебатират, но то отне много време. Дали този е такъв, а онзи – онакъв, пълни глупости. Мисля, че нарочно се измислят подобни неща, за да има с какво да бъде занимавана публиката“, смята историкът.  „Вотът на недоверие – същото. Правят го само, за да маркират някаква активност. Почетният председател на една от партиите им каза да не се занимават с глупости, тъй като не са готови. Каза им: „Представете си какво ще стане, ако мине. Може ли да управлявате? Естествено – не. Няма с какво и с кого“, допълни още той.", "date": "2018.01.02", "title": "Божидар Димитров: След договора с Македония на Балканите ще се появи втора българска държава"}
{"url": "http://epicenter.bg/article/Kabinetat-priema-sporna-konventsiya-za-priznavane-na--quot-tretiya-pol-quot--zree-ogromen-skandal-s-patriotite-/144195/2/0", "text": " научи Епицентър.БГ. Като точка 6 е включен  Проект на решение за предложение до Народното събрание за ратифициране на Конвенцията на Съвета на Европа за превенция и борба с насилието над жени и домашното насилие, подписана на 24 април 2016 г.\"   Става въпрос за т.нар.   На   който призова за широк обществен дебат по темата.  В свое изказване, пак преди Нова година, правосъдният министър  . В края на ноември заместник-министърът на правосъдието  На специална среща в МП, Ахладова е уверила директора на Европейския институт за равнопоставеност на половете Вергиния Лангбак, че възможността за прилагането на    Според ВМРО, които излязоха с нарочна декларация срещу ратификацията на конвенцията, \"под хуманното, защитаващо правата на хората заглавие „Конвенция на Съвета на Европа за превенция и борба с насилието над жени и домашното насилие“, известна като    ВМРО – Българско национално движение категорично се противопоставяме на ратифицирането на този документ. Под заглавие за домашното насилие   Тя съдържа редица , правото на свободно вероизповедание и др. училища ще подлежат на санкции,    Войводите изтъкват, че      Така че не сме само ние единствени - цяла Източна Европа е „взривена“ от Истанбулската конвенция, подчертават от ВМРО.  Под хуманното, защитаващо правата на хората заглавие „Конвенция на Съвета на Европа за превенция и борба с насилието над жени и домашното насилие“, известната като Истанбулска Конвенция се налагат учебни програми за изучаване на хомосексуализъм и травестизъм и се създава възможност за налагане на еднополови „бракове“.  Ние от ВМРО – Българско национално движение категорично се противопоставяме на ратифицирането на този документ.  Под заглавие за домашното насилие Конвенцията налага учебни програми за изучаване на „нестереотипни роли на пола“ като хомосексуализъм и травестизъм. Тя съдържа редица скандални текстове, атакуващи такива основополагащи категории за българите, като мъжки и женски пол, семейство от мъж и жена, правата на родителите, правото на свободно вероизповедание и др.  Истанбулската конвенция също така насърчава изучаване на „нестереотипни роли на пола“ като хомосексуализъм, травестизъм и др. подобни, и то на всички образователни нива – от детската градина до университетите.  Член 3 например въвежда определение за пол и полова идентичност като нещо различно от биологичния пол на човека:  „Пол означава социално изградени роли, поведения, дейности и характеристики, които определено общество смята за подходящи за жените и мъжете“.  На практика това дава възможност за узаконяване на еднополовите бракове - ако един от двамата брачни партньори при законно сключен брак смени своя пол, автоматично според Истанбулската конвенция се създава еднополово „семейство“.  А както е известно, Българската конституция признава пол мъж и жена и семейство от мъж и жена. Това означава да се даде възможност за осъдително решение от Европейския съд по правата на човека срещу България, ако бъде ратифицирана тази Конвенция, която уж се занимава само с домашното насилие.  Гласуването на Истанбулската конвенция ще задължи България да дава статут на бежанец на всеки чужденец с „особености на пола“. С други думи, всеки транссексуален от трета държава може да получи гарантиран статут на бежанец у нас, тъй като в родината си е преследван заради „особености на пола“.  Междувременно в писмо до заместник министър-председателя по обществен ред и сигурност Красимир Каракачанов над 30 граждански, християнски и други организации за защита на семейството се обърнаха с молба за недопускане на ратификация на Истанбулската конвенция.  Поради цялата сложност на ситуацията вицепремиерът, който е и лидер на ВМРО – Българско национално движение, Красимир Каракачанов даде отрицателно становище на скандалните текстове в съгласувателната междуведомствена процедура, като пусна и писмо до Началника на кабинета на премиера Бойко Борисов, в което категорично се противопостави на приемането на тази Конвенция. В писмото се настоява тя да бъде подложена на широк обществен дебат и едва тогава да бъде разглеждана по същество.  Едно от сериозните негативни последствия от въвеждането на „социален пол“ е зачестилата практика транссексуални мъже-спортисти да се състезават в женски дисциплини и да доминират сред жените при вдигането на тежести, бягането, борбата, колоезденето, американския футбол, баскетбола, смесените бойни изкуства и др.  Училища ще подлежат на санкции, ако не позволяват на момчетата, които се идентифицират с женския пол, да използват тоалетните и баните на момичета и обратно.  Истанбулската конвенция ще доведе до обвинения в насилие срещу родители, ако откажат да третират своето момиче като момче, при положение че дъщеря им е пожелала това. В такъв случай родителите ще загубят и правото си да образоват децата си в съответствие с техните морални убеждения.  Разпоредбите на Истанбулската конвенция ще нарушат също свободата на религията. Те ще принудят свещенослужителите, които са обвързани с абсолютно задължение за тайна на изповедта, да нарушат своята религиозна свобода.  Конвенцията има за цел да премахне всяка „традиция, основаваща се на стереотипни роли на половете“. Двойственият възглед за човечеството (мъжко-женско), в т.ч. и бракът, може да бъдат окачествени като „традиция, основана на стереотипни роли на половете“ в учебни програми.  Всички тези двусмислени и спорни трактовки ще бъдат тълкувани именно от механизъм за мониторинг, който би могъл да подкопае националната компетентност и да отвори врата за атака към Българската конституция специално в частта за брака и семейството, посочват организациите в писмото си до Каракачанов. Те обръщат внимание на факта, че днес насилието срещу жени и домашното насилие представляват престъпление във всички държави-членки на Европейския съюз. Само една част от тези страни са ратифицирали спорната Конвенция от Истанбул. Много от тях изразяват опасения, свързани с потенциалното бъдещо правно тълкувание на текстовете, включени в нея.  Междувременно Словакия е спряла всяко движение за ратификация след остра полемика. След опит да бъде тихомълком гласувана разгорещени дебати се разгарят и в Хърватия, която също отхвърля Истанбулската конвенция. Същото се случва и в Латвия.  Унгария категорично и окончателно е отказала ратификация. Така че не сме само ние единствени - цяла Източна Европа е „взривена“ от Истанбулската конвенция.  1. Учебен материал за „нестереотипни роли на пола“ в официалните учебни програми  Чл. 14, ал. 1. Страните предприемат, където е подходящо, необходимите стъпки за включване на съобразен с развиващите се възможности на учащите се учебен материал по въпроси като равнопоставеност между жените и мъжете, нестереотипни роли на пола, взаимно уважение, ненасилствено разрешаване на конфликти в междуличностните отношения, насилие над жените, основано на пола, и право на лична неприкосновеност, в официалните учебни програми и на всички образователни равнища.  Приемането на Истанбулската конвенция може да доведе до изучаване на „нестереотипни роли на пола“ като хомосексуализъм, травестизъм и др. на всички образователни нива – от детската градина до университетите.  2. Изкореняване на традиции, основани на „стереотипните роли за мъжете и жените“  Гл. 1, ч. 4, ал. 3. Страните предприемат необходимите мерки за насърчаване на промени в социалните и културни модели на поведение на жените и мъжете с цел изкореняване на предразсъдъци, обичаи, традиции и всякакви други практики, основани на идеята за малоценност на жените или на стереотипни роли за жените и мъжете.  Традиционните роли на жената и мъжа се приемат като основа на предразсъдъци и ще бъдат подложени на законен институционален натиск, ако бъде гласувана Истанбулската конвенция.  3. Насърчаване на промени в поведенческите модели на жените и мъжете  Гл. 3, чл. 12, ал. 1. Страните предприемат необходимите мерки за насърчаване на промени в социалните и културни модели на поведение на жените и мъжете с цел изкореняване на предразсъдъци, обичаи, традиции и всякакви други практики, основани на идеята за малоценност на жените или на стереотипни роли за жените и мъжете.  Традиционните роли на мъжкия и женския пол ще бъдат подложени на натиск за поведенчески промени в социалните и културните модели – натиск, който засега се нарича „насърчаване“.  4. Статут на бежанци за хора с „особености на пола“  Гл. 7, чл. 60, ал. 2. Страните осигуряват тълкуване, отчитащо особеностите на пола, на всяко от основанията на Конвенцията, а когато бъде установено, че преследването, от което се опасява лицето, е на едно или повече от тези основания, кандидатите следва да получават статут на бежанец съгласно съответните приложими инструменти.  Гласуването на Истанбулската конвенция ще задължи България да дава статут на бежанец на всеки чужденец с „особености на пола“. С други думи всеки травестит в Иран, например, може да получи гарантиран статут на бежанец у нас, тъй като в родината си е преследван заради „особености на пола“.  5. Въвежда се постоянен механизъм за мониторинг  Гл. 9, чл. 66. Експертна група за действие срещу насилието над жени и домашното насилие  ал.1. Експертната група за действие срещу насилието над жени и домашното насилие (наричана по-нататък „GREVIO“) следи за изпълнението на настоящата Конвенция.  Гл. 9, чл. 68, ал. 1. Страните представят пред Генералния секретар на Съвета на Европа доклад за законодателни и други мерки, въвеждащи в сила разпоредбите на настоящата Конвенция, съставен на основата на изготвен от GREVIO въпросник, който да бъде разгледан от GREVIO.  Гл. 9, чл. 68 ал. 4. GREVIO определя подходящите средства за провеждане на тази процедура по мониторинг. Тя може по-специално да приеме въпросник за всеки кръг на оценяване, който да служи като основа за процедурата на оценка на изпълнението от страните. Този въпросник се изпраща до всички страни. Страните отговарят на въпросника, както и на всяко друго искане за информация от GREVIO.  С други думи ЛГБТ активистите у нас ще получат още една законна властова позиция за атака срещу единствените два пола - мъжки и женски, за атака срещу традиционното семейство и за налагане на хомосексуалния модел с подкрепа на държавата. Още един Български хелзинкски комитет, подкрепен законодателно от държавата, за да работи срещу гражданите.  ", "date": "2018.01.02", "title": "SOS! Кабинетът приема конвенция за признаване на \"третия пол\", зрее огромен скандал с патриотите!"}
{"url": "http://epicenter.bg/article/Tsyaloto-semeystvo-na-Simeon-II-posreshtna-Nova-godina-v-Balgariya/144203/2/0", "text": "\"За 80-тия си юбилей Цар Симеон беше зарадван с нов подарък- Царското семейство го изненада като всички се събраха отново заедно да прекарат коледните и новогодишни празници в Боровец\". Това съобщи сайтът на Симеон II Кингсимеон.бг.   От Лондон пристигнаха Княз Кирил и децата му Мафалда, Олимпия и Тасило. От Мадрид – князете Кубрат и Константин-Асен, заедно със семействата си, Княгиня Мириам с князете Борис и Белтран, а още от преди Коледа в Боровец със семейството си е Княгиня Калина. Преди да отпътуват към “Царска Бистрица” на 27 декември 2017 г., Царят и семействата на князете Кубрат и Константин – Асен  си направиха снимка пред възпоменателната плоча за Княз Кардам в парка “Врана”. През 2014 г., когато Князът беше в кома в дома си в Мадрид, по случай неговия 50-ти юбилей, по инициатива на обществен клуб “Корона” беше посадена брезова горичка от 50 дървета. Веднага след това отидоха в Боровец, където с нетърпение ги очакваше да ги посрещне Царица Маргарита. Днес, 2 януари 2017 г. Царското семейство присъства на водосвет за здраве и успехи през новата година, който беше отслужен в православния параклис в Царска Бистрица “Свети Йоан Рилски Чудотворец”. Той е построен от Цар Симеон и осветен през 2006 година на мястото, където се венча Княгиня Калина. Така семейството отбеляза и 15 години от сватбата на Княгинята и г-н Китин Муньос, които се навършиха на 26 октомври 2017 година.", "date": "2018.01.02", "title": "Цялото семейство на Симеон II посрещна Нова година в България"}
{"url": "http://epicenter.bg/article/Varna-otbelyazva-s-praznichna-programa-Bogoyavlenie-i-170-godini-ot-rozhdenieto-na-Botev-/144204/2/98", "text": "На 6-ти януари Варна ще отбележи Богоявление и 170 години от рождението на Христо Ботев. Празничната програма започва в 8,30 ч. в катедралния храм „Св. Успение Богородично“, където ще бъде отслужена тържествена богоявленска литургия. От 10:00ч. на площад „Св. Св. Кирил и Методий” ще се проведе военен ритуал – благославяне на частите и техните бойни знамена.   В 10,30ч. от Катедралния храм започва празничното шествие, което ще премине през пл. „Независимост“, бул. „Княз Борис I“ и пешеходната част на бул. „Сливница“ до Алеята на възрожденците в Морската градина. В 10:50ч. пред паметника на Христо Ботев ще бъдат положени венци и цветя с военен ритуал. От 11:30ч. на буна 1 ще започне Великият богоявленски водосвет. Организатори на тържествата са Община Варна, Военноморските сили и Варненската и Великопреславска митрополия.  По повод честването от 9:45ч. до приключване на мероприятието (около 11:00 часа), ще бъде преустановено движението на бул. „Мария Луиза” - в частта от пл. „Св. Св. Кирил и Методий” до кръстовището с ул. „Шипка”; бул. „Владислав Варненчик” - в отсечката от кръстовището с бул. „Съборни” до пл. „Св. Св. Кирил и Методий”; бул. „Христо Ботев” - от кръстовището с ул. „Кракра” до кръстовището с ул. „Бачо Киро”. Сутринта от 8:00 часа до около 11ч. ще бъде освободена от автомобили и таксиметровата стоянка пред Катедралния храм „Свето Успение Богородично“.  ", "date": "2018.01.02", "title": "Варна отбелязва с празнична програма Богоявление и 170 години от рождението на Ботев "}
{"url": "http://epicenter.bg/article/56-chuzhdi-zhurnalisti-pristigat-v-Balgariya-shte-predsedatelstvoto-na-ES/144205/2/0", "text": "Представители на 56 световни медии пристигат у нас за откриването на българското председателство на Европейския съюз. Журналистите ще бъдат на посещение в България от 10 до 14 януари, става ясно от календара на европредседателството ни.   На 10 януари ще те присъстват на заседанието на Министерски съвет. От „Дондуков“ 1 обясниха, че ще им бъде предоставена и възможност да се запознаят и разговарят с всички български министри.   На следващия ден –11 януари представителите на международната журналистическа общност ще бъдат на официалната церемония, която ще се проведе в Народния театър „Иван Вазов“.   Извън официалните мероприятия, журналистите са поискали да разгледат забележителностите на София. Част от тях са пожелали да ги заведат в циганска махала в София, вероятно квартал „Факултета“, за да видят как живеят българските роми. Други пък настоявали да разгледат българската столица, но без придружители от държавни институции.   Вероятно част от чуждите журналисти ще нощуват в правителствената резиденция „Бояна“.   Новината за посещението на чуждите журналисти у нас идва на фона на многобройните и силно критични публикации за България в най-влиятелните европейски медии. В статиите страната ни е е описвана като „най-бедната и най-корумпирана“ в ЕС, в която управляващите потъпквали свободата на словото. Вестник „Ди Цайт“ твърди, че държавата ни е корумпирана, но е послушна и не създава проблеми на Германия в Европейския съюз.", "date": "2018.01.02", "title": "56 чужди журналисти пристигат на посещение в България"}
{"url": "http://epicenter.bg/article/Neno-Dimov--/144208/2/0", "text": "Към днешна дата няма заявено инвестиционно намерение за втори лифт в Банско, заяви в предаването \"Лице в лице\" по БТВ министърът на околната среда и водите Нено Димов.   \"Една начертана черта през буферната зона не може да има инвестиционно намерение. Смятам да привикам „Юлен“ да ми обясни какво означава това\", коментира Нено Димов появилата се в медиите схема за втори лифт в Банско.   Не мисля, че догодина може да започне строителството на втори лифт в Банско, смята екоминистърът. И подчерта, че процедурите са дълги, а ако се включи и съдебният контрол, те ще отнемат още повече време.   Запитан има ли напрежение в коалицията около втория лифт в Банско, министър Димов отговори: \"Правителството взе това решение и продължава напред. Естествено, че целите на правителството не може да бъде фокусиран върху този проект!\" Думите на Нено Димов бяха и по повод на изказване на лидера на \"Атака\" Волен Сидеров, казани в друго предаване на БТВ - \"Тази сутрин\". \"Не знам защо цялата държава се занимава с някакъв лифт? Ние не влязохме в управляващата коалиция не за лифтове, плажове и пързалки, а за да вдигнем доходите на хората\", бе казал Сидеров.   Нено Димов коментира и критиките от страна на зелените, че в Пирин ще бъдат изсечени петвековни мури, за да се построи втора писта. След като няма проект, как разбраха къде и какво ще бъде отсечено, риторично попита министърът. Нено Димов бе категоричен че парк Пирин няма да бъде застроен.   Министър Димов припомни, че утре във фейсбук в 12 ч. ще разговаря с всички, които се съмняват, че \"нещо лошо\" може да се случи с Пирин. \"Аз търся баланса между икономическото развитие и опазването на околната среда. Не търся консенсус, защото не може всички да бъдат доволни\", подчерта той.      ", "date": "2018.01.02", "title": "Нено Димов: Към днешна дата няма заявено инвестиционно намерение за втори лифт в Банско!"}
{"url": "http://epicenter.bg/article/Novo-zemetresenie-v-Gartsiya--pak-se-useti-i-u-nas-/144215/2/0", "text": "Земният трус, регистриран в 19:36 ч., е бил с магнитуд 4 по Рихтер, според данните на Националния институт по геофизика, геодезия и география към БАН. Според Европейско-средиземноморския сеизмологичен център магнитудът е бил 4,6, предаде бТв.  Епицентърът му е на 10 км североизточно от границата на Гърция с Македония при Стар Дойран и на 8 км северно от село Патарос.  Рано тази сутрин южната ни съседка бе разлюляна от трус с магнитуд 5,2 по скалата на Рихтер. Той беше най-силният в серия от около десет труса през цялата нощ.  Междувременно от Държавната агенция за метрологичен и технически надзор (ДАМТН) съобщиха, че ще бъдат извършени приоритетни проверки на язовирите у нас – по местата, където земетресението е било усетено.  Сформирани са допълнителни екипи от София, които ще подпомогнат регионалния Югозападен отдел на ДАМТН. Ще бъдат извършени извънредни проверки на язовирните стени и съоръженията към тях. Екипите ще бъдат съсредоточени в общините Петрич, Сандански, Струмяни, Кресна и Гоце Делчев.  Агенцията е информирала и собствениците по места да следят състоянието на управляваните от тях язовири и поддържа постоянен контакт с кметовете на населените места от региона.  ", "date": "2018.01.02", "title": "Ново земетресение в Гърция, пак се усети и у нас "}
