{"url": "http://epicenter.bg/article/Nikolay-Nikolov-vnasya-v-SO-podpiskata-sreshtu-travestitite-i-hamalite-v-ponedelnik/163125/2/0", "text": "Общинският съветник от БСП Николай Николов официално ще внесе в Столична община подписката срещу травеститите и хамалите в понеделник в 11,30 часа. За 8 дни в края на август той събра над 1000 подписа срещу травеститите и хамалите на бул. \"Христо Ботев\" и площад \"Македония\" в София. Заедно с подписката, Николай Николов ще входира и питане към кмета Йорданка Фандъкова с въпроси по темата. Преди да внесе подписката общинският съветник ще се включи в протеста с искания за строеж на ясли, детски градини и училища, който ще се проведе в 10,30 часа пред входа на Столична община. Протестът с настояване за решаване на проблема с недостига на места в детски градини и училища, както и за кадрови промени в Дирекция \"Образование\" в СО ще бъде подкрепен и от Младежката организация на БСП - София. Както е известно, в Международния ден на младежта, 12-и август, социалистите от Младежкото обединение към БСП - София организираха акция пред Столична община под мотото \"Място за всяко дете\". Тя беше насочена именно към проблема с недостига на места в детските градини в столицата и невъзможността на кмета Йорданка Фандъкова и нейния екип да се справят с него.    ", "date": "2018.09.09", "title": "Николай Николов внася в СО подписката срещу травеститите и хамалите в понеделник"}
{"url": "http://epicenter.bg/article/Volen-Siderov--Ako-byah-na-myastoto-na-Borisov-shtyah-da-smenya-vsichki-ministri/163082/2/0", "text": "\"  заяви пред Нова телевизия лидерът на \"Атака\" и председател на ПГ на ОП Волен Сидеров.     \"Ние си живеем в някаква провинциална леност и дребнотемие, в света стават огромни промени. Човекът, който създаде Тръмп, Стив Банън пристига в Европа, за да обедини националистическите партии. Той казва - бъдещето е на национализма. Ние се занимаваме с някакви оставки. Ние като патриоти не поддържаме ниво, не гледаме по-далече от носа си\", коментира той.   \"Иначе ще се размием, ще изчезнем, ще се обезличим. Аз искам да застанем на позиции и да излезем от васалната зависимост. Да поставим темите за миграцията, за концесиите\", каза още лидерът на \"Атака\" в предаването \"Събуди се\".   \"Нямаме единна позиция по оставките. Симеонов смята, че и тримата не трябва да бъдат сменени. Каракачанов мисли, че поне регионалния министър трябмва да остане. Аз сметам, че това е преценка на премиера, това е негово право\", заяви той.     \"В парламента не искам да кърпим закони, какво правим с вероучението, с новините на турски, които от много време се заканваме да махнем\", каза Сидеров и отново разви тезата си за одържавяване на някои сектори от икономиката.   \"  Става дума за . Бяха им отнети някои територии и те започнаха тази атака, подвеждайки Симеонов\", съобщи Сидеров.   „ . Не бяха решени тогава редица въпроси. Не можах да разбера защо 19 човека, толкова са членовете на МС, не станаха и не казаха дали Борисов управлява еднолично, да го защитят от нападките на Валери Симеонов\", заяви снощи пред \"Канал 3\" лидерът на \"Атака\".   „Аз бях длъжен да кажа, че така не може да се говори. Зададох въпрос към Симеонов, щом говори така, защо е в управлението.  Една от партиите има недоволство и това е много силно. Нима НФСБ и Валери Симеонов е влязъл в управлението, за да бъде вицепремиер и ако е така, това не е патриотизъм.  . „Аз говоря за нещо принципно.  . Аз например много ясно казах още от самото начало, че моето място е като народен представител. Моето мнение е принципно- не можех да говориш каквото си искаш и да хвърляш обвинения и това да минава.  Аз съм в коалиция с Валери Симеонов, защото като най-опитния сред тях им предложих обединение през 2016 година, а сега това обединение е подложено на тест. При положение, че е под съмнение самото обединение какво става с коалицията? Всичко зависи от колегите, които ще се съберем в понеделник. Послушат ли ме, ще продължим успешно”, каза лидерът на „Атака”. В сутрешния блок на Нова Волен Сидеров подчерта, че ако нещата в коалицията не се оправят, той няма притеснения да се яви на избори сам., заявявайки, че \"Атака\" четири пъти е влизала в парламента като самостоятелна политическа сила.    ", "date": "2018.09.09", "title": "Волен Сидеров: Ако бях на мястото на Борисов щях да сменя всички министри"}
{"url": "http://epicenter.bg/article/Rumen-Porozhanov--Otritsatelni-sa-probite-za-afrikanska-chuma-po-svinete-v-zonata-okolo-Tutrakantsi/163099/2/0", "text": "Отрицателни са пробите за африканска чума по свинете от 3-километровата зона около Тутраканци. Това каза министърът на земеделието и храните Румен Порожанов в предаването „Агросвят“ по Дарик радио за африканската чума по свинете. Той припомни, че първото огнище на африканска чума по свинете е било открито в село Тутраканци, община Провадия. По думите му първите проби, които са взети в 3-километровата зона на огнището, а именно от село Бозвелийско са излезли. „Няма положителни проби от тези, които са взети в Бозвелийско“, каза министър Порожанов. По думите му това, което БАБХ и останалите органи са предприели в Тутраканци още при установяването на положителните проби, е евтаназия на животните, блокиране на района и незабавна дезинфекция. „Надяваме се и в рамките на 10-километровата зона, където ще продължим с пробите, да има подобни резултати като в Бозвелийско“, каза още министърът на земеделието. Той обясни, че африканската чума по свинете е сериозно заболяване. „Това е заболяване, което влияе на свинете, то не влияе на здравето на човека. Със 100-процентовата смъртност нанася много сериозни икономически загуби на стопанствата, свързани с този подсектор на земеделието“, каза Порожанов. Той припомни, че заболяването тръгва преди 2-3 години. По думите му активно се е разпространило в Румъния през последните 3 месеца.   „Първоначалните огнища в Румъния бяха на тяхната северозападна граница с Унгария, но това, което се случи с тази година, може би с източник Молдова, Украйна и Русия в Румъния има над 200 хил. животни, които са заболели и са в процес на умъртвяване“, заяви още министърът. Той подчерта, че при първите индикации за разпространението на заразата, страната ни е предприела много превантивни действия. Министърът обърна внимание на оградата по сухоземната граница. Той обясни, че най-вероятната причина за попадане на заразата в село Тутраканци е чрез фураж и в тази връзка той апелира да не се купува фураж от зони, които са заразени.  ", "date": "2018.09.09", "title": "Румен Порожанов: Отрицателни са пробите за африканска чума по свинете в зоната около Тутраканци"}
{"url": "http://epicenter.bg/article/Karayancheva--Koalitsionen-savet-reshava-utre-za-trite-ministerski-ostavki/163100/2/0", "text": "На коалиционен съвет утре вечер се очаква да стане ясна съдбата на тримата министри, подали оставки заради тежката катастрофа край Своге. Това заяви в Чипровци председателят на Народното събрание Цвета Караянчева, цитирана от БНР. Тя посети Чипровци по повод честването на 330 години от избухването на Чипровското въстание. Председателят на Народното събрание определи министрите като „много успешни“. „Всяка парламентарна група има правото да реши дали да подкрепи или да отхвърли определено предложение за министър“, каза Караянчева и прогнозира, че „следващата седмица ще бъде интересна“.   „Подаването на оставката е политически акт, а приемането вече е съвсем друга тема. Колегите достойно постъпиха и подадоха оставки. Дори и други да дойдат, ще продължат тяхната работа, защото те бяха много успешни министри и са все още много успешни министри“, добави Караянчева.   Сутринта в ефира на БТВ Караянчева каза, че парламентарната група на ГЕРБ като цяло не е съгласна с оттеглянето на Николай Нанков, Валентин Радев и Ивайло Московски, но всичко зависи от решенията на Коалиционния съвет.   На 31 август министър-председателят Бойко Борисов поиска оставките на трима министър - на вътрешните работи, регионалното развитие и строителството и на транспорта - Валентин Радев, Николай Нанков и Ивайло Московски заради тежката катастрофа край Своге. На 25 август при инцидента загинаха 17 души, а 27 бяха ранени.   Веднага след като премиерът огласи волята си, неговият заместник в кабинета и лидер на НФСБ Валери Симеонов възрази остро. Партията му дори прие безпрецедентна по тона си декларация, в която обвини Борисов в авторитарен стил. Срещу това пък скочи лидерът на \"Атака\" Волен Сидеров. В телевизионни участия вчера и днес Сидеров риторично попита какво прави Симеонов в кабинет, начело на който стои премиер, когото той така критикува.   ", "date": "2018.09.09", "title": "Караянчева: ПГ на ГЕРБ има правото да реши дали да подкрепи или да отхвърли оставките"}
{"url": "http://epicenter.bg/article/Korneliya-Ninova--Neka-pochetem-horata--koito-posvetiha-zhivota-si-da-izgradyat-savremenna-Balgariya/163101/2/0", "text": "Лидерът на БСП Корнелия Нинова излезе с послание за 9 септември. Тя го посвети на хората, които са изградили съвременна България.        ", "date": "2018.09.09", "title": "Корнелия Нинова: Нека почетем хората, които посветиха живота си да изградят съвременна България!"}
{"url": "http://epicenter.bg/article/Tsvetan-Tsvetanov--GERB-shte-predlozhi-kandidatite-za-ministri/163106/2/0", "text": "Председателят на ПГ на ГЕРБ Цветан Цветанов коментира пред медиите евентуалните промени в правителството. Цветанов бе на събор във велинградското село Грашево. Традицията на общоселско събиране в местността \"Поляните\" е от 1997 г.   \"Кандидатите за министерските позиции ще бъдат предложени от ГЕРБ. Дали ще бъдат приети оставките на министрите, е въпрос на разговори. Силата на ГЕРБ е, че в такива моменти може да поема политическа отговорност. Това заявих днес пред журналисти в с. Грашево\", написа по-късно във фейсбук Цветанов.   И продължи отчета си пред гражданите в социалната мрежа така:   ", "date": "2018.09.09", "title": "Цветан Цветанов: ГЕРБ ще предложи кандидатите за министри"}
{"url": "http://epicenter.bg/article/Zatvoriha-magistrala-Hemus-zaradi-goryashta-kola-v-tunel--quot-Topli-dol-quot-/163110/2/0", "text": "Лек автомобил се е самозапалил след изхода на тунел \"Топли дол\" на магистрала \"Хемус\", съобщиха от МВР. Сигналът за инцидента, който е станал на около 50 метра след съоръжението в посока София, е подаден около 14.45 часа. Колата е с газова уредба, като към мястото са насочени екипи на пожарната, които са предприели гасителни действия, съобщава \"Канал 3\". За щастие няма пострадали.   Междувременно районът е отцепен от пътни полицаи, които още преди тунела пренасочват движението на моторните превозни средства през Врачеш по стария път. Автомобилът е изтеглен в крайна дясна лента. Пътна полиция съобщава и за интензивен трафик по главен път Е-79 в участъка между ГКПП-Кулата-Симитли и напомня на водачите да шофират с особено внимание и съобразена с обстановката скорост.      ", "date": "2018.09.09", "title": "Затвориха магистрала Хемус заради горяща кола в тунел \"Топли дол\""}
{"url": "http://epicenter.bg/article/Golyamoto-pribirane-zapochna--Tapi-na-granitsata-s-Gartsiya--zadrastvaniya-v-tsyalata-oblast-Blagoevgrad/163111/2/0", "text": "Засилен е трафикът по основните направления от републиканската пътна мрежа, най-голямо е натоварването на вход на ГКПП „Кулата“. Това каза на брифинг инспектор Петър Соколов от отдел „Пътна полиция“ към ГД „Национална полиция“, цитиран от \"Канал 3\".   „В последния почивен ден интензивността на движението започва да бъде голяма. Към момента по данни на МВР има засилен трафик по основните направления от републиканската пътна мрежа, като най-голямо е натоварването откъм ГКПП от територията на Гърция“, каза още инспектор Соколов. По думите му най-голям е трафикът от влизащи моторни превозни средства от ГКПП „Кулата“.  „На територията на цялата област Благоевград имаме много интензивно движение, като в най-уязвимите участъци сме разположили полицейски екипи, които да подпомогнат движението на прибиращите се автомобили. Добрата новина от този район е, че по направлението от Разлог и Банско нямаме интензивен трафик, което ще облекчи движението на разклона за град Кресна, където също имаме екип, регулиращ движението“, обясни инспектор Соколов.   В момента най-натоварен е входът на София откъм Владая. Екипи на СДВР са разположени на всички входно-изходни артерии на столицата, а на по-големите кръстовища ще се премине към ръчно регулиране на движениeто. В момента всички налични сили на „Пътна полиция“ и „Охранителна полиция“ са извадени на терен и подпомагат движението в най-уязвимите участъци.   По информация на „Гранична полиция“ има натовареност на всички гранични пунктове“, каза още той и посочи, че се очаква след 3-4 часа автомобилите, които в момента са на ГКПП-тата, да влязат в столицата.    ", "date": "2018.09.09", "title": "Голямото прибиране започна! Тапи на границата с Гърция, задръствания в цялата област Благоевград"}
{"url": "http://epicenter.bg/article/Deputat-ot-GERB--Ninova-da-se-izvini/163114/2/0", "text": "Депутатът Иван Вълков реагира на изказването на Корнелия Нинова, в което тя заклейми ГЕРБ с думите \"шайка крадци\". Според него, на управляващата партия трябва да се отдаде заслуженото, а не да се наричат с такива епитети, недопустими за водач на парламентарна група. Това той каза по време на панахидата в почит на жертвите на комунизма.   Думите на Нинова от парламентарната трибуна, с които тя се обърна към ГЕРБ бяха: \"Защо се обиждате, когато цитираме един от вас, при това лицето ви – Антон Тодоров, който говори всеки ден от ваше име и книгата му „Шайка“, където говори за Бойко, Цецо, Росен и другите. Защо се обиждате, потърсете при вас проблема.  Един от вас смята, че вие сте шайка и много хубаво го е написал.\"     Вълков изтъкна заслугите на партийните си колеги от Бургас, откъдето е избран. И отново се обърна към Нинова със следните думи: \"Смята ли, че са крадци хората, които след 2007 г. в Бургас направиха тези промени в града: ремонти на училищата, на детските градини, на театъра, на операта, строежа в момента на една от най-големите зали в България \"Арена Бургас\", пътят Бургас - Слънчев бряг, отварянето на свободната зона в пристанището и още много, много други\".     После Вълков премина на темата \"антикомунизъм\". \"Аз бих попитал госпожа Нинова как ще нарече хората от комунистическия режим, извършили убийствата на тези над 30 000 души, които са цвета на нацията и интелигенцията на България след 1945 година. Или как ще нарече тези, които извършиха атентата при \"Света Неделя\". Над 150 души убити. Това е най-големият атентат в Европа пред ХХ век. Тогава са избити 34 полковника и 13 генерали – всички герои от Първата световна война\", заяви на панахидата Вълков. Според него е лесно да се хвърлят обидите в пространството, но човек трябва да носи отговорност за думите си.     ", "date": "2018.09.09", "title": "Депутат от ГЕРБ: Нинова да се извини"}
{"url": "http://epicenter.bg/article/Tsvetanov--Tolerantnostta-v-Rodopite-tryabva-da-bade-sahranena-i-da-se-prevarne-v-politiki-za-horata/163115/2/0", "text": "Благодаря на всички хора в Родопите за тяхната толерантност. Тази толерантност трябва да бъде съхранена и да се превърне в политики за хората. Това заяви председателят на ПГ на ГЕРБ и зам.-председател на партията Цветан Цветанов, който днес посети събора на велинградското село Грашево, съобщиха от пресцентъра на ГЕРБ. Цветанов е бил придружаван от народния представител от ГЕРБ-Велинград Димитър Гечев, областния координатор на ГЕРБ-Пазарджик Найден Шопов, кмета на община Велинград д-р Костадин Коев и кметове на кметства от община Велинград.   Традицията да се организира общоселско събиране в местността \"Поляните\" датира от 1997 година, но е прекъсната през последните три години и сега се възобновява. \"Благодаря на кмета на с. Грашево Асен Мастев за неговата енергичност и смелост да търси решения на проблемите на селото на най-високо ниво. Благодаря и на кмета на Велинград д-р Костадин Коев за това, че в управленската си програма е заложил проекти за всичките 19 населени места в общината, в които живеят над 42 хил. души\", е заявил Цветан Цветанов. Той е поел ангажимент ПГ на ГЕРБ да дари средства, с които ще бъдат закупени нови легла с детски модули за детската градина \"Кокиче\" в с. Грашево. Цветанов е обещал да съдейства за отпускането на средства за ремонт на пътя Грашево-Мечо корито-Асанова махала-Кръстава-Горно Бирково, който е с дължина над 20 км, като за целта ще бъде актуализиран проектът в община Велинград.   Станало е ясно, че първият етап ще започне още догодина. \"Когато правителството и парламентарното мнозинство са стабилни, е стабилна и държавата. Това позволява да се възползваме пълноценно и от европейската солидарност и да решаваме проблемите на хората по регионите. По време на управлението на ГЕРБ и Бойко Борисов у нас има тенденция за отлична събираемост на приходите, което на свой ред ни дава възможност да търсим решение на въпроса с пътищата, да развиваме районите и да осигурим на жителите им достойна среда за живот\", е посочил Цветанов.    ", "date": "2018.09.09", "title": "Цветанов: Когато правителството и парламентарното мнозинство са стабилни, е стабилна и държавата"}
{"url": "http://epicenter.bg/article/Radosvet-Radev--Ne-vsichki-v-balgarskiya-biznes-sa-kato-Vetko-Arabadzhiev/163116/2/0", "text": "През последните три години парите, които сънародниците ни в чужбина изпращат у нас, превишават чужедстранните инвестиции. Това каза в предаването \"120 минути\" по БТВ председателят на Българската стопанска камара Радосвет Радев.   През миналата година те са превели в родината ни над 2 млрд. лева, а чуждестранните инвестиции са на стойност 1,7 млрд. лева.   \"Не е задължително да са лоши условията, за да не влиза капитал, може да се дължи на конкурентна среда, която в случая се изразява в съседите ни Румъния и Сърбия. Като че ли ние в момента не можем да се окажем, онази привлекателна дестинация, която да накара чуждестранния инвеститор да дойде на всяка цена\", заяви Радев. Работникът трябва да бъде сит, предприемачът да бъде \"гладен\" – гладен за предизвикателства. Само тогава всеки си е на мястото. Възнагражденията трябва да бъдат справедливи, защото всички работим в конкурентна среда, посочи шефът на БСК. По думите му у нас има доста \"гладни\" предприемачи, особено в сферата на айти сферата. Българинът е изключително надарен да бъде предприемач, каза Радев.   Според Радосвет Радев в момента има глад за всякакви кадри, не само високообразовани. Търсят се, например, гледачи на животни и вероятно те ще бъдат \"внесени\" от Киргистан. Той коментира и спецакцията срещу Ветко Арабаджиев. Във всяко стадо има черни овце. Не ми хареса, че в някои медии започна да се генерализира, че това е целият български бизнес. Това не е така – има много нормални, почтени хора, които искат да си плащат данъците, заяви Радосвет Радев.   Той обясни, че ако действително Арабаджиеви и Стайкови са извършвали измами и незаконни дейности, то те трябва да си понесат вината, но никой не е виновен до доказване на противното. Радев заяви, че не е съгласен с опита на медиите да генерализират целия български бизнес като корумпиран.    ", "date": "2018.09.09", "title": "Радосвет Радев: Не всички в българския бизнес са като Ветко Арабаджиев"}
{"url": "http://epicenter.bg/article/Prof--Iskra-Baeva--Deveti-septemvri---prez-prizmata-na-29-te-godini-prehod/163079/11/0", "text": "Като всеки 9 септември от последните две-три десетилетия и на днешния през 2018 г. се повтарят едни и същи тези.   Чудя се с кои да започна, но може би от уважение към новото време, трябва да започна с определянето на датата като една от, ако не и най-черната в историята на България (по Михаил Неделчев – ново робство).   Мога да припомня и още нещо от духа на новото време – приетия от 38-ото Народно събрание на 26 април 2000 г. Закон за обявяване на комунистическия режим за престъпен или Пражката декларацията от 22 ноември 2002 г. от срещата на върха на НАТО, както и последващи документи, които осъждат комунизма, под което понятие политиците очевидно разбират установения след Втората световна война в Източна Европа държавен социализъм от съветски тип.   И всичко това заради тяхното неудържимо желание с политически документи да променят преобладаващите обществени нагласи към важни политически събития. Но поне засега тази съкровенна цел изглежда далеч от постигане. А истинският въпрос, който те трябва да си задават, е защо това е така.   От другата страна се чуват познатите думи на признателност към онези, които са жертвали живота си в антифашистката съпротива и в стремежа си към построяването на ново, социално справедливо общество. Поднасят се цветя на все още останалите паметници на партизани и ятаци, както и на различни партийни дейци, припомнят се предвоенните и военните кървави репресии срещу комунистите, които оправдават актовете на възмездие след 9 септември 1944 г.   Това е познатият омагьосан кръг, от който не виждам как ще излезем поне през близките години, а май и десетилетия. Затова ще се опитам да поставя днешния 9 септември в контекста на станалото през последните 29 години, когато живеем в съвършено различна епоха.   За мен няма съмнение, че и двете дати – 9 септември 1944 г. и 10 ноември 1989 г., са повратни за най-новата българска история. И двете преобръщат обществото и го трансформират из основи. Ако използвам понятията на формационната теория, в първия случай става дума за замяната на недоразвития български капитализъм със социализма (като пръв етап на комунизма), а във втория – за замяната на държавния социализъм от съветски тип със съвременен капитализъм. Това огледално действие, както и вече съпоставимата продължителност на двата периода – първият продължава 45 години, а вторият скоро ще навърши 29, сиреч вече две трети от първия, ми дават основание за сравнение.   Как изглежда то? Първият период е съпроводен с директно политическо насилие – актове на отмъщение, Народен съд с много смъртни присъди, репресивни лагери, жестоко наказателно правосъдие, наказания за политически действия и изразяване на политически идеи, ограничения в движението на хора в страната и извън нея.   В годините на прехода пряко политическо насилие няма, има само политически уволнения, но те, независимо колко мащабни са, трудно могат да се сравнят с репресиите от първите месеци и години след 1944 г. Така че тук сравнението е изцяло в полза на днешния период.   Доста по-различно изглежда сравнението в социално-икономически план. За първите три десетилетия, сиреч около 1974 г., централното планиране индустриализира страната – на мястото на работилниците и преработващите главно селскостопанска продукция фабрики са изградени заводи и комбинати не само в преработвателната индустрия, но и в химическата и машиностроенето, прави своите първи стъпки българската електроника, която дори в Плана Ран–Ът е посочена като конкурентноспособно индустрия, на която България трябва да заложи.   Макар и насилствено, земеделието е уедрено и машинизирано, а неговата продукция се изнася не само в страните от СИВ, а из цял свят. Най-важното в социалната сфера е модернизацията. Страната е електрифицирана, урбанизирана, рязко нараства образователното равнище, в здравеопазването е премахнато заплащането, а медицинската помощ става достъпна и за българите от малките селища. Битът на българите се променя благодарение на панелните комплекси. За нуждите на индустриализацията, достъпното образование и здравеопазване са създадени армии от инженери, учители, лекари. Да не говорим за достъпността на културата – кина, театри, галерии, дори опери и симфонични оркестри се създават из цялата страна. А към тях се прибавя и личното участие чрез финансираната самодейност. Всичко това не може да засенчи многобройните проблеми във всички изброени по-горе сфери, но като цяло българите се модернизират.   Как изглеждат тези сфери три десетилетия след като тръгнахме по пътя на демокрацията и пазарната икономика?   Може би защото влязохме в неолибералния модел на капитализма, но водещият процес в икономиката беше деиндустриализацията – бяха закрити не само предприятията, които загубиха своите пазари заради геополитическия поврат, а почти всички. Дали заради желанието да се приватизират без пари, или за да не конкурират други, е вторичен въпрос. Да, създадоха се нови модерни предприятия с преобладаващо външни инвестиции, но като обем на производството и ангажирани хора те не могат да се сравняват с предходната българска индустрия.   Деиндустриализацията породи най-големия социален проблем, който доведе до демографска криза, да не кажа катастрофа. Трайната безработица, която прогони от страната стотици хиляди не защото искат да отидат на екскурзия или да получат образование, а защото се оказаха излишни в демократична България. А и унищожаването на кооперираното земеделие не помогна за преодоляване на безработицата.   Другият голям проблем е огромното социално разслоение, което създаде неголяма група от свръхбогаташи, наричани често олигарси, и огромен брой бедни и свръхбедни. Това, разбира се, е нормално за капитализма, но едва ли е толкова нормален начинът, по който бяха натрупани капиталите на олигарсите, а и по който те продължават да ги трупат, както показаха напоследък примерът със семействата Арабаджиеви и Стайкови.   Няма смисъл да споменавам проблемите в здравеопазването, образованието или културата – не защото няма големи успехи и постижения, а защото става дума за тяхната (не)достъпност за българите, намиращи се в дъното на социалната пирамида.   Така че в социално-икономическата сфера постигнатото от съвременния ни капитализъм в съзнанието на много българи губи в сравнение с бедния, но по-справедлив и сигурен живот при социализма.   Това е причината социализмът да се помни с добро, независимо от множеството му недостатъци. А ако искаме да вървим напред трябва не просто да отричаме миналото, а да се опитаме да променим настоящето, за да имаме по-добро бъдеще.    ", "date": "2018.09.09", "title": "Проф. Искра Баева: Девети септември през призмата на 29-те години преход"}
{"url": "http://epicenter.bg/article/Proshtavame-se-s-hudozhnika-Nikola-Manev/163083/6/0", "text": "Урната с праха на художника Никола Манев ще бъде положена в двора на неговата Художествена галерия в Чирпан на 9 септември, неделя. Ритуалът ще започне в 9.00 часа сутринта, а датата е избрана от семейството на твореца. Така ще бъде изпълнено предсмъртното желание на художника да бъде погребан в града на своите родители Чирпан, където прекарал щастливо детство. Той е почетен гражданин на Чирпан от септември 1998 година.   Големият български художник Никола Манев почина на 26 август в Париж. Роден е в Пазарджик, отрасъл в Чирпан, завършва художествената гимназия в София, а през 1962 г. е приет във френската Академия по изящни изкуства, където завършва „живопис“ в класа на проф. Морис Брианшон. Тогава се установява в Париж, в ателие в Ил Сен Луи, но през целия си живот обикаля света и трупа впечатления за своите платна. Манев има зад гърба си над 137 самостоятелни изложби в цял свят и множество групови изложби и биеналета. Над 3000 негови творби са притежание на държавни и частни колекции и музеи в над 30 страни по света.    ", "date": "2018.09.09", "title": "Прощаваме се с художника Никола Манев"}
{"url": "http://epicenter.bg/article/Shvetsiya-provezhda-nay-vazhnite-izbori-za-stranata-prez-poslednite-godini/163081/7/0", "text": "Избори за парламент и органи на местното самоуправление се провеждат днес в Швеция. Това са първите избори, откакто страната прие рекорден брой мигранти от Близкия изток и Африка през 2015 г., присъединили се към стотиците хиляди, приети преди това, коментира американското издание „Вашингтон Поуст“.   На изборите в Риксдаг (шведския парламент) са регистрирани 39 партии, 41 в областните администрации, 203 в общините.   Основните претенденти за 349-местния парламент са осемте най-големи политически партии. Според последните проучвания на общественото мнение от социологически център \"Сифо\" предпочитанията на 7,5 милионния електорат преди изборите са за: Социалдемократическата работническа на Швеция (СДРПШ) - 24.8%, \"Шведски демократи\" (ШД) - 17.6%, Умерена коалиционна партия (УКП) - 17.2%, Лявата партия (ЛП) - 10.0%, Централната партия (ЦП) - 9,5%, Партия \"Либерали\" (ПЛ) - 6.2%, Християндемократите (ХДП) - 6,0%, Партията за опазване на околната среда (ПООС) - 5,6%. \"През последната седмица преди изборите 25% от избирателите все още не бяха определили за кого ще гласуват, цитира ТАСС ръководителя на изследователския център \"Сифо\" Тойво Шьорен. В навечерието на парламентарните избори в Швеция, десницата и левицата са с почти изравнени позиции. Прогнозите обаче показват възход на крайнодесните Шведски демократи, чието влияние в обществото расте на фона на отлив на гласове от традиционните партии. Увеличаващите се шансове на крайнодясната евроскептична партия ще превърнат изборите в едно от най-важните събития в политиката на Швеция за последните години. Букмейкърите организират залози за партиите-победители, както и за името на бъдещия министър-председател. В горната част на списъка е СДРПШ, следвана от ШД и УКП. Най-големи шансове за поста министър-председател имат, според таблиците, лидерът на УКП Улф Кристерсон, оглавяващият сегашния кабинет и председател на СДРПШ Стефан Льовен, председателят на ЦП Ани Льоф и лидерът на ШД Джими Окесон.   Кризата на социалдемократите и умерените   СДРПШ, която с малки прекъсвания управлява страната за последните 100 години, показва в социологическите проучвания най-лошият резултат в своята история. Партията отива на изборите с традиционния призив да \"запазят всеобщото благоденствие на държавата\". Малко преди изборите тя обеща да увеличи годишния отпуск за родители с деца със седмица, което касае около 900 000 семейства. Но това не доведе до желания резултат в рейтинговите проценти.   Друга партия, която загуби част от своята привлекателност в очите на електората е УКП - доскоро най-голямата в опозиционния блок. От последните избори подкрепата й е намаляла с 6,5%. Сега тази партия, която някога приветства притока на мигранти и заяви своята готовност да \"отвори сърцето си\", за тях, изисква ожесточена мигрантска политика и обещава твърда ръка, за да въведе ред в страната. В същото време рейтингът на популистката антимигрантска ШД значително (най-малко с 4%) се е увеличил след последните избори, на фона на миграционната криза, провала на интеграционната политика и свързания с това ръст на престъпността. ШД е за ограничаване на приема на бежанци, антиглобализацията и ислямизацията, както и за оттеглянето на страната от ЕС, социална справедливост и намаляване на данъците. При изборите през 2006 г. партията получи 2,9% от гласовете и не влезе в парламента. Четири години по-късно ШД набра 5,7% (при необходими 4%), а през 2014 г. - цели 12,8%. В няколко интернет проучвания от миналата и тази година тя стана най-поддържаната от всички, получавайки повече от 25% от гласовете на респондентите. „Аз не мисля, че ШД ще бъде с най-голямо мнозинство, тъй като решенията, предложени от нея заобикалят най-големите проблеми на страната - имиграция и престъпност\", коментира Шьорен.   В редица неотдавнашни проучвания се е увеличила значително - от 1,9% до 3,3% - подкрепата за извънпарламентарни партии, които включват ултрадясната \"Алтернатива за Швеция\" (АШ).   Това е единствената шведска партия, която открито се застъпва за подобряването на замразените досега двустранни отношения с Русия.   Бъдещото правителство   Нито един от двата традиционни партийни съюза - червенозелените (СДРПШ, ЛП и ПООС) и дясноцентристките (УКП, ПЛ, ХДП, ПЦ) - няма собствено мнозинство. Въпросът кой ще може да формира правителство след изборите, ако резултатите са близки до данните от изследването, остава открит. В същото време и двата блока не възнамеряват да си сътрудничат със ШД. \"В бъдеще правителството може да се състои от министри, които представляват различни партии, но едно е сигурно - няма да има\" Шведски демократи \", каза в интервю за кореспондента ТАСС оглавяващия Института за международни отношения, Матс Карлсон. Стефан Льовен написа във вестник \"Дагенс нюхетер\", че ако нито един от блоковете не получи мнозинство, социалдемократите могат да поемат водеща роля в коалиционно правителство. Междувременно партиите от дясноцентристкия алианс вече обявиха, че след изборите ще гласуват в парламента срещу Льовен като министър-председател. ШД също няма намерение да подкрепя тази кандидатура.   Изборни наблюдатели   Организацията за сигурност и сътрудничество в Европа (ОССЕ) за пръв път изпрати група наблюдатели на шведските парламентарни избори. Такова решение в организацията дойде след консултация с политиците, медиите и пряко отговорните за провеждането на изборите. От особен интерес за инспекторите беше въпросът за финансирането на предизборните кампании на партиите, които се борят за парламентарни места.   Секциите отварят в 8:00 ч. местно време. Очаква се 7,5 милиона гласоподаватели да избират сред 6 300 кандидати. Партиите трябва да надхвърлят 4% от гласовете, за да влязат в парламента. На фона на малката възможност някоя от партиите да получи мнозинство или 175 места, се очакват седмици или месеци коалиционни преговори преди формирането на правителство.    ", "date": "2018.09.09", "title": "Швеция провежда най-важните избори за страната през последните години"}
{"url": "http://epicenter.bg/article/Kola-se-vryaza-v-peshehodtsi-v-Moskva--edin-chovek-e-zaginal/163084/7/0", "text": "Автомобил Фолксваген Поло се е врязал в група пешеходци на \"Новочеркаския булевард\" в Москва. При инцидента има загинал, предаде ТАСС, позовавайки се на източник от спешните служби на руската столица. Шофьорът умишлено е насочил колата към групата пешеходци след конфликт в близко кафене. По предварителни данни в кафене на \"Новочеркаския булевард\" няколко мъже се скарали. Единият от тях се обидил, излязъл на улицата, седнал зад волана на колата и изчакал докато другите участници в конфликта напуснат заведението. След това той връхлетял с колата, съобщи местната полиция и уточни, че участниците в инцидента са граждани на Киргизстан. Сред пострадалите е младеж на 17 години.      ", "date": "2018.09.09", "title": "Кола се вряза в пешеходци в Москва, един човек е загинал"}
{"url": "http://epicenter.bg/article/Selena-Gomes-poseti-tayno-Balgariya--Otide-v-romska-mahala/163088/10/0", "text": "Холивудската звезда Селена Гомес тайно посети столичен ромски квартал. Невероятната на пръв поглед новина се оказа истина. Американската актриса е била инкогнито в страната ни за 24 часа, съобщи Нова телевизия в предаването „Събуди се”.   За секретната визита в България световната звезда се похвали сама в социални мрежи. Тя била впечатлена от това, което видяла у нас. Една от най-известните американски пеещи актриси, бивш тийн идол по време на връзката си с Джъстин Бийбър, посещава страната ни за втори път. Но когато през 2012-а пристига за снимките на филма \"Бягство\", всичко е официално. Тълпи еуфорични фенове я следват денонощно. Посещението от миналата седмица обаче е анонимно. То е по покана на А21 - международна организация, която се бори с трафика на хора. Селена Гомес е техен доброволец.   За заплашителните размери на трафика на хора, считан в много държави за престъпление срещу човечеството, организации като А21 предупреждават от години. В Европа жертвите са основно от България. Близо 70% от жертвите са експлоатирани сексуално. Останалите случаи са на трудова експлоатация, продажба на бебета, насилствени бракове и просия. Колкото и невероятно да ни се струва, предупреждават от А21, потенциална жертва на трафик е всеки. Моделът в случаите на сексуална експлоатация е най-прост. А21 се борят всичко това с информационни кампании, обучават ученици, а три години разкриват и първата в България национална телефонна линия за борба с трафик на хора. На жертвите, които са успели да спасят, помагат с психолози и адвокати.    ", "date": "2018.09.09", "title": "Селена Гомес посети тайно България. Отиде в ромска махала"}
{"url": "http://epicenter.bg/article/V-ponedelnik-izkovavame-dalgosrochen-uspeh--vtornik-e-v-disbalans--petak---duhoven/163126/10/101", "text": "Предстои да преживеем седмица на успех, споделяне, наложителни пътувания, работа, чувства, любов и духовна стабилност. Бъдете концентрирани в целите си и не приемайте лично отношението на хората срещу вас.    Основна цифрова характеристика - 1,2,8,9: Хубав ден с пасивна нумерологична карма, в който успехите ще дойдат от личния ви избор, а не от действията на всяка цена. Това не означава, че трябва да се отдадете на мързел и да оставите всичко на произвола на съдбата, но ако намерите баланса между възможността, потока и действието - късметът ще бъде на ваша страна. Денят благославя добър избор на дом, офис, уговорки за бъдещи възможности, издаване на лични документи, намиране на изход от трудна ситуация и напасване във времето и пространството.   Ако спазите условията, които ви се предоставят, дългосрочният успех и късмет са ви подсигурени. Може да подписвате документи, договори, свързани с недвижимо имущество с изключение на периода от 18.13 - 18.21 ч.  Дневно предназначение: Ден за подреждане на документи в офис, апартамент, дом. Резултатът ще дойде веднага. Всичко трябва да бъде направено от начало докрай.  Часова характеристика: 00.00 - 6.00 ч. - Нещата ще потръгнат, ако се захванете сами с тях. В този период от деня ще почувствате облекчение, комфорт и баланс.  6.00 - 12.00 ч. - Време за работа и обмисляне на стратегии.  12.00 - 18.00 ч. - Може да се възползвате от помощта на втори човек, съобразете се и обсъдете всичко, което искате да направите. Бъдете внимателни относно поднесена информация. Има опасност от двулично поведение.  18.00 - 24.00 ч. - Приятна и уютна вечер, в която ще имате възможност да намери мир, баланс и хармония.  Съдбовно правило: Истината е път за добрите дела!  Мото: Аз съм в пълен синхрон и хармония със случващото се около мен!  Позитивно утвърждение: Късметът е с мен през целия ден!    Основна цифрова характеристика - 1, 2, 8, 9: Ден за проява на дисбаланс, неувереност и страхове. Поради пасивната нумерологична карта ще има невъзможност за активно справяне. Акцентът на денят ще е върху психически разстройства, болести, мисли, искания на пари за лечение. Психологическото преживяване на личността ще е усещане за невъзможност, трудно справяне с проблем, ситуация, лично приемане и засягане от всичко чуто и коментирано. В ден с нумерологична характеристика път на живота 4 и числа 1, 2, 8, 9 най-правилното решение е да изчакате всичко да отмине, болест, страх, болка, недоверие и др.  Дневно предназначение: Ден за справяне с криза, повреда, страх, негативна емоция. Препоръчва се начало на лечение, превенция, свързана със здраве , взаимопомощ, благотворителност, грижа за себе си, почивка. В случай че искате да правите нещо, за да излеете натрупано напрежение - мийте, поливайте, вземете си вана или солен душ. Хранете се здравословно или започнете полезен хранителен режим. Препоръчва се пиене на повече вода.  Часова характеристика: 00.00 - 6.00 ч. - Споделяйте и правете уговорки с партньор.  6.00 - 12.00 ч. - Работете! Проявете интелигентност, използвайте ума си и довършете започнатото. Така ще си подсигурите добри следствия в бъдеще.  12.00 - 18.00 ч.- Съобразете се с партньор или втори човек и се отдайте на взаимопомощ.  18.00 - 00.00 ч. - Починете си и ако се появи неувереност, оставете момента да отмине и не прибързвайте със заключения, защото още от утре ще мислите по-нов начин.  Съдбовно правило: Помагам на себе си и другите!  Мото: Аз се отдавам в служене на съдбата!  Положително утвърждение: Милостта и състраданието са моето лекарство!  Основна цифрова характеристика - 1, 2, 3, 8, 9: Време е за действие! Денят ще е социално активен с възможности да свършите неща поне в три области. Нумерологичната карта активира наложителни пътувания, проверки от институции на път, в офиса и на работното място. Спазвайте реда и закона, за да не бъдете санкционирани. Мотив в действието ще е защото трябва, а не защото много ви се иска. Акцентът на деня е свързан със семейството и дома - използвам възможността да им се покажа.  Дневно предназначение: Спазване на реда, закона и правилата. Спокоен ден, който ще ви даде възможност лесно да се справите с възникнала трудност. Ще трябва да изпълните задачи и поети ангажименти. Благоприятен за купуване на техника, мебели, покупки за дома и офиса. Може да се явите на изпит или конкурс.  Часова характеристика: 00.00 - 6.00 ч. - Спокойна нощ, в която се отключва късмет и намиране на комфорт.  6.00 - 12.00 ч. - Работете! Това е времето, в което може да се справите най-лесно с трудностите. Започнете от начало и приключете докрай.  12.00 - 18.00 ч. - Ще се наложи да се съобразите с нечие мнение. Това може да ви създаде дискомфорт, но ще отмине.  18.00 - 00.00 ч. - Направете това, което трябва!  Съдбовно правило: Трябва да спазвам социалния ред и правила!  Мото: Аз съм в баланс със социалната среда!  Положително утвърждение: Аз съм център на баланса и успеха си!    Основна цифрова характеристика - 1, 2, 3, 4, 8, 9: Ден за приключения, любов, желания, копнежи. Вътрешните чувства и емоции трудно ще намерят външна проява. Ще намерите успеха си в онлайн дейности, забавления и игри. Изразяването на чувствата и емоциите ще става по-лесно чрез социалните мрежи. Водещото за вашето настроение през деня ще бъде желание за забавление, игри и радостни емоции. Пазете се от клюки и интриги, защото, ако сте много бурни в емоциите, има възможност да станете техен обект.  Дневно предназначение: Забавление, игри и приключения. В случай на проблем - неспособност за решение. Криене и изчакване. Чувствата и любовта ще са акцентът на деня.  Часова характеристика: 00.00 - 6.00 ч. - Дискомфортна и неясна нощ, придружена със страхове и дисбаланс. Сънливост в сутрешните часове.  6.00 - 12.00 ч. - Възникване на трудности, които ще изискват проява на труд и сила.  12.00 - 18.00 ч. – Време за уговорки в работата и обмисляне на план Б, в случай че първият не е сработил.  18.00 - 00.00 ч. - Вечер за изкуство, забавление, приключения навън, купон, клюки и интриги.  Съдбовно правило: Радвайки се на живота, намирам вярното решение!  Мото: Любовта е моят източник на енергия!  Положително утвърждение: Радостта изпълва сърцето ми!  Основна цифрова характеристика - 1, 2, 4, 5, 8, 9: Ден за духовност и израстване, за намиране на новото в света и еволюцията. Благословението на деня е за намиране на духовното у човека и дома, събития, конференции с духовна, научна цел в страната и чужбина, развиване на ценностна система, образование, което ще му донесе награда, ако изпипа нещата и бъде еталон. Проява на желание за дистанция и изолация не е изключена.  Дневно предназначение: Възможност за духовно израстване, вземане на поука, развитие в екологията , изкачване на върхове, разходки навън сред природата, планини, социалност, възможност за награда и популярност, работа, духовни семинари, далечни пътувания в чужбина, международни и социални дейности, реклама, онлайн събития, усамотение.  Часова характеристика: 00.00 - 6.00 ч. - Намирам си центъра и съм в баланс. В случай че правите нещо, ще е защото трябва да го свършите.  6.00 - 12.00 ч. - Време е за работа, да покажете силата на ума си и да направите необходимите ви изводи.  12.00 - 18.00 ч. - Работа в името на другите, договорки с партньор, провокирани от грешки, очертаване на граници.  18.00 - 00.00 ч. - Вечер за усамотение, мечти и плануване на далечни цели.  Съдбовно правило: При грешка следва наказание!  Мото: Вярата ми дава смисъл и посока!  Позитивно утвърждение: Вярата е моята трансформация за ново начало!  Основна цифрова характеристика - 1, 2, 3, 6, 9: Ден за семейни мероприятия, пътуване до море, с цел посещение на родата, събиране на маса, семейни чествания, постигане на крайна цел, обсъждане на наследства, имоти и пари.  Дневно предназначение: Ден за проява на творчество, изкуство и красота. Нумерологичната карта активира срещи с роднини, действия и обсъждане, свързано с пари, уреждане на сметки, роднински отношения и срещи. Под влиянието на деня се усилват чувствата и желанието за удоволствия.  Часова характеристика: 00.00 - 6.00 ч. - Красиво и щастливо начало на деня. Пробуждат се интуицията и желанието за творчество.  6.00 - 12.00 ч. - Сутринта правете всичко интелигентно и гледайте да довършите започнатото.  12.00 - 18.00 ч. - На обед поставете условията си и поделете всичко с партньора си.  18.00 - 00.00 ч. - Вечерта уредете въпроси, свързани с пари и роднини.  Съдбовно правило: Добрият род се гради на честни и справедливи взаимоотношения!  Мото: Поемам отговорността и дълга си към семейството!  Положително утвърждение: Благославям предците и целия си род!    Основна цифрова характеристика - 1, 2, 6, 7, 8, 9: Ден, в който краят ще е искан и желан. Основно изискване е да бъдете внимателни и концентрирани в целите си. Повечето неща ще се случват според партньор, с когото работите. Наложително е да довършите стара, изоставена работа, която вече сте отлагали.  Дневно предназначение: Денят е подходящ за срещи, планини, върхове, дейности в сферата на образованието, коли и чужбина. Благословията е за зачеване на деца, купуване на кола, изпити и тестове онлайн.  Часова характеристика: 00.00 - 6.00 ч. - Денят започва самотно, с желание за изолация и изискване за изрядност по отношение на работата.  06.00 - 12.00 ч.- Сутринта започва с работа, която изисква внимание и изпипване на детайла. Ако сгрешите, следва санкция.  12.00 - 18.00 ч. - Следобед е време за партниране в работата. Обсъдете и съобразете всичко с партньор или колега. Така ще избегнете конфликт и трудности.  18.00 - 00.00 ч. - Вечерта ще се наложи да работите, мислите и довършвате работа.  Съдбовно правило: Изпитанията и трудностите ме карат да израствам!  Мото: Успехът и победата са плод на бистър ум, работа и целеустременост!  Позитивно утвърждение: Всеки, които работи всекидневно за целите си, накрая става победител.  ", "date": "2018.09.09", "title": "В понеделник изковаваме дългосрочен успех, вторник е в дисбаланс, петък - духовен"}
{"url": "http://epicenter.bg/article/Turtsiya--Rusiya-i-Iran-se-dogovoriha-da-targuvat-pomezhdu-si-s-natsionalnite-valuti/163085/7/0", "text": "Турция, Русия и Иран планират да сложат край на хегемонията на американския долар в търговските операции. Трите страни са се договорили занапред да осъществяват търговскоикономическите операции помежду си чрез заплащане в националните валути. Това е заявил председателят на Иранската Централна банка Абдуннасър Химмети, когото цитира Анадолската агенция. По думите му в много близко време предстои ръководителите на централните банки да проведат съвместно съвещание, на което да бъде обсъдена постигнатата договореност помежду им.   Иранският банков ръководител е заявил още, че планират в най-скоро време трите страни да преминат в разплащане в националните си валути при търговските и икономическите операции. Търговските операции и разплащания между трите страни се предвижда в бъдеще да се осъществяват при фиксиран курс на паричните единици. В същото интервю Химмети заявява още, че от износ, който не включва петрол, през миналия месец Иран е получил 2 млрд. и 500 млн. долара печалба. Сумата е била отпусната на производителите, за внос на основни стоки и за доставка на суровини на фабриките.        ", "date": "2018.09.09", "title": "Турция, Русия и Иран се договориха да търгуват помежду си с националните валути"}
{"url": "http://epicenter.bg/article/Tramp---Epal--da-premesti-proizvodstvoto-si-v-SASht-/163090/7/0", "text": "Американският президент Доналд Тръмп призова „Епъл“ да произвежда продуктите си в САЩ, вместо в Китай, за да избегне последствията от търговската война с Пекин. Тръмп многократно е призовал различни компании да преместят производството си в Съединените щати или да го запазят там, като същевременно предприема агресивни търговски действия, насочени към намаляване на търговския дефицит на САЩ.   \"Цените на „Епъл“ може да се увеличат поради големите мита, които можем да наложим на Китай, но има лесно решение“, коментира Тръмп. \"Правете продуктите си в Съединените щати, вместо в Китай. Започнете да изграждате нови заводи сега. Вълнуващо е!“ Но по-високите разходи за заплати в Съединените щати биха могли да компенсират ползите, които Apple може да спечели, като избегнат тарифите, засягащи произведените в Китай продукти.   Администрацията на Доналд Тръмп наложи мита върху китайски внос за 50 млрд. долара и подготвя допълнителни мита до 25% върху китайски стоки на стойност 200 млрд. долара. Американските предприятия са все по-загрижени за митата, които повишават цените на продуктите и биха могли да навредят на икономиката. Но Тръмп е безразличен, настоявайки, че стратегията му ще сработи. /АФП  ", "date": "2018.09.09", "title": "Тръмп: „Епъл“ да премести производството си в САЩ!"}
{"url": "http://epicenter.bg/article/Hilyadi-izlyazoha-na-protest-v-San-Frantsisko-sreshtu-klimatichnite-promeni/163092/7/0", "text": "Хиляди участваха в протест в Сан Франциско срещу климатичните промени, предаде Франс прес, цитирана от БНР. В акцията участваха протестиращи от целия щат Калифорния и други части на САЩ. Протестите изпращаха две послания: за ускоряване на прехода към възобновяема енергия вместо изкопаеми горива и за защита най-уязвимите от климатичните промени.   Много от лозунгите бяха политически и насочени конкретно срещу президента на Доналд Тръмп, който изтегли страната от Парижкото споразумение за климата и опитва да премахне нормите за защита на околната среда от времето на предшественика си Барак Обама. Движението, наречено \"Да се надигнем за климата\", организира общо към хиляда акции в около сто страни, в момент, когато светът се подготвя за 24-ата световна конференция за климата. Десетки хиляди участваха в протестите, организирани по цял свят от Банкок до Сан Франциско.     ", "date": "2018.09.09", "title": "Хиляди излязоха на протест в Сан Франциско срещу климатичните промени"}
{"url": "http://epicenter.bg/article/Upravlyavashtite-v-Germaniya-s-rekordno-niska-podkrepa/163093/7/0", "text": "Общата подкрепа за партиите от управляващата в Германия \"широката коалиция\" достигна рекордно ниско, сочи проучване на социологическата агенция Емнид, публикувано днес във в. \"Билд ам зонтаг\". Управляващите партии преживяха тежко лято на вътрешни борби заради имиграцията, които се разпалват отново след протести на привърженици на десницата в източния град Кемниц. Те започнаха след убийството на германец, за което са задържани двама мигранти, отбелязва Ройтерс. Според проучването подкрепата за Християндемократическия съюз (ХДС) на канцлера Ангела Меркел и баварските му съюзници от Християнсоциалния съюз (ХСС) е спаднала с един пункт до 29 на сто. На федералните избори партиите получиха 32,9 на сто от гласовете, припомня Ройтерс. Германската социалдемократическа партия (ГСДП) е загубила 2 пункта, спадайки до 17 на сто. На изборите ГСДП получи 20,5 на сто от гласовете. Общо управляващата коалиция има подкрепа от 46 на сто - най-ниската за правителство на \"широката коалиция\". ХДС, ХСС и ГСДП са управлявали съвместно и преди - от 2005 до 2009 г., както и от 2013 до 2017 година. Подкрепата за антиимигрантската партия \"Алтернатива за Германия\" остава непроменена с 15 на сто. Крайнолявата партия Левите е спечелила 1 на сто, достигайки 10 на сто. Проучването е направено през периода от 30 август до 5 септември. /АГ/ /РВ/      ", "date": "2018.09.09", "title": "Управляващите в Германия с рекордно ниска подкрепа"}
{"url": "http://epicenter.bg/article/Tsipras-obeshta-po-niski-danatsi-i-po-visoki-zaplati/163103/7/0", "text": "В програмна реч за икономическото възстановяване на Гърция след кризата премиерът Алексис Ципрас обеща намаляване на данъците и увеличаване на заплатите, съобщи БНР. „Гръцката икономика е стабилна и сега сме нормална страна“, подчерта в речта си снощи гръцкият премиер.   Той очерта и стратегията на правителството по намаляване на данъците. Коригира се имотният данък за собствениците на малки жилища с 50% в рамките на две години. Намалява се и корпоративният данък от 29% на 25% с цел растеж на гръцката икономика. Премиерът обеща и данъчни облекчения за фермерите и намаляване на осигурителната вноска. Правителството предвижда и сваляне на ДДС от 24% на 22%. Специален акцент в икономическата програма на СИРИЗА е създаването на условия за връщане на младите специалисти.   „Важна част от нашата програма е нашето бъдеще - младите хора. Младите и високообразовани гърци, младите научни работници, които масово напускаха страната сред 2010-а година. Трябва да създадем условия за промяна на това поведение. Защото не можем да стъпим здраво, ако не помогнем на младото поколение“, каза премиерът. Ципрас обеща и по-високи заплати, но не се ангажира, че няма да се орежат отново пенсиите, както изискват кредиторите на Гърция. Опозицията оцени икономическата политика на правителството като „празни предизборни обещания на СИРИЗА“.    ", "date": "2018.09.09", "title": "Ципрас обеща по-ниски данъци и по-високи заплати"}
{"url": "http://epicenter.bg/article/Migranti-ubiha-germanets-v-provintsiya-Saksoniya-Anhalt/163104/7/0", "text": "Афганистански мигранти убиха германец в град Кьотен, федерална провинция Саксония-Анхалт, съобщава \"Билд\". Инцидентът е станал снощи. Трима афганистанци са влезли в спор с германка на детска площадка. Двама минувачи от германски произход са се намесили. Започнало е меле, в резултат на което 22-годишен германец е ранен. Той е починал по-късно от мозъчен кръвоизлив в болницата.   Двамата заподозрени, които са граждани на Афганистан, са задържани. \"Мотивите и конкретните обстоятелства за момента са неизвестни, води са разследване във всички посоки\", съобщиха от прокуратурата в Наумбург. Братът на загиналия е десен екстремист, съобщава \"Билд\". На 26 август мигранти от Сирия и Ирак убиха германски гражданин, което отприщи серия от протести в град Кемниц. /ТАСС    ", "date": "2018.09.09", "title": "Мигранти убиха германец в провинция Саксония-Анхалт"}
{"url": "http://epicenter.bg/article/Blokiraha-patya-na-Aleksandar-Vuchich-do-kosovskoto-selo-Banye/163105/7/0", "text": "Сръбският президент Александър Вучич не успя да стигне до населеното със сърби косовско село Банье, пътят до което беше блокиран от около 200 ветерани от Косовската война през 1998-1999 г., съобщават световните агенции. Протестиращите блокираха пътя към селото, издигнаха барикади и запалиха автомобилни гуми, като издигнаха лозунги, с които поискаха Вучич да се извини за \"извършените престъпления и за кланетата в Косово\". Според ТАСС албанците изцяло са обградили населеното със сърби село.   Първоначално Вучич изрази намерение все пак да стигне до Банье по обиколен маршрут, но впоследствие, както съобщи Асошиейтед прес, премиерът на Косово Рамуш Харадинай оттегли разрешението на правителството за посещението на сръбския президент в селото и в областта на Дреница. Според самия Вучич, цитиран от АП, на мястото на барикадите около Банье са били чути изстрели. Сръбският президент е заявил: \"Аз не обичам оръжията, но ние няма да позволим на никого да тормози сърбите в Косово\". Той не е посочил какъв точно отговор има предвид, но е казал, че не призовава за въоръжаване на косовските сърби.   Поради невъзможността да дойде лично, Вучич се обърна към жителите на сръбското село по телефона. \"Много съжалявам, че не можах да дойда, защото властите в Прищина не го искаха\", е казал Вучич, съобщава АП и допълва, че някои жени в Банье са плакали, докато са слушали гласа на сръбския президент. Вучич е отправил критика към мироопазващата мисия на НАТО КейФОР, че не предотвратила блокадата на пътя. КейФОР заяви в комюнике, че сигурността на Вучич по време на посещението му в Косово не е заплашена въпреки блокадата. В съобщението се казва, че силите на НАТО в Косово работят с косовските власти за мирното вдигане на блокадата около село Банье. В Белград сръбският министър на вътрешните работи Небойша Стефанович е заявил, че осигуряването на посещението на Вучич в Банье е било важно за престижа на международната общност в Косово, информира АП. Според сръбската национална телевизия, цитирана от ТАСС, организатор на блокадата е бившият боец на Армията за освобождение на Косово и настоящ председател на косовския парламент Кадри Весели. Посещението на сръбския президент в Косово вчера и днес беше разрешено от косовските власти след натиск от страна на ЕС и на САЩ, пише БТА, цитирана от Новини.бг.    ", "date": "2018.09.09", "title": "Албанци блокираха пътя на Александър Вучич до косовското село Банье"}
{"url": "http://epicenter.bg/article/Severna-Koreya-otbelyaza-70-godini-ot-sazdavaneto-na-republikata-s-voenen-parad/163107/7/0", "text": "С военен парад Северна Корея отбеляза 70 години от създаването на републиката. В него участваха около 10 000 военни. Показани бяха танкове и друга бойна техника, но не и междуконтинентални балистични ракети, нито балистични ракети с малък и среден обсег. Изненадващо севернокорейският лидер Ким Чен-ун не произнесе реч. На парада имаше високопоставени гости от Русия и Китай, съобщава БНТ.    ", "date": "2018.09.09", "title": "Северна Корея отбеляза 70 години от създаването на републиката с военен парад"}
{"url": "http://epicenter.bg/article/Erdogan--SASht-finansirat-kyurdite-v-Turtsiya-i-Siriya-s-pari-ot-petrol/163108/7/0", "text": "САЩ финансират кюрдите в Турция и Сирия с пари от петрол. Размерът на тази подкрепа възлизал на 700-800 млн. долара.   Това пише в. \"Хюриет\" в кореспонденция, в която са цитирани изявления на президента Реджеп Ердоган, направени пред турски журналисти в президентския самолет на връщане от тройната среща на върха за Сирия в Техеран между Ердоган, Владимир Путин и Хасан Рохани. \"Владимир Путин силно се изненда, когато му съобщих, че сумата е 700-800 млн. долара от петрола, с който САЩ финансират ПКК и СЗН\", цитира вестник \"Хюриет\" думите на Ердоган. Турският държавен глава е посочил още, че в разговор с Владимир Путин му е казал, че САЩ следят отстрани случващото се в Сирия, но много силно подкрепят ПКК и \"нейното разклонение в Сирия\" (за каквото Анкара смята СЗН) в районите Дейр аз Зур и Манбидж.   \"САЩ спазиха ли обещанието си за Манбидж? Обещаха след 90 дни, изминаха 90 дни... Сега целта им е да настанят там терористичните групировки. Също както направиха в Дейр аз Зур. Сега там захранват терористичните групировки ПКК и СЗН. С какво - с петрол, разбира се... Там групировките получават много сериозни приходи от петрола. Около 300 млн. долара са приходите само от суров петрол. Помислете на колко възлиза обработеният петрол, вероятно са 700-800 млн. долара\", посочил пред журналистите турският лидер. По думите на Ердоган САЩ използвали терористичните групировки \"като маша\". \"САЩ са доставили над 18 хиляди тира и 3 хиляди самолета оръжия и оборудване в базите на терористичните групировки, които се поддържат от Вашингтон\", добавил президентът.        ", "date": "2018.09.09", "title": "Ердоган: САЩ финансират кюрдите в Турция и Сирия с пари от петрол"}
{"url": "http://epicenter.bg/article/Prezidentat-na-Moldova-v-bolnitsa-sled-katastrofa-s-kortezha-mu/163109/7/0", "text": "Президентът на Молдова Игор Додон е настанен днес в болница след пътно-транспортно произшествие с кортежа му на магистралата от Стръшени до Кълъраш. Това съобщи молдовската телевизия \"Публика\", предаде ТАСС. По данни на журналистите президентският кортеж се е сблъскал с камион, поради което една от колите се е преобърнала. Полицията потвърди, че е имало авария, но отказа да съобщи подробности. Пресслужбата на молдовския държавен глава още не е потвърдила информацията, добавя ТАСС, цитирана от БТА и Новини.бг.    ", "date": "2018.09.09", "title": "Президентът на Молдова в болница след катастрофа с кортежа му"}
{"url": "http://epicenter.bg/article/Zoran-Zaev--Pokanata-za-NATO-stabilizira-makedonskata-ikonomika/163113/7/0", "text": "През второто тримесечие на 2018 г. ръстът на Брутния вътрешен продукт на Македония достигна 3,1%. През първото полугодие на годината преките чуждестранни инвестиции възлизат на 327 милиона евро, което е с 218% повече от средната стойност за последните три години. Това заяви македонският премиер Зоран Заев на съвместна пресконференция с участието на министри от икономическия блок на неговото правителство. Той изнесе още икономически данни, от които става ясно, че за първите 6 месеца на 2018 г. са създадени 10 хиляди нови работни места, а безработицата е намаляла до 21,1%, което е най-ниското ниво в историята на страната. Промишленото производство също е отбелязало ръст от 8,4%, а заетите в индустрията са се увеличили със 7,2%. Всички тези данни говорят, че македонската икономика расте и се стабилизира в дългосрочен план, посочи Заев. „Нашите очаквания са, че до края на годината ще успеем да постигнем прогнозирания годишен ръст от 3,2 на сто“, каза македонският премиер. Според него тази тенденция на нарастване на БВП се дължи на политическата стабилизация, която постигна правителството, на поканата за членство в НАТО, на започналия процес на преговори с ЕС и прилагане на качествени икономически политики. „През първото полугодие на 2018 г. се увеличи събираемостта на данъци с 8 на сто в сравнение със същия период на миналата година, или 66 милиона евро повече приходи в бюджета. Възстановяването на ДДС на дружествата се извършва своевременно и без дискриминация. От началото на годината до август в икономиката на тази база са върнати общо 250 милиона евро. Всички тези икономически резултати показват, че икономиката се насочва към правилния път“, добави Заев. Премиерът подчерта, че членството на страната в НАТО и прилагане на качествени икономически политики ще изведе македонската икономика към още по-високи темпове на растеж.  ", "date": "2018.09.09", "title": "Зоран Заев: Поканата за НАТО стабилизира македонската икономика"}
{"url": "http://epicenter.bg/article/Mashina-zatrudni-Putin-pri-glasuvane/163121/7/0", "text": "Местни и регионални избори се провеждат тази неделя в Русия. Президентът Владимир Путин гласува за кмет на Москва в сградата на Руската академия на науките. Машината, която трябваше да сканира вота на президента, обаче го затрудни. Путин трябваше да върти няколко пъти бюлетината, преди машината да я приеме. На излизане от сградата Путин коментира, че Москва е бързоразвиващ се град с висок стандарт, съобщава Нова телевизия.    ", "date": "2018.09.09", "title": "Машина за гласуване затрудни Путин"}
{"url": "http://epicenter.bg/article/Stiv-Banan--Donald-Tramp-e-izpraven-pred--quot-prevrat-quot-/163123/7/0", "text": "Американският президент Доналд Тръмп е изправен пред \"преврат\". Това заяви бившият му съветник Стив Банън в интервю за Ройтерс, предвид анонимната статия във вестник \"Ню Йорк таймс\", която описва съпротива в президентската администрация. Това съобщи БНР.   Това, което наблюдавахме миналия ден, беше възможно най-сериозно. Това е пряка атака срещу институциите. Това е преврат, ясно?\", заяви Банън при кратко посещение в Италия.  \"Ню Йорк таймс\" публикува статия от анонимен високопоставен член на администрацията, който порицава \"неморалността\" на Тръмп и заявява, че много от сътрудниците му старателно работят \"отвътре\", за да осуетят части от плановете му и \"най-лошите му наклонности\". \"Има клика сред републиканците, според която Доналд Тръмп не е годен за президент на САЩ. Това е криза\", каза той в Рим.    \"Страната е преживявала подобна криза единствено през лятото на 1862 година, когато генерал Маккелън и високопоставени генерали, всички демократи в армията на Съюза, считат, че Линкълн не е компетентен за главнокомандващ\", посочва Банън.    Тръмп заяви в петък, че министерството на правосъдието трябва да открие кой е авторът на статията, допълвайки, че това е въпрос на национална сигурност. Стив Банън предупреди прогресивните либерали в Демократическата партия като Бърни Сандърс да не изпитват задоволство от сътресенията в Белия дом.", "date": "2018.09.09", "title": "Стив Банън, бивш съветник в Белия дом: Доналд Тръмп е изправен пред \"преврат\""}
{"url": "http://epicenter.bg/article/Maestro-Kamdzhalov-obyavi-nachaloto-na-nov-obrazovatelen-proekt/163112/6/0", "text": " „Не може да се остойности безценното, както въздуха и водата следва да се полагат, като неизменни природни дарове на всяко човешко същество, така и образованието е време да си припомним, че е дар, който ние сме получили и следва да дарим на жадните за истинско познание“, каза маестрото при откриване на срещата с журналисти днес, по повод наближаващия старт на Академия Музика.    Началото на новата образователна платформа се поставя по идея на професор Нева Кръстева, обявиха днес в залата на Сити Марк Арт Център философите – педагози и творци Камджалов и Кръстева. В този образователен проект се цели създаването на “образувания“ в личността, които да повдигат човешката същност на едно качествено ново равнище и да задоволят потребностите от същностно разбиране на музиката, която е интегрална наука и може да бъде разгледана, като базова дисциплина за усвояване на древни закони и правила, които могат да намерят приложение във всичко сфери на живота – обясниха създателите на уникалната школа.   Форматът е отворен за хора от 16 годишна възраст и няма ограничение в подготвеността на кандидатите. Първите молби с мотивационен текст или видео обръщение и автобиография на желаещите са вече налице. Остават броени дни до края на срока за записване.   Темите ще се разискват на академично ниво, но по начин, подходящ за хора с разностранни интереси, на различна възраст и не непременно с музикално образование. Образователните сесии, които ще бъдат с изразена практическа насоченост, ще се провеждат една събота и неделя от месеца от ноември 2018 до юли 2019 година в Сити Марк Арт Център.   На участниците ще бъде предоставена уникалната възможност да присъстват на репетициите на Genesis Orchestra и на Музикална лаборатория за Човека.   Обучението е напълно безплатно. Срокът за кандидатстване е 21 септември 2018 година. Необходими документи: CV със снимка и мотивационно писмо или видеообръщение в свободна форма на имейл  .  ", "date": "2018.09.09", "title": "Маестро Камджалов обяви началото на нов образователен проект"}
{"url": "http://epicenter.bg/article/Tazi-vecher-evreyskata-obshtnost-otbelyazva-5779-godini-ot-satvorenieto-na-sveta/163091/11/0", "text": "Тази вечер еврейската общност посреща Новата 5779 година. Празникът започва вечерта, тъй като в еврейския календар дните се отброяват не от настъпването на утрото и не от полунощ, а от залез слънце. Летоброенето се води от сътворението на света, а датата се определя по лунния еврейски календар през есента - в първите два дни от еврейския месец тишри. На еврейската Нова година няма фойерверки, паради, карнавали и пиршества. Навсякъде по света те се събират в своите синагоги, за да се молят за мир, съгласие и здраве. Има предание, че в дните на Рош Ашана Бог отбелязва в Книгата на живота каква съдба очаква през идващата година всеки човек.   Новогодишният празник е и време за анализ и равносметка. На този ден хората си подаряват подаръци и изпращат поздравителни картички на тези, които са далеч. Празничната вечеря започва с традиционния сладък хляб хала и резенчета ябълки, потопени в мед. Ябълката е символ на забранения плод и грехопадението, а медът на обетованата земя, в която текат “мед и мляко“. На трапезата се нареждат общо седем блюда, които се свързват със здравето, щастието и благополучието на семейството. От 19 ч. тази вечер в Синагогата “Цион” в Пловдив ще има тържествена служба, на която са поканени представители на всички вероизповедания и приятели на общността в града под тепетата, съобщи председателят на “Шалом” в града г-н Светлозар Калев. Характерни за новогодишните служби са тръбенето с шофара (рог от овен) и четенето от Тората (първата и основна част на Библията). От този ден започват десетте дни на покаяние, които предшестват еврейския празник Йом Кипур.      ", "date": "2018.09.09", "title": "Тази вечер еврейската общност отбелязва 5779 години от сътворението на света"}
{"url": "http://epicenter.bg/article/-quot-Doyche-vele--Iztochnoevropeytsite-ne-sa-izostanali--prosto-sa-po-golemi-realisti/163097/11/0", "text": "Саксонците, които четат, слушат или гледат как (западно-)германските медии отразяват събитията в тяхната провинция, вероятно се чувстват точно както и унгарците, когато те четат какво пишат германските медии за тяхната страна: статиите съдържат повече информация за духовното състояние на авторите, отколкото за страната, за която всъщност става въпрос. Отношението към източногерманците стана също толкова презрително, колкото е и това към източноевропейците. Между редовете може да се прочете, че онези от Изтока били по-различни, разбирай по-лоши от западняците. Онези от Изтока били духовно и морално изостанали, глупави или сърдити, или и двете заедно. И още: те не били демократи, ами - расисти и ксенофоби. И те - източногерманците и източноевропейците - трябвало още много да учат, преди да станат толкова просветени, колкото авторите на въпросните статии. Може би те били така изпълени с омраза, т.е. сърдити, защото са занемарили прочита на собственото си минало и все още мислят в категориите на комунистическата или дори на фашистката диктатура. Най-милото, което се казва или пише по техен адрес, е, че те изпитвали страхове, за което хората от запада трябвало да ги разберат. Но пък тези техни страхове съществували, защото били прекалено глупави да проумеят, че в действителност нямало никакъв проблем, освен може би с техните собствени расистки рефлекси. И в този смисъл малко превъзпитание чрез \"диалог\" щяло да свърши добра работа.    Защо западногерманците са толкова далече от реалността? Тези нападки срещу хората от бившия Източен блок не са нищо ново. За разлика от един дебат, който наскоро се отприщи в Унгария, а именно - защо западняците са идеологически толкова заслепени, че от дърветата вече не могат да видят гората? Дали пък не са станали жертва на мащабно промиване на мозъци? Защо пишат толкова еднообразно и отдалечено от реалността? Накратко: това, че ние на Изток функционираме по-различно, отколкото хората на Запад, вече е тема на дебат и при нас. Но кои в случая бъркат - ние ли, хората от източния фланг на ЕС, или тези на Запад? И колко по-различни сме ние от тях и защо? Да, хората от бившия Източен блок са израснали в друга среда, различна от тази на Запад. Те винаги са знаели, че медиите и политиците ги лъжат, защото са живели в диктатура. Затова и те инстинктивно реагират критично спрямо медиите и управляващите. Затова и не могат да бъдат наречени \"послушни\" - защото това е точно обратното на послушанието - те обвиняват правителствата си, че прикриват истината и виждат в управляващите опасност. И ако все пак ги търпят, то е защото не искат нови неприятности.  Това може да продължава така, докато правителствата се държат приемливо и управляват сносно. Не и обаче, когато те надушат некомпетентност, например ако се случи това, което стана в Германия през 2015 година покрай политиката на отворените врати на Ангела Меркел. Или когато икономиката колабира, какъвто беше случаят в късната фаза на комунизма. Тогава недоволството на хората се надига бързо и е възможно да се стигне до експлозия.   Понеже ние, хората от Изтока, сме свикнали да не бъдем информирани коректно от медиите и политиката, сме си намерили други начини да се информираме. Ние в много по-голяма степен обсъждаме помежду си - сред роднини и приятели - какво се случва с хората, които познаваме, и си правим изводи от това. Източният човек разбира света такъв, какъвто е той в неговото обкръжение, и не приема да му бъдат налагани \"отгоре\" някакви неща. Когато нечии деца биват тормозени в училище от мигранти или когато жени биват подлагани на сексуален тормоз, и това остава без последствия, на Изток това бързо се превръща в новина, която се разпространява мълниеносно, макар и медиите да не пишат за това. И обикновено ние на Изток имаме много ясно мнение за това, че не ние в случая сме проблемът, а мигрантите-извършители и политиците, които са ги пуснали да дойдат при нас. И това, че повечето мигранти не са такива, а много мили и съвсем нормални хора, изобщо не променя смисъла на горното съждение.   Западняците, за разлика от хората от Изтока, виждат света в светлината на наложените им от различни авторитети идеали - от преподаватели, политици и медии. В случая не става въпрос толкова за действителността, колкото за късните последици от движението от 1968-ма, което трайно промени идейния свят на Запад, т.е. тук става въпрос повече за ценности, а не за реалности: всичи хора са равни, а предразсъдъците спрямо идващите от други страни са расизъм; религията е проблем, а гордостта и любовта към собствената страна се тълкуват като национализъм.   Унгарците разбират хората в Кемниц Ние на Изток виждаме нещата по различен начин: хората не са равни, а страните по света не са ни \"братя\"; политиката никога не е солидарна, а се бори само за власт и преследва собствените си интереси. Научили сме тези фрази още в годините на комунистическата диктатура. Знаем, че те са кухи. Ако за източния човек обаче е важна реалността, то западният иска да напасне тази реалност към неговите \"ценности\" и поради това често изобщо не разбира действителността. Ето как ние от Източна Европа разбираме източногерманците и това, което сега се случва в Кемниц: оситата (източногерманците) си останаха нормални, каквито сме и ние. Затова и на убийството на техен сънародник те реагираха така, както бихме реагирали и ние в Унгария - изляха гнева си срещу политиците.      ", "date": "2018.09.09", "title": "\"Дойче веле: Източноевропейците не са изостанали, просто са по-големи реалисти"}
{"url": "http://epicenter.bg/article/Valeriya-Veleva--Perverziya--Ili-ostavka---na-Borisov-/163102/11/0", "text": "  я. Вярно е, че за първи път той поиска три, а може да станат и повече, оставки на министри. Управляващата коалиция се разтърси от непреодолими вътрешни противоречия, личната неприязън между отелните субекти на властта избуя през през медиите, очертаха са лобита и лагери, извадиха се томахавки, захвърчаха каски, властта се превърна в бойно поле.    Срещу него вече има сформиран отбор, който не се притеснява публично да му се противопоставя.     Срещу лидера на ГЕРБ се изправят председателят на парламента Цвета Караянчева, председателят на парламентарната група на ГЕРБ Цветан Цветанов, цялата парламентарна група на ГЕРБ, двамата вицепремиери Валери Симеонов и Красиммир Каракачанов. Сериозна армия. Всички те поставят под съмнение решението му като премиер да поиска и да получи оставките на министрите Радев, Нанков и Московски като поемане на политическа отговорност след трагичния инцидент край Своге, отнел живота на 17 българи. Нещо повече, откакто оставките са факт, в медиите тече неистова битка за спасяване на министрите, и най-вече на Николай Нанков. А точно той \"предаде четата\", обявявайки, че в асфалта край Своге има варовик и така занули успехите на ГЕРБ в магистралното строителство. , който изповядва класическото правило – премиерът е този, който решава съдбата на министрите си. В същото време в лагера на патроитите се води ожесточена война, в която на премиера е отредена крайно незавидна роля – той не може да е арбитър, защото няма механизмите за това, и се превръща в обикновен наблюдател, върху когото обаче падат снарядите.      в официална декларация на НФСБ като авторитарен управленец, който нарушава конституцията; чиито действия са нелогични -  обслужват не държавните интереси, а личния му рейтинг; а пък под крилото на властта му в държавата си шири корупция, лобизъм и кадрова вахканалия.  Цялата партия се сниши. Никой от министрите не се засегна от думите на вицепремиера, никой не обори тежките му обвинения. Никой от депутатите на ГЕРБ не се възпламени от клеймото, лепнато от Симеонов на властта, която те крепят с гласовете си. Нямаше извънредни брифинги на дежурните от ГЕРБ, нямаше дори декларация на ГЕРБ.  Нещо повече, само час след взривяващата декларация на НФСБ той седна на една маса със Симеонов. Не се ядоса. Не се разсърди. Не се обиди. Не поиска обяснение. Не получи извинение. Сякаш нищо не се е случило!      че това състояние, което демонстрира пред обществото, е вид перверзия. Спалнята на коалицията е толкова широко отворена, че нищо не остава скрито от борбата под чаршафите. Това не буди смях. Това отвращава! Обществото не е в ролята на воайор, то е принудено да гледа този пошъл спектакъл. Реакцията на снимката със синята каска на Каракачанов е доказателство, че публиката не се забавлява, тя е гневна. Обясненията за нарушена комуникация между актьорите звучат като гротеска.    си върху тези, които изпрати във властта. Те вече се чувстват достатъчно овластени и обиграни, за да му се противопоставят. В дадени моменти той се превръща в техен заложник. Те го рекетират откровено, притискат го, нагъват го публично като смачкана мантинела на пътя. Това не си позволи нито Виденов, нито Костов, нито Филип Димитров, нито Станишев дори. Повсеместната корупция, прокарването на лобистки закони, заиграването с икономически субекти, отсъстващият контрол на всички нива в държавата лъсна отчетливо именно в трагедията край Своге. Но това не стресна тези, за които оставките „няма да решат нищо”.    защото там вече е развит синдромът на страха от „Кой ще е следващият?”. Репликата на Цвета Караянчева от края на миналата година „ ” (Добрев), защото не се знае кой ще е следващият отстрелян, звучи в ухото на всеки от ГЕРБ. Именно този обсебващ страх обедини тогава парламентарната група и тя бламира Борисов, а Добрев остана в парламента. Сега може да се случи същото. Караянчева обяви, че депутатите са против оставките, които премиерът е поискал (такова решение на групата на ГЕРБ няма), с което публично го шамароса. Никой от тях не се замисля за мотивите и причините, довели до решението на премиера да поиска оставки. Или по-точно - отхвърлят се всякакви мотиви на премиера. Нещо повече - Караянчева заяви, че и тримата министри са успешни, неясно по какви критерии. От което пък излиза, че премиерът е неспосбоен да им направи адекватна оценка. Затова и решението му за оставките е неадекватно - това фактически ни казва ГЕРБ. Такъв резил досега никой партиен лидер и премиер не е допускал!    че оставка не се гласува. Тя просто се приема. И сякаш не взимат под внимание решението на Конституционния съд, който в края на януари обяви за противоконституционен отказа на Народното събрание да приеме оставката на Делян Добрев. Освен това промените и съставът на кабинета се гласуват анблок. ПГ на ГЕРБ не може да решава кои оставки да подкрепи и кои да отхвърли, както заявява Караянчева. Парламентът или приема целия кабинет, или го отхвърля заедно с премиера.     досега по отношение гафовете на някои министри дава основание на групата на ГЕРБ да отхвърля принципа, че министърът носи политическа отговорност, дори и когато няма лична вина. Така е в белия свят. Ако Борисов беше спазвал този принцип, отдавна трябваше да се е разделил с Валентин Радев, с Цецка Цачева, с Румен Порожанов като министри в кабинета му. Сега запазвайки Цачева, трябва ясно да обясни защо си отива Радев, защо остават Ангелкова и Нено Димов. Ако Ангелова остане, каквито са намеренията на премиера, ще си отиде ли Валери Симеонов, както той вече  заплаши? Ако не си отиде, с какво ще го „компенсира”? Ако пък Волен Сидеров не получи оставката на Симеонов, за която настоява, какво на него ще му даде? Влизането в тази сложна схема отслабва Борисов. Вярно е, че досега той показва изумителни качества да излиза сух от всяка тежка ситуация и да спасява и правителството, и ГЕРБ. Сега обаче патриотите са му като камък на шия, а депутатите отказват да го следват. Отстрани изглежда като генерал без армия... Навън всички го хвалят, вътре го бламират.     Коалиционният съвет на управляващата коалиция ще реши дали да приеме тези оставки или да ревизира решението на премиера.  дори има намерение да предложи още смени в състава на правителството. Тук опасностите са няколко.  тогава Валери Симеонов или трябва да изяде декларацията, с която го обвини в авторитаризъм, или да напусне правителството. Друг път няма. Освен перверзията. Същото е и с Караянчева.  на министрите, това ще е третото му бламиране в третия му мандат и тогава той ще трябва да хвърли оставка. Това сочи политическата логика. И тук не става въпрос нито за рейтинг, нито за имидж. Почти сигурно е обаче, че нито първият, нито вторият вариант ще влязат в действие. Защото няма да има принципи. Коалиционният съвет ще бъде бойно поле, на което генерал и овластени пешки ще премерят сили. Нечии глави ще пострадат, но ще бъдат постигнати компромиси (как ще ни ги обяснят, предстои да видим) и Борисов ще направи замисления от него ремонт на кабинета. Което също носи риск.      от тези, които си отиват. Може да се окажат по-драматични грешки от предшествениците си. Трябва ясно да се каже каква ще е посоката на тяхната работа. Иначе Борисов може да влезе в коловоза на Костов, който на втората година смени 10 от министрите си, но с това кабинетът му не стана по-стабилен. Трябва да се даде отговор на въпроса -  , или всеки ще получи „бонбонче” под маската на „възстановената комуникация”? И докога ще е тази отвратителна игра?  идва и от нарушената комуникация между премиера и парламентарната група на ГЕРБ. Вече има ясно очертана разграничителна линия - Те и Той.  Наред с огромните проблеми в управлението и нарастващото недоволство, чийто тътен все повече се усеща.   както обяви Цветанов? На каква цена? И какво означава репликата (ако не е лапсус) на Цветанов от днес: \". Според Конституцията премиерът предлага кандидатите за министри, структурата и състава на правителството. Да не би в ГЕРБ да са написали нови правила на държавното управление, за да принизят ролята на премиера? Има и слухове, че всичко това се прави именно с тази цел - нови избори и влизането на ГЕРБ пак във властта, но с други партньори. Но има риск от наказателен вот, въпреки успокояващите социологически сондажи.   . Защо? Защото са дипломати от кариерата? Защото знаят езици? Защото са били успешни министри? Или защото \"лоялните\" се спасяват от \"потъващия кораб\"? Борисов държи ли сметка как този избор изглежда отстрани и какви подигравателни коментари ще предизвика в дипломатическите среди?   Някои от ГЕРБ побързаха да обявят, че с трите подадени оставки кризата във властта е преодоляна. Не! Кризата тепърва започва!    ", "date": "2018.09.09", "title": "Валерия Велева: Перверзия с оставки. Борисов и кризата във властта"}
{"url": "http://epicenter.bg/article/Emil-Hristov--Utre-izbori-nyama-da-ima--nyama-da-ima-i-vdrugiden/163117/2/0", "text": "Политиката винаги е била отговорност. И в управляващите, и в опозицията има хора с отговорност. Политиката е за отговорни хора.   Това каза зам.-председателят на Народното събрание Емил Христов (ГЕРБ) в предаването „Беновска пита” по Канал 3.   Не мога да различа Нинова и Румен Радев. Това, което говори Нинова, после се повтаря от президента. Объркан съм от последното, казано от него, заяви Христов.   \"Важното е докъде може да стигне този Гордий в нашата политика, може и да върже възел и кой ще го разплете. Не е ли по-добрият начин да разплетем възела, отколкото да го разсечем, въпреки че това също е решение. Възелът на Нинова не е такъв, там е по-простичко, тя не дойде с каруца и с орел и не бе предсказана. Няма вечен огън, той винаги прегаря. Огънят е в интерес на един малък кръг, който не може да оцелее без война. В момента не можеш да държиш една партия в бойна готовност. Очакванията избледняват. Очакванията на тези, които искат утре да има избори, няма да има, няма да има и други ден\", коментира той.    ", "date": "2018.09.09", "title": "Емил Христов: Това, което говори Нинова, после се повтаря от Радев. Не мога да ги различа!"}
{"url": "http://epicenter.bg/article/Krasimir-Valchev--Nedostigat-na-tehnicheski-kadri-v-sledvashtite-godini-shte-e-golyam/163118/2/0", "text": "Премиерът носи цялата отговорност. Подадените оставки са личен акт на министрите. Те са изключителни професионалисти.  Коалицията е устойчива, нормално е да има различни мнения по различни въпроси, който се изглаждат с разговор. Това каза образователният министър Красимир Вълчев в ефира на предаването „Беновска пита” по \"Канал 3\".   „Когато хората са по-образовани, раждаемостта спада. Насърчаваме раждаемостта с всички инструменти, които имаме, но това е факт в цяла Европа, раждаемостта спада с повишаване на образованието”, коментира министърът „Няма нищо по-хубаво от четенето на книги, но трябва да осъзнаем че електронните технологии променят образованието. В тази посока работим. Трябва да развием дигиталната култура”, каза Вълчев, който обясни, че в училищата, където са въведени дигитални дъски, директорите споделят, че успехът се вдига. „Бъдещето е на изкуствения интелект”, категоричен бе той.   Недостигът на технически кадри в следващите години ще е голям, той и сега е голям, каза министър Вълчев, като обясни, че за изчезващите професии се отпускат по-големи специалности. „В днешни дни, говорейки за дигитализиция, учениците използват все повече електронни ресурси. Пролетта регламентирахме електронни варианти на учебниците, учениците чрез персонални устройства ще могат използват тези.”, каза той.   \"Тази години електронните дневници могат да бъдат единствена опция, вече няма задължение за водене на хартиен дневник. Няма задължение всички училища да водят електронни действия.\", обясни Вълчев. Около 7 млн. лева са спрените помощите на родители, които не пращат децата си на училище. Промяната е тези средства да отиват обратно в образователната система. Учителите пък имат възможност да насочат тези пари към закупуването на тетрадки и маратонки за децата, заяви той. Най-проблемни са учителите по математика и физика. Учителската професия ще продължи да бъде престижна, но не по този начин, в който е в момента. Най-важно е да възпитаме децата с да уважават учителите си. С родителите трябва да бъдем съюзници, заключи министърът.    ", "date": "2018.09.09", "title": "Красимир Вълчев: Недостигът на технически кадри в следващите години ще е голям"}
{"url": "http://epicenter.bg/article/Boyko-Borisov-otiva-pri-voleybolistite-vav-Varna/163119/2/0", "text": "  Очаква се във вторник премиерът Борисов да се срещне с националния отбор по волейбол и с треньора им Пламен Константинов във Варна. Световното първенство по волейбол стартира от морската столица от 10 септември и ще продължи до края на месеца. Това е най-големият шампионат, провеждан в страната ни. Световното ще се проведе в България, благодарение на едногодишни усилия на Българската федерация по волейбол да спечели домакинството и на категоричната подкрепа на българското правителство и премиера Бойко Борисов. Правителството отпусна 500 000 долара, което е сумата, предвидена за плащане през 2018 г. за организирането и провеждането на Световното първенство. Общата сума на изплатените от кабинета средства за организацията му в периода 2016-2018 г. е 5 000 000 долара.    ", "date": "2018.09.09", "title": "Бойко Борисов отива при волейболистите във Варна"}
{"url": "http://epicenter.bg/article/Advokat-Iliyan-Vasilev--Darzhavata-vze-za-zalozhnik-sina-na-Vetko-Arabadzhiev/163120/2/0", "text": "Родителите на Вълчо Арабаджиев ме ангажираха. Майката ми се обади по телефона и ми каза \"Моля те, помогни на детето ми\". Аз не познавам семейството, за разлика от много магистрати. Това каза в предаването \"120 минути\" по БТВ адвокат Илиян Василев.    Той заяви, че не познава семейство Арабаджиеви, никога не е бил на техни празненства, за разлика от много магистрати. Попитан кои са те, адвокатът отказа да отговори с мотива, че не иска да коментира чужди отношения.   \"При разговора си с майката не се поинтересувах къде е тя, а какви доказателства има срещу това момче, което беше взето за заложник. Една държава престава да бъде държава, когато започне да взема заложници. Добре че съдийката прояви някакъв родителски инстинкт да пусне това момче на свобода\", посочи адвокат Василев.   \"Вълчо е на 21 години, като в последните 8 години прекарва в чужбина, последните 5 години учи право в Лондон. Очевидно желанието на родителите му е било да навлиза в техния бизнес. Какво лошо има в това\", риторично попита юристът. \"Притеснява ме това, което прокуратурата се опитва да пробута като доказателства, за да бъде задържано това момче. Те използват един кратък период, в който клиентът ми е бил в България, и е наел касета, където има семейно имущество – 2,5 млн. евро. На семейството са правени проверки и е установен законнен произход за около 25 млн. лева. Личните им пари са повече от 20 млн. лева. Част от тях в един момент са решили да внесат в банкова касета. Проблемът е в друго – това младо момче е обвинено в пране на пари, а няма никакви доказателства за това. В момента прокуратурата въобще не се опитва да твърди, че тези 2,5 млн. евро са с престъпен произход\", каза адвокат Илиян Василев. Той бе категоричен, че Вълчо Арабаджиев няма да се укрие.   \r\n Адвокат Василев заяви, че не би убеждавал родителите му да се предадат в България. „Това щеше да има смисъл, само ако може да защитят интересите си тук и да изчистят името си”. \r\n   \r\n Прокуратурата в нарушение на правилата и повдига задочно производство на семейство Арабаджиеви. Няма как в един и същи ден да се повдигне обвинение и да се намери на адрес лицето, срещу когото се готви обвинение. \r\n   \r\n Бил съм съдия и прокурор и напуснах системата заради несъгласие с началниците си. Няма да ми позволят да се върна отново, защото знам твърде много за корупцията в съдебната система. Имам достатъчно акъл, за да дам доказателства за нея и достатъчно съм луд, за да го направя, заяви адвокатът. \r\n \r\n   \r\n  ", "date": "2018.09.09", "title": "Адвокат Илиян Василев: Държавата взе за заложник сина на Ветко Арабаджиев"}
{"url": "http://epicenter.bg/article/Halil-Letifov--Ahmed-Dogan-mnogo-se-nadyava-na-desen-partnyor/163122/2/0", "text": " С тези, които предложат промяна в секторите, трябва да се направи реформа в тези сектори, които боксуват, като образование и здравеопазване.   Това каза зам.-председателят на ДПС Халил Летифов в ефира на предаването „Беновска пита” по \"Канал 3\".  За нас властта не е самоцел. Ние говорим непрекъснато за програма за развитие, защото изоставаме.   Той заяви, че не одобрява решението на Корнелия Нинова само 20 души да останат в Народното събрание, защото народът е решил, че те трябва да имат 79 депутати в пленарна зала. Почетният председател на ДПС д-р Ахмед Доган много се надява на партньор с дясна позиция. Избираме партньорите си по волята на народа, заяви Летифов.   Трагедията край Своге е голяма и трябва да има дебат. Министър Московски няма персонална вина. В случая има понесена вина от трима министри, каза зам.- председателят на ДПС. Не приемам една трагедия да се политизира и не приемам думите на Корнелия Нинова, каза още той. Той коментира акциите на спецпрокуратурата срещу семействата Арабаджиеви и Стайкови: Който е нарушил закона трябва да си понесе отговорността, категоричен бе Халил Летифов.    ", "date": "2018.09.09", "title": "Халил Летифов: Ахмед Доган много се надява на десен партньор"}
{"url": "http://epicenter.bg/article/Hristo-Prodanov--Nash-dalg-e-da-ne-dopusnem-vazrazhdaneto-na-fashizma/163124/2/0", "text": "Наш дълг е да не допуснем възраждането на фашизма. Това заяви заместник-председателят на БСП - София и народен представител Христо Проданов в словото си по време на митинга за 9-и септември на Братската могила, който беше организиран от Градския съвет на БСП - София и на Българския антифашистки съюз.   \"9 септември 1944 г. постави началото на възраждането и модернизирането на свободна България. На тази дата нашата родина тръгна по пътя на социалната и справедлива държава. И днес категорично можем да кажем, че България беше социална и справедлива държава през втората половина на 20-и век, каза Христо Проданов в словото си. - Нека не забравяме, че в периода 1941-1944 година без съд и присъда са хвърлени в затвори и са убити хиляди българи само заради това, че се осмеляват да кажат \"не\" на държавния тероризъм и че искат свобода за народа. Затова ние, от БСП, не можем по никакъв начин да приемем опитите датата 9 септември да бъде отречена. Не можем нито да приемем, нито да допуснем позорна гавра с паметта на загиналите антифашисти, разрушаване на техните паметници и мемориални плочи и оскверняване на братските могили. Нямаме право да допуснем историята да бъде изкривена и на нашите деца да бъде втълпявано, че в България никога не е имало фашизъм и по тази причина не е имало и антифашизъм. Нямаме право да позволим това заради паметта на десетките хиляди синове и дъщери на България, загинали в борбата срещу фашизма. Затова 9-и септември трябва да продължи да ни събира. За да ни припомня, че фашизмът като идеология днес не е само лош спомен от миналото. Че увлечени във всекидневните битки за надмощие в парламента, ние, политиците, като че ли не забелязваме тревожните сигнали за неговото възраждане - крайната разруха на държавата, рязкото обедняване на нацията, срива на ценностите, унищожаването на националните идеали, заличаването на паметта\".    ", "date": "2018.09.09", "title": "Христо Проданов: Наш дълг е да не допуснем възраждането на фашизма"}
