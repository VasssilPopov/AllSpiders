{"url": "http://epicenter.bg/article/Kancho-Stoychev--Izklyuchitelno-vazhno-e-da-ima-seriozen-debat-za-koruptsiyata-/142895/2/0", "text": "В последните 27 години България стои в челото на класацията по корумпираност, като е изключително важно да има сериозен дебат около вота на недоверие. Това каза в интервю за сутрешния блок „Добро утро, България“ на Радио „Фокус“ социологът и президент на глобалната асоциация „Галъп интернешънъл“ Кънчо Стойчев по повод инициирания от опозицията вот на недоверие срещу правителството на тема „корупция“.  Според него, обаче, въпреки притеснителните индекси, България далеч не е най-корумпираната страна, като подобен проблем съществува пред всички световни лидери, които умело успяват да го замаскират.  „Корупцията, особено на ниско и на общинско равнище, e повсеместно явление. Нещо, което се е превърнало в норма на живот и нещо, което, за съжаление, вече повечето хора не забелязват. Така че, такъв дебат и сериозно обсъждане на въпроса са необходими. Колко до това дали ще падне или няма да падне правителството, мисля, че всеки здравомислещ се досеща, че е малко вероятно това да се случи. Но пък дано бъде здравословен дебат.“, коментира Кънчо Стойчев.  Той допълни, че обикновено корупцията е явление сред управляващите, тъй като тя неизменно е свързана с властта. Според него е малко вероятно по време на дебатите около вота на недоверие ГЕРБ да нанесе \"смъртоносен удар\" на опозицията. Стойчев апелира към управляващата партия да подходи сериозно към аргументите на опозицията. Той посочи, че обект на обсъжданията ще бъдат последните 8 години, в които ГЕРБ управлява страната.  Кънчо Стойчев увери, че Българското председателство на Съвета на ЕС няма как да бъде застрашено или саботирано.   ", "date": "2017.12.14", "title": "Кънчо Стойчев: Изключително важно е да има сериозен дебат за корупцията "}
{"url": "http://epicenter.bg/article/Evrokomisaryat-po-sigurnostta-Dzhulian-King-pristiga-na-ofitsialno-poseshtenie/142877/2/0", "text": "  Европейският комисар за Съюза на сигурност Джулиан Кинг пристига днес на официално посещение в България, съобщи БТВ. Програмата му включва срещи с министъра на вътрешните работи Валентин Радев и с министъра на правосъдието Цецка Цачева.   Очаква се основна тема на разговор да бъде присъединяването на България към Шенген. Наскоро Кинг обяви, че би било добре за разузнаването в Европейския съюз да започне по-често да се използва базата данни на Шенгенската информационна система.   Предвидени са също разговори с представители на три парламентарни комисии в Народното събрание и с председателя на Държавната агенция по национална сигурност Димитър Георгиев, както и посещение на Националния контратерористичен център.    ", "date": "2017.12.14", "title": "Еврокомисарят по сигурността Джулиан Кинг пристига на официално посещение"}
{"url": "http://epicenter.bg/article/Deputatite-shte-glasuvat-prezidentskoto-veto-varhu-chast-ot-byudzheta-na-NZOK-za-2018-g-/142879/2/0", "text": "  Парламентът ще гласува Закона за Бюджета на НЗОК през 2018 година, върху който президентът Румен Радев наложи вето. Това се посочва в програмата за работа на Народното събрание. Припомняме, на 8 декември държавният глава върна за ново обсъждане бюджета на Касата за следващата година, заради незаплащането на определени лекарствени продукти.   Президентът смята, че се създава различно третиране на здравноосигурените лица и се засяга основно конституционно право за достъпна медицинска помощ. Здравното министерство определи като несериозни мотивите на държавния глава за налагане на вето върху Бюджета на Касата.   На 12 декември бюджетната комисия отхвърли президентското вето. Бюджетът бе приет на 29 ноември, като бяха отпуснати 27 млн. допълнително от резерва на Касата за първична и специализирана извънболнична помощ, дентална помощ и медико-диагностични дейности. Бюджетът е с 400 млн. лева повече спрямо 2017 година. Въпреки критиките на опозицията и на пациентски организации в закона остана забраната НЗОК да заплаща нови медикаменти.   Парламентът реши също Касата да не сключва договори с болници по нови клинични пътеки, както и с новите болници. След пленарното заседание Комисията по отбрана ще гласува Актуализирана Стратегия за национална сигурност. Министърът на здравеопазването Кирил Ананиев ще отговаря на депутатски въпроси в здравната комисия.  ", "date": "2017.12.14", "title": "Депутатите ще гласуват президентското вето върху част от бюджета на НЗОК за 2018 г."}
{"url": "http://epicenter.bg/article/Predsedatelyat-na-Smetnata-palata--V-deklaratsiite-na-275-polititsi-ima-nesaotvetstviya/142880/2/0", "text": " От 6900 проверени души - при 275 са констатирани несъответствия. Проверявани са политически фигури от всички нива на властта. Това обяви пред камерата на БТВ председателят на Сметната палата Цветан Цветков.   \"Отклоненията почти всяка година са едни исъщи - недеклариране на доходи на съпруг или съпруга. Лицата обаче са различни. Конкретните причини за тези пропуски са обяснени от проверените лица, защото Сметната палата ги е предупредила. Политиката на Сметната палата е да не коментира тези лица. Да, сред тях има 17 народни представители, но ние никога не сме обявявали от коя Парламентарна група са. Няма и днес да си позволя да коментирам имена и партийна принадлежност. Това е нашата политика. Според мен тези грешки се дължат на недоглеждане или забравяне. Ако проверените лица не реагират, ние изпращаме техните случаи към НАП\", обясни Цветков.  ", "date": "2017.12.14", "title": "Председателят на Сметната палата: В декларациите на 275 политици има несъответствия"}
{"url": "http://epicenter.bg/article/Aleks-Aleksiev--Reshenieto-na-Tramp-za-Erusalim-tryabvashe-da-bade-vzeto-otdavna/142881/2/0", "text": " Решението на Доналд Тръмп за Ерусалим трябваше да бъде взето много отдавна. Няма да има нова интифада. Няма да има реки от кръв в Близкия Изток.   Това бяха тезите, които разви в предаването \"Тази сутрин\" по БТВ Алекс Алексиев, председател на Центъра за балкански и черноморски изследвания.   \"В момента нещата са съвсем други в Близкия Изток. Европейският съюз не реагира правилно. Саудитска Арабия гледа в момента на Израел като на съюзник. Това се дължи на противоречието с Иран. Саудитска Арабия получава такава военна техника от Израел, каквато не може да си позволи да произведе. Европейската политика е погрешна в момента\", категоричен беше той.   \"ИДИЛ е победена. Лошото е, че джихадистите започват да се завръщат по родните си места. Тук, на Балканите, имаме над 1000 джихадисти, които са се били на страната на Ислямска държава и сега се завръщат. От това трябва да ни е много по-страх, отколкото от признаването на Ерусалим за столица за Израел.   Много повече трябва да ни е страх от факта, че Турция беше обявена за страна, която спонсорира тероризма. Реджеп Ердоган се опитва да изземе водещата роля на Саудитска Арабия, като целта му е Турция да стане лидер в спонсорирането на тероризма по света. Това няма да го доведе до нищо добро.   Изказванията му за ревизия за Лозанския договор показаха новата политика на Турция. Ердоган не веднъж е споменавал, че Турция има претенции към различни гръцки острови, които бяха уредени точно с Лозанския договор\", допълни Алексиев. \"Геополитическата среда е силно променена, промени се и политиката на Саудитска Арабия, която досега финансираше всички интифади досега, така че няма да има мащабни последствия от действията на американския президент, който призна едно фактическо положение\", коментира Алексиев. \"В Източен Йерусалим живеят 200 000 евреи и Израел никога няма да допусне те да бъдат под палестинска власт\", прогнозира експертът. \"Саудитска Арабия получава от Израел разузнавателна информация за \"Хизбулла\" и разглежда Израел като потенциален партньор. В Саудитска Арабия в прав текст заявиха на Абас, палестинския премиер, че трябва да приеме реалността\", съобщи той.   Алексиев заяви, че политиката на ЕС към Близкия Изток е абсолютно неправилна, защото не не се признават новите реалности в региона. \"Германия дава 162 милиона евро за палестинския народ, а Абас ги насочва към терористите\", каза още той. \"ИД е победена, проблемът е, че в света има хиляди джихадисти, които са получили опит като терористи и се връщат в Европа и бившия Съветски съюз, според Путин това са 7000 души, Западните Балкани имат най малко 1000 джихадисти, от това трябва да се страхуваме\", заяви Алексиев.   \"Шефът на националната сигурност на САЩ е заявил, че Турция е станала спонсор на терористи, де факто Турция в момента е едва ли не главния сподвижник на Иран\", каза експертът и добави:  \"Това, което става в момента в Турция е следното - Ердоган се мъчи да заеме мястото на Саудитска Арабия като главен спонсор на тероризма в света, което е пагубно за Турция и за него\".   \"Ердоган има териториални претенции към Киркук, Мосул и към гръцки острови, както и към България. В момента в Турция се печатат карти от Дианета, които показват Варна като турска територия. Неоосманистите смятат, че когато една територия е била османска, тя остава турска\", съобщи Алексиев.    ", "date": "2017.12.14", "title": "Алекс Алексиев: Ердоган иска да заеме мястото на Саудитска Арабия като главен спонсор на тероризма"}
{"url": "http://epicenter.bg/article/Simeon-II-zaminava-za-Bukuresht-za-pogrebenieto-na-rumanskiya-kral-Mihay-I/142882/2/0", "text": "Негово Величество Цар Симеон II заминава за Букурещ, за да изкаже своите съболезнования на румънското кралско семейство и да присъства на поклонението пред тленните останки на румънския крал Михай I. Той почина в дома си в Швейцария на 5 декември т.г.   Това съобщиха от пресофиса на Н.В. Цар Симеон II. На 11 декември 2017 г. неговата най-голяма дъщеря Нейно Кралско Височество принцеса Маргарета официално беше призната за глава на Кралската фамилия. От този момент тя ще бъде титулувана Нейно Величество Маргарета, пазител на Румънската Корона. Нейно Величество говори пред двете камари на Парламента на Румъния в присъствието на президента, премиера и патриарха на Румънската православна църква.", "date": "2017.12.14", "title": "Симеон II заминава за Букурещ за погребението на румънския крал Михай I"}
{"url": "http://epicenter.bg/article/Korneliya-Ninova--Imame-misiya-da-pobezhdavame--da-osvobozhdavame-darzhavata--koyato-e-porobena-otvatre-/142883/2/48", "text": "\"Имаме мисия и тя не е само БСП да побеждава, а да освобождаваме държавата. Тя е завладяна от една партия и един човек, който се разпорежда с нея като с бащиния. Да дадем смелост и самочувствие на хората. Ако народът се освободи от страховете си, смело ще изрази и волята си. Трябва да му дадем тази смелост, защото няма кой друг“. Това заяви лидерът на БСП Корнелия Нинова в Благоевград, където партията чества 104 години от основаването си, съобщиха от пресцентъра на партията.   По думите й идеите държат БСП млада, защото са актуални - както преди 104 години, така и днес-солидарност, справедливост, равни възможности, социална държава и политика и патриотизъм. Тя добави, че годината, която изпращаме е била богата на политически събития и на емоции. „Щастливи сме, че президентът, издигнат от нас, встъпи в длъжност. Благодаря ви за усилията и работата - Румен Радев да стане президент и Илияна Йотова – вицепрезидент\"- каза тя.  Корнелия Нинова отбеляза, че парламентарната група на „БСП за България е все по-силна и отстоява идеите на левицата. \"Ние свалихме председателя на парламента Главчев, защото той грубо наруши основни принципи на демокрацията и правовата държава.   Атакуват силния. Никой не атакува слаб противник. Ние сме силни в момента. Затова не спират атаките към нас. За първи път те имат истински опонент. От гласувалите един милион българи, нито един не ни е напуснал“, категорична бе тя.   За следващата година, Нинова пожела на членовете на БСП - Благоевград, да са здрави и да са смели, за да не се огъват пред трудностите.Общинската организация декларира пълна подкрепа към Корнелия Нинова. Пожелаха й да не отстъпва и да продължава по същия начин.", "date": "2017.12.14", "title": "Корнелия Нинова: За първи път ГЕРБ имат силен опонент. Затова не спират атаките към нас"}
{"url": "http://epicenter.bg/article/Prof--Aleksandar-Marinov--S-vota-BSP-postavya-kapani--nakraya-pak-shte-opere-peshkira/142884/2/48", "text": "БСП допуска грешки при внасянето на вот на недоверие поради недостатъчно сериозно обмисляне и подготовка на основните си политически стъпки. Това заяви политологът проф. Александър Маринов по повод обявеното внасяне на вот на недоверие срещу правителството на ГЕРБ. По думите му има опасност БСП \"като рие, да пада на гърба ѝ това, което изрива“, защото залагането на капани предполага обмисляне и е глупаво да заложиш капан и да се хванеш в него. \"Не съм сигурен дали това е умишлено нагласено или просто БСП се движи по инерция по хода на събитията и много често в резултат на моментни недобре калкулирани импулси, посочи проф. Маринов пред \"Фокус\". \"Не един и два пъти БСП, по инициатива на своя лидер, започва спорове и полемики, които се оказва, че не работят в нейна полза или не печели така, както би се очаквало, при инициирането на сериозен политически ход. ДПС не се хваща на тази игра, а играе своя и накрая пак БСП ще опере пешкира, както се е случвало многократно. ДПС няма интерес да напада сериозно ГЕРБ, целта ѝ е много ясна – да натири \"Обединените патриоти\" от властта и да заеме тяхното място. ДПС са съвсем наясно, че в обозримо бъдеще БСП няма да има куража да прави коалиция с тях, т. е. - сега надлъгването тече не само между управляващи и опозиция, но и между двата сегмента на опозицията.“, коментира професор Маринов. Според него от ДПС така ще участват в дебата по вота на недоверие, че ще се стремят да насочат своите атаки към строго определени неща и фигури в управлението, срещу които за тях е изгодно да отправят нападки. Проф. Александър Маринов уточни, че ДПС обвинява ГЕРБ само за вкарването на \"Обединените патриоти\" във властта и първата атакувана фигура ще бъде вицепремиерът Валери Симеонов.", "date": "2017.12.14", "title": "Проф. Александър Маринов: С вота БСП поставя капани, накрая пак ще опере пешкира"}
{"url": "http://epicenter.bg/article/Boyko-Rashkov--Prokuraturata-vazprepyatstva-rabotata-na-Byuroto-za-kontrol-na-SRS-ta-/142887/2/0", "text": "\"Бюрото ни не може да гарантира на българския гражданин, че ще извърши една прецизна проверка, че ще му отговори точно и ясно - бил ли е подслушван със СРС или не. Бюрото е възпрепятствано да изпълнява своите правомощия\", заяви Бойко Рашков - директор на националното бюрю за контрол на СРС-та в \"Здравей, България\" на Нова тв. Той твърди, че манипулацията идва не от някой друг, а от главния прокурор на републиката.   \"Ще ви покажа и ще ви оставя неговата заповед, с която в точка 8-2 забранява на своите подчинени прокурори \"да предоставят при проверка от Националното бюро документите, на които се основава искането за използване на СРС, резултатите получени в хода на проверката, веществените доказателства. Това се отнася до всички СРС-та\", обясни Бойко Рашков.   И продължи:  \"Как да отговорим на въпроса:\"Неправомерно ли са използвани СРС-та или не?\" Той припомни, че главният прокурор е казал в Народното събрание, че данните, изнесени от Рашков са неверни и манипулативни.   Тази години получихме 3 отказа за предоставяме на материали, каза Рашков. На базата на тези откази, които получаваме в момента, не може да приключим проверката. Подготвил съм писмо до главния прокурор заради това безобразие, пак няма да имам отговор, заяви Бойко Рашков.  ", "date": "2017.12.14", "title": "Бойко Рашков: Прокуратурата възпрепятства работата на Бюрото за контрол на СРС-та "}
{"url": "http://epicenter.bg/article/Mazh-razbi-ustata-na-mlada-zhena-na-patya/142894/3/0", "text": "  Млада жена е била ударена брутално от мъж, който я засякъл на пътя в София. Тя търси свидетели на инцидента, за да не се измъкне безнаказано побойника.   Инцидентът е станал преди дни в пряка на столичния булевард „Г. М. Димитров”, когато сутринта Нели отивала на работа, съобщи Нова телевизия, цитирани от    Нападателят е на 59 години, най-вероятно бивш военен. Досега няма криминално досие. Днес той е извикан на разпит.   \"Включи мигача и започна да ме избутва от пътя, в опит да с престрои в дясна лента, оказа се, че искал да завие по ул. \"Лъчезар Станчев\". Подадох сигнал, за да не ме удари, но той отново се засили да минава пред мен. Пуснах го, защото иначе щяхме да се ударим. Той започна да ръкомаха, а аз му отговорих с жестове, питайки го какво иска, при положение, че той е виновен\", разказа потърпевшата.   Тя си мислела, че всичко е отминало, но малко след това непознатият мъж спрял колата си и тръгнал към нейната.   \"Свалих прозореца, за да разбера какво иска да каже. Той викаше: каква си ти, какво искаш, защо свиркаш? Отговорих му: Не виждате ли, че ще ме ударите, откъде изобщо направихте завой, за да се престроите. В този момент той вдигна ръка, опитах се да затворя прозореца, но тъй вече беше вкарал лакътя си вътре и той успя с ръката си да ме удари \"циганската\" през устата. Аз веднага излязох и се развиках, защото за мен това не е нормално поведение, каквото и да е станало има друг начин да се решават спорове, а не с насилие, особено когато не си виновен\", каза още Нели.   Тя разказа, че нападателят искал просто да продължи по пътя си, но тя настояла да изчакат полиция. Помогнали й две момчета, едното от които я посъветвало да снима колата му и да съобщи номера на телефон 112, където подала сигнал.   Докато продължавала разправията, мъжът се обърнал рязко към Нели и тя помислила, че отново ще я удари. Тогава инстинктивно го избутала.   \"Оказа се, че в този момент очилата му са били в ръката и натискайки го, за да не ме удари, съм ги счупила, за което се извинявам, ще ги възстановя\", добави младата жена.   След като идва полицията и ги разделя, всеки пише обяснения. Тогава биячът й казва:   \"Аз нищо не съм ти направил, не съм те удрял, ти сама си прехапа устата\". Полицаят се зачуди, защото няма как аз, каквото и да направя сама, така да се подуя и да се разкървави всичко. А той няколко пъти ме заплаши пред полицаите: \"Ти ще си платиш за това\".   Нели си е извадила медицинско и моли момчетата, които са й помогнали, както и други свидетели на пътя, да дадат показания в районното управление.   \"Аз не искам нищо от този човек, не целя да го осъдя и да ми изплати обезщетение, искаме тези хора да разберат, че няма как така да решават проблемите, с агресия, и да остават безнаказани. В полицията ми казаха, че такива случаи продължават\", заяви още пострадалата жена.  ", "date": "2017.12.14", "title": "Мъж разби устата на млада жена на пътя"}
{"url": "http://epicenter.bg/article/Zhestok-skandal-mezhdu-Roman-Vasilev-i-Boyko-Rashkov-otnosno-nezakonnite-podslushvaniya-/142888/2/0", "text": "\"Във вашето студио Бойко Рашков каза две отявлени неистини във връзка с подслушванията. Категорично няма масово и незаконно подслушване на политици и журналисти. За да се осъществи едно подслушване, трябва да се мине през много сложни процедури. Имало е пропуски и нередности, но това не води до масовост на подслушванията\".   Това каза в сутрешния блок на БТВ Роман Василев   \"Бойко Рашков си позволява да води двоен стандарт. Той твърди, че има незаконни искове за подслушване, но това не е вярно. Няма незаконно подлсушване нито на съдията Сантиров, нито при издаването на разрешаването от Пловдивския съд. Не мога да кажа дали този случай в Пловдив се вади заради името на Сотир Цацаров. Нека това да обясни Бойко Рашков. Той иска да изкара, че бюрото за контрол над СРС е някакъв извънреден съд, който трябва да предотврати страшните неща, които стават в България. В България не стават страшни неща и няма незаконни подслушвания. Страшно е, че се разпространяват такива неверни твърдения\", категоричен беше Василев.   По телефона в предаването се включи и самият Бойко Рашков, председател на Националното бюро за контрол на СРС. \"Готов съм да изляза на публичен дебат с Роман Василев. Не виждам никакъв двоен стандарт. Този доклад не е само мое творчество. Това е дело на цялото бюро. Така той обижда труда на всички в бюрото. Аз не знам за какво говори Василев. Не знам какво става в това студио. Роман Василев като адвокат на Цацаров ли се явява? Аз каквото съм имал да кажа, съм го казал в парламента\", обясни Рашков.   Веднага след това между двамата избухна ожесточен спор, като никой не изслушваше другия и говореха един през друг. За финал Рашков обяви: \"Да не кажете сега на г-н Хекимян да падне на колене в студиото. Аз с хора, които са срам за съдебната система, никога няма да седна в едно студио\", категоричен беше Рашков по повод отправената му покана от Василев да проведат разговор лице в лице.", "date": "2017.12.14", "title": "Жесток скандал между Роман Василев и Бойко Рашков относно незаконните подслушвания "}
{"url": "http://epicenter.bg/article/14-dekemvri-1989-g--Denyat-na-replikata--quot-Tankovete-da-doydat-quot-/142885/11/0", "text": "     ", "date": "2017.12.14", "title": "14 декември 1989 г. Денят на репликата \"Танковете да дойдат\""}
{"url": "http://epicenter.bg/article/Gen-mayor-Stoimen-Stoimenov--Tryabva-ni-nova-strategiya-za-natsionalna-sigurnost/142893/11/0", "text": "    Какви са националните цели на България – за това нито дума Наскоро правителството предостави актуализиран вариант на Стратегията за национална сигурност за обществено обсъждане. Наред с позициите по едни или други въпроси би било добре да се вземе отношение и по основния: от каква стратегия днес имаме нужда? От нова или актуализирана? Моето становище категорично е в полза на разработването на нова, която да е адекватна на днешната среда за сигурност и на реалностите в света и у нас.   Проектът на актуализирана Стратегия за национална сигурност бе разработен в изпълнение препоръката на Консултативния съвет, свикан от президента Румен Радев на 30 май т.г. Актуализацията бе компромисно решение, за да може да се стигне до консенсус от членовете на съвета. Могат да бъдат приведени убедителни аргументи в подкрепа на тезата, че актуализираната стратегия има много слабости и се нуждаем от нова. Кои са най-съществените от тях?   Нарушено е правилото, според което в случаите на актуализация на стратегически документ, ако 25% от текстовете са нови, то тогава се разработва нов. В случая става дума за 34% нови текстове в точките, а в 14% са внесени някакви допълнения и изменения. Само този факт е достатъчен, за да се разработи нова стратегия.   Освен това структурата на актуализирания документ не е приведена в съответствие с изискванията на системната методология. Тя е оставена в досегашния си вид, който е объркан и неподреден. Не може да се схване логиката на изложението. Или по-точно казано, няма такава. Всички раздели са с различна структура. А е известно, че структурата до голяма степен определя обхвата на съдържанието на документа. Възприетата структура, която не е съобразена с никакви правила, понижава качеството.   Актуализираната стратегия за национална сигурност разглежда въпросите в статично положение и си остава недостатъчно балансирана. Нещо повече, дисбалансът между разделите е задълбочен. На „Политиката за сигурност“ са отделени 115 точки, а основният пети раздел „Система за национална сигурност“ се състои едва 33 точки, като само шест от тях са нови.   Един от най-сериозните недостатъци на проекта на стратегията е, че в него не са посочени националните цели в областта на отбраната и сигурността, които трябва да се постигнат през 10-годишния период, какъвто е заложеният обхват. Не може да има стратегически документ без стратегически цели. Когато човек изчете документа, предоставен за обществено обсъждане, не вижда какви са националните цели на България. Политиката за национална сигурност в крайна сметка е процес на вземане на решения, дефиниране на цели, създаване на условия за тяхното осъществяване и заделяне на ресурси.   Стратегически приоритети на политиката за сигурност могат да бъдат най-различни. Бих посочил по-съществените. Един от тях е осигуряване надеждна защита на правата, свободите и сигурността на българските граждани. Другият е защита на териториалната цялост, суверенитета и независимостта на страната. Не бива да забравяме и осигуряване на условия за демократично функциониране на държавните институции; пълноценната ни интеграция в европейските и евроатлантически структури; свиване на корупцията по високите етажи на властта в поносими граници; противодействие на хибридните и информационните войни; справяне с най-острите проблеми в образованието, демографията и здравеопазването, които имат непосредствено отношение към сигурността и отбраната.   Прави впечатление, че в раздела за средата за сигурност се заобикалят фундаменталните изменения, които определят развитието на световните процеси и на международните отношения. Най-съществената промяна в глобалната среда за сигурност е неизбежната замяна на установения след 1991 година световен ред с нов. А именно – преминаването от еднополюсен към многополюсен свят и обстоятелството, че либералният модел изчерпва своите възможности. Нека припомня, че в Глобалната стратегия на ЕС за външна политика и политика за сигурност, приета миналата година, се посочва, че „ЕС работи за световен ред, основан на международното право… Стремежът е за трансформиране, а не просто запазване на съществуващите системи.“ Точно тези дълбоки промени доведоха до приемане на нови стратегически документи, включително от САЩ, Китай и Русия.   Актуализираната стратегия на правителството не дава отговор на такива актуални стратегически въпроси, свързани с измененията в глобалната среда за сигурност. Затова може с основание да попитаме поставя ли България националните си интереси над колективните в рамките на НАТО и ЕС? Или пък България и Русия врагове ли са и заплаха ли е Русия за нашата национална сигурност? Може да продължим в същия дух – ще се запази ли през предстоящия 10-годишен период статутът на България на прифронтова държава? България ще предоставя ли своята територия, въздушно и морско пространство на войски, тежки оръжия и ядрени средства на други държави? Ще продължи ли политиката за изграждане и поддържане на чужди бази у нас, независимо от това как те се наричат? България ще участва ли в регионални военни структури, като например Черноморска флотилия и други от този род? При въоръжен конфликт България ще участва ли с войски в бойни действия срещу Русия или си запазваме правото на специални отношения с Руската федерация. На тези жизненоважни въпроси също не се дава никакъв отговор.   Мисля, че доста спорни и заслужаващи дискусия са посочените приоритети на политиката за сигурност. В актуализирания вариант на стратегията те са такива, каквито бяха и през 2011 г. Трите приоритета – утвърждаване на принципите на доброто управление, справедливо правораздаване и насърчаване на стопанската дейност – могат да бъдат приети само при много широко разглеждане на категорията „сигурност“. В случая това не е така. Затова тези приоритети могат да бъдат по-скоро приоритети на системата от най – висок ранг, каквато е общополитическият курс на държавата. Системата за национална сигурност (СНС) се явява нейна подсистема.   Органично присъщи на политиката за сигурност могат да бъдат следните приоритети: развитие на Въоръжените сили и поддържането им в постоянна готовност за изпълнение на възложените им мисии, осигуряване на защита на населението и критичната инфраструктура при бедствия и терористични удари, развитие на интеграцията на страната в колективните системи за сигурност и отбрана, активно участие в изграждането на общата европейска отбрана, изграждане на национален потенциал в областта на киберсигурността и киберотбраната и за противодействие на хибридните войни, укрепване на службите за разузнаване и контраразузнаване. Най-слаб е петият раздел „Система за национална сигурност“, който предлагам да се нарече „Общи действия на държавата, бизнеса, НПО и гражданите за реализиране на политиките и визията за сигурност и отбрана“.   Бих казал, че и в двата варианта на Стратегията липсва визия за общите действия за осигуряване на сигурността и отбраната. А тук трябват конкретни мерки. Такива могат да бъдат: извършване на цялостен преглед на СНС, разработване на неин концептуален модел. Той трябва да съдържа визия за йерархическите нива, архитектурата, статута и обхвата на дейностите и елементите на СНС и да определя правомощията, функциите и задачите на органите с ръководни и управленски ангажименти, на изпълнителните органи, на тези с координиращи и съвещателни функции и на органите за контрол. Необходимо е още да се определят функциите и задачите на системите в областта на национална сигурност. Необходимо е да имаме и устройствен закон за единната система за национална сигурност. Трябва окончателно да се изясни и реши казусът какъв тип армия ще развиваме – професионална, наборна или смесен тип. Както и поставяне на дейностите от сигурността и отбраната в единно правно пространство. Нужен е преглед на нормативната уредба за сигурността и отбраната. Сега в тази област действат над 20 различни закона. В някои от тях има противоречащи или взаимно отричащи се текстове. Други са загубили актуалност. Назрял е моментът да се сложи ред в законодателството, свързано с отбраната и сигурността и др. Би следвало в нов подраздел да намерят място действията за ресурсното, финансовото, материално-техническото и информационното осигуряване. Трябва да има график, или екшън – план за изпълнението на колективното решение за заделяне на 2% от БВП за отбрана.      ", "date": "2017.12.14", "title": "Ген.-майор Стоимен Стоименов: Трябва ни нова стратегия за национална сигурност"}
{"url": "http://epicenter.bg/article/Evropeyskite-lideri-se-sabirat-v-Bryuksel-za-posleden-pat-za-2017-g-/142878/7/0", "text": "  В Брюксел днес започва последният за годината Европейски съвет. Това е и последната среща на евролидерите преди   на българското председателство. Тя ще е знак за настроенията, които се очакват през следващите 6 месеца.    Първата тема този следобед е „Сигурност и отбрана” и началото на Постоянното структурирано сътрудничество в сферата на отбраната. Борбата с тероризма, военната мобилност и киберсигурността ще се обсъждат в контекста на отношенията с НАТО. Миграцията отново ще е във фокуса на внимание тази вечер.   Конфликтът в Ерусалим естествено също ще бъде обсъждан внимателно от европейските лидери. Вторият ден от срещата на върха ще премине под знака на брекзит. Преговорните екипи и на Обединеното кралство и на ЕС постигнаха труден, но все пак напредък относно условията за развода.   Евросъветът ще потвърди, че може да се премине към втората фаза от преговорите – уточняване на бъдещите търговски отношения. Колко трудна ще се окаже тя, ще стане ясно още в началото на българското председателство.   Източник БТВ Новините  ", "date": "2017.12.14", "title": "Европейските лидери се събират в Брюксел за последен път за 2017 г."}
{"url": "http://epicenter.bg/article/Obshta-24-chasova-stachka-skova-Gartsiya/142886/7/0", "text": "  С блокирани пристанища, спрени влакове и анулирани полети започна от тази нощ общата 24-часова стачка на гръцките синдикати.   Основният призив на днешната стачка е предупреждение към правителството “Бедност, данъци, безработица - стигнахте края“, съгласно официалното изявление на синдикатите, предаде БНР, цитирани от    Докери и моряци се подготвят за масови протестни демонстрации днес по гръцките пристанищата, като е спряно движението на фериботите към всички пристанища.   Не се движи нито един влак в цялата страна. Железничарите недоволстват срещу приватизацията на жп компанията.   Анулирани са много полети от и към гръцките летища, въпреки че протестите на авиодиспечерите са с продължителност четири часа.   Метрото в Атина и градските автобуси в страната се движат през няколко часа.   Всички държавни служители подкрепят протестите. Заедно с тях в стачката участват и работещите в общините. Учебни заведения са затворени. Лекарите от държавните болници приемат само спешни случаи.   Във връзка със стачката Министерството на външните работи препоръча на българските граждани, пребиваващи или пътуващи до Гърция да се информират предварително за възможните алтернативни транспортни връзки.   По информация на българското посолство в Атина, тролейбусите и автобусите в страната няма да се движат от началото на работния ден на 14 декември до 09,00 ч. и от 21,00 ч. до края на работния ден.   Общогръцката федерация по корабоплаване е обявила стачката да започне в 00,01 ч и да приключи в 24.00 ч на 14 декември, като в тези часове морски транспорт няма да се движи.     Дипломатическите мисии на България в Гърция остават на разположение на българските граждани на следните телефони:   Посолство в Атина: +30 210 67 48 105, +30 210 67 48 106, +30 210 67 48 107   Генерално консулство в Солун: +30 2310 829 210; +30 2310 869 510  ", "date": "2017.12.14", "title": "Обща 24-часова стачка скова Гърция"}
{"url": "http://epicenter.bg/article/Norvegiya-stana-parvata-strana--izklyuchila-FM-radioto/142890/7/0", "text": "  Норвегия завърши прехода си към цифрово радио, като стана първата държава в света, която затвори националните си радиопредавания на FM мрежа, съобщава БГНЕС.   Най-северните региони в страната и архипелагът на Свалбард в Арктика преминаха към Digital Audio Broadcasting (DAB) тази сутрин, съобщи Digitalradio Norge (DRN), което обединява общественото и търговското радио на страната. Преходът, който започна на 11 януари, позволява по-добро качество на звука, по-голям брой канали и повече функции, на осем пъти по-ниска цена.   Този ход обаче е посрещнат с някои критики, свързани с техническите параметри, според които в страната няма достатъчно покритие за DAB. Освен това потребителите на радиостанции се оплакват от разходите за закупуване на нови приемници или адаптери, струващи обикновено около 100 до 200 евро.   Понастоящем по-малко от половината от шофьорите (49%) могат да слушат радио в колите си, според данните на DRN. Според проучване, цитирано от местните медии, делът на норвежците, които слушат ежедневно радио, е спаднал с 10% за една година, а общественият телевизионен оператор NRK е загубил 21% от аудиторията си.   \"Това е голяма промяна и ние трябва да дадем на слушателите време да се приспособят към цифровото радио\", заяви ръководителят на DRN Оле Йорген Торвмарк. Мярката засяга само национални радиоканали.   Повечето местни станции продължават да излъчват чрез FM. Очаква се други страни като Швейцария, Великобритания и Дания да последват примера през следващите години.            ", "date": "2017.12.14", "title": "Норвегия стана първата страна, изключила FM радиото"}
{"url": "http://epicenter.bg/article/Dragomir-Stoynev--Predlozhihme-deklaratsiya-za-Shengen/142889/2/48", "text": "БСП винаги е отстоявала националните интереси на България и затова вчера предложи декларация за Шенген по времето, когато Европарламентът обсъждаше този въпрос. ГЕРБ обаче бяха против.   Това заяви от парламентарната трибуна депутатът от БСП Драгомир Стойнев в началото на пренарното заседание. Така той разкри какво се е случило на председателски съвет във вторник, 13 декември. Същият ден Европейският парламент по инициатива на лидерът на ПЕС Сергей Станишев и групата на социалистите и демократите разглежда въпроса за разширяването на зоната за свободно днижение и включването на България и Румъния. В българския парламент БСП предлага по същото време да се приеме декларация, с която Народното събрание да демонстрира, че целият български парламент, всички парламентарни групи, са за членството в Шенген. Но председателят на Народното събрание Цвета Караянчева отклонява точката. Тази общопарламентарна работа би дала и коз в ръцете на премиера Бойко Борисов да настоява на последния Съвет на ЕС за присъединяването ни към Шенген.   Това дава повод на Стойнев днес да поиска думата. И да припомни, че на заседанието на Европарламента в Страсбург единствено групите на Европейските реформатори и консерватори (ЕКР) и \"Европа на свободата и пряката демокрация\" не подкрепиха настояването на Европейския парламент България и Румъния да се присъединят към Шенген. ГЕРБ на практика се присъедини към тях, бе изводът на Драгомир Стойнев.     \"Приемането на декларацията от Народното събрание можеше да бъде силен знак. Но от ГЕРБ бяха против\", изтъкна от парламентарната трибуна социалистът.   ГЕРБ на практика се присъедини към тези, които не искат България да бъде в Шенген, бе заключението на Стойнев.   Така ще бъде и през цялото председателство - то ще бъде обърнато към политическия слугинаж. Вие не можете да защитавате българска национална кауза, ако някой от вас не ви е казал, заяви Драгомир Стойнев.   След като той прочете декларацията от името на групата на \"БСП за България\", председателят на парламента Цвета Караянчева обясни, че декларацията била разпределена по комисии, за да бъде обсъдена, както е по правилник. Думите й бяха приети със скандиране от ляво, тъй като това на практика я обезсмисля - заседанието на ЕП вече е менало.  ", "date": "2017.12.14", "title": "Драгомир Стойнев: Предложихме декларация за Шенген, но ГЕРБ бяха против тази точка!"}
{"url": "http://epicenter.bg/article/Boyko-Rashkov-si-izpusna-nervite--S-vodeshtiya-na--quot-Zdravey-Balgariya-quot--imame-edin-i-sashti-kadrovik-/142891/2/0", "text": "Тази сутрин в студиото на \"Здравей, България\" Рашков се обърна към Николаев с думите: \"Г-н Николаев, знаете ли какво е общото между председател на бюро за контрол на специални разузнавателни средства и водещ на „Здравей, България”. Общото е това, че имат един и същ политически кадровик – той се намира в парламента. При вас идват и казват „Столът до вас е празен”, а на мен ми казват „Имате мандат още една година”.     Рашков коментира и защо   „Има заповед на главния прокурор Сотир Цацаров от 20 ноември 2015 година. С тази заповед Цацаров забранява на своите подчинени прокурори на националното бюро да се предоставят: документите, на които се основава искането за използване на СРС-тата, резултатите, получени в хода на прилагане на СРС-та, получените веществени доказателствени средства”, посочи Бойко Рашков.   „Тъй като има такава заповед, на нас ни се отказва да се запознаем с тези материали. Затова аз заявих в българския парламент, че бюрото оттук нататък няма да може да уведомява гражданите със 100% убеденост, че те са били подлагани на СРС-та”, добави той.   „По отношение на три случая на нас ни се пречи да извършим проверка”, оплака се Бойко Рашков. В един от случаите става дума за противодържавно престъпление, което е било „екзотично, дори по тоталитарно време”, уточни той.   „Сега деянието, за което този човек се подозира, почти няма място в Наказателния кодекс. Този човек иска да знае дали срещу него са използвани СРС-та. Вчера от него пристигна трета молба. Ние в момента нищо не можем да му отговорим и вероятно ще изпратя тези материали на главния прокурор, той да отговори, тъй като действително става дума за нещо много сериозно. ДАНС също отказват дадат информацията”, разказа Бойко Рашков.   Той твърди и, че материали, свързани с конкретно използване на СРС-та са се появили чрез прокуратурата в онлайн медия. \"Този материал, който се е появил в медиите, е бил в делото на прокуратурата. Точно по този случай сме извършвали проверка и две от нашите констатации за неправомерно подслушване на магистрат са по този случай\", каза още Рашков.   Бюрото е изпратило 43 сигнала за нарушения на главния прокурор, от тях по 19 ние нямаме знак, че някой е взел отношение по труда на хората от бюрото, коментира още той. ", "date": "2017.12.14", "title": "Бойко Рашков си изпусна нервите: С водещия на \"Здравей, България\" имаме един и същи кадровик!"}
{"url": "http://epicenter.bg/article/Krum-Zarkov--Kritikata-kam-vlastta-ne-e-sabotyorstvo--Dimitar-Lazarov--Votat-nyama-da-mine/142892/2/0", "text": "Спор в ефира на БНТ между Крум Зарков (БСП) и Димитър Лазаров (ГЕРБ) се опита да изясни темите за вота на недоверие, насрочен за 17 януари, предстоящото председателство, антикорупционния закон, смисъла за ревизията на прехода и отварянето на икономическите досиета.  „Дали вотът ще бъде през декември или януари, е ясно, че той няма да мине. А е насрочен през януари заради председателството. Вотът е на фона на добрите резултати, за да се неглижира постигнатото. То е и лош сигнал към чуждестранните партньори. Преди месец имаше среща с посланиците, за да им се обясни, че България не е готова за Шенген. Сега пък се предложи да гласуваме, че България трябва да бъде приета в зоната”, коментира Димитър Лазаров. Той обясни поведението на опозицията с липса на алтернативни политики.  „Странно е да се объркват председателството с вътрешната политика. Не може всичко да се определя като саботаж. Темата „ограда” е свързана с темата за корупцията. Докато за Шенген  искахме да заявим, че Европа не спазва правилата. Критиката към властта не е саботьорство”, заяви Крум Зарков. Той увери, че БСП се отнася много сериозно към вота на недоверие.  Преди парламентарната ваканция Народното събрание вероятно ще приеме окончателно проектозакона за новия антикорупционен орган. Различията между ГЕРБ и БСП, чиито алтернативен проект беше отхвърлен, остават. Димитър Лазаров: „Дебатът на второ четене ще е текст по текст. Имам усещането, че БСП ще блокират промените по текстовете.  Крум Зарков: „Ние предложихме цял законопроект, който беше отхвърлен, а сегашният законопроект създаде нещо нито независимо, нито антикорупционно. Това е замитане на един проблем под килима, сгрешена рамка, ще доведе до селективна работа на определени хора.  „Органът, който трябваше да е независим, е подчинен на Народното събрание. Хората, които ще представляват интерес на този орган, не трябва да са хора, които контролират дейността му. Членовете на органа могат да бъдат отзовавани и отстранени. Това е пълно подчинение”, смята Зарков.   „Изцяло не съм съгласен с тази теза. Много други органи и техните членове са избирани от парламента. Подобни твърдения рушат конституционалността”, опонира Димитър Лазаров.   Двамата се разминаха напълно и по въпроса за ревизия на приватизацията.  „Хората са обезверени, защото само ги лъжем. Самата идея за антикорупцията е заложена така, че да не може да произведе нищо. Ревизията на приватизацията също е димка. Цялата идея с промяна на конституцията е опасна демагогия. Целта е да се омаскарява лидера на опозицията и другите, които мислят критично. Ясно е, че г-жа Нинова е на прицел”, заяви Крум Зарков.  Според Димитър Лазаров обаче хората имат право да знаят какво се е случило по време на прехода. ", "date": "2017.12.14", "title": "Крум Зарков: Критиката към властта не е саботьорство! Димитър Лазаров: Вотът няма да мине"}
{"url": "http://epicenter.bg/article/Rashidov-za-Prokopiev--Starozagorskiyat-i-pazardzhishkiyat-zatvor-ne-sa-loshi/142907/2/0", "text": "Председателят на парламентарната комисия по култура и медии Вежди Рашидов коментира пред агенция БЛИЦ твърденията на Иво Прокопиев, че се извършва посегателство над медиите му заради запорите, които му наложи съда след искане на КОНПИ. \"Не приемам да ме наставляват олигарси с купен морал! Каква медийна свобода може да бъде узурпирането на медийното пространство от хора, на които чужда фондация плаща за целенасочени внушения, които да разделят обществото? Това се нарича само по един начин - деморализация! Докато бях министър имаше едни хора, които ми искаха оставката без всякакъв повод. Зад тази малка креслива групичка винаги надничаше физиономията на един каолинов приватизатор! Кръг около него направи опит да обсеби Червената къща, но аз им попречих. Затова такива хора ме нападнаха. Те са последните, които могат да раздават морал!\", обяви гневен Рашидов.  Бившият министър на културата разказа и как кръгът \"Капитал\" е искал да прилапа \"Червената къща\".  \"Ще си позволя за първи път да го кажа пред медиите - за Червената къща бе направен същия сценарий, но в по-малки мащаби, какъвто бе направен за купуването на \"Каолин\". Беше подготвено Червената къща да смени собствеността си, за да може да бъде купена на безценица. Във веригата беше включен както тогавашния президент (Расун Плевнелиев), така и временния служебен министър на културата. Вече не бива да бъде тайна - малко преди за втори път да стана министър, от Австрия ми се обади Иван Кръстев, чиято жена и до днес е обсебила къщата на патриарха на българската скулптура Андрей Николов, която той е дарил, за да бъде къща музей\", добави Рашидов.   \"Аз попречих на поредния грабеж на Прокопиев! Затова никой не бива да се изненадва, че самият кръг Иван Кръстев - Прокопиев ме атакува. Образът на съпругата на първия се появяваше някъде в тълпата, а тя и съпругът й стояха зад подписката с искане за оставката ми. Плевнелиев не крие близките си отношения с обвиняемия Прокопиев\", коментира още скулпторът.  \"Аз за първи път виждам български прокурор в лицето на г-н Цацаров, който има смелостта да бръкне в кофата с боклук. Много бих се радвал г-н Цацаров да изхвърли боклука! Прокопиев и хора като него трябва да отидат там, където им е мястото!  Изобретил ли е поне сладоледа? Как тези момчета станаха толкова богати, че да притежават по 200 милиона? И сега разбирам защо навремето той избяга в Сингапур! Сигурно е било заради силната любов на народа! На мен тези хора винаги са ми били несимпатични и смятам, че е време да отидат на мястото, което заслужават!\", казва още Рашидов и допълва: \"Слава Богу, че затворът в София не е единствен в България! Мисля, че Старозагорският затвор и този в Пазарджик не са лоши.  В крайна сметка на него би могло да му бъде дадена последна възможност да избере къде би му било по-приятно. Ако толкова желае, тъй като има 200 млн. лева, няма да е лошо да си построи затвор в Разград.\"    ", "date": "2017.12.14", "title": "Рашидов за Прокопиев: Старозагорският и пазарджишкият затвор не са лоши"}
{"url": "http://epicenter.bg/article/Vsichki-obshtinski-bolnitsi-sa-zastrasheni-ot-falit--Video--/142898/2/0", "text": "Всички общински лечебни заведения са застрашени от фалит в началото на новата година, особено след вдигането на минималната работна заплата. Това предупреди в предаването „Тази сутрин“ по bTV председателят на Управителния съвет на Сдружението на общинските болници д-р Неделчо Тотев.  Той уточни, че в никакъв случай не са срещу увеличението на минималния доход. Но с неговото повишаване, при фиксираните приходи на общинските лечебни заведения, чийто единствен източник е НЗОК, се стига до положението в най-малко 10 болници от Сдружението към момента Фонд трудови разходи да е по-висок от приходите.  83% от всички приходи на болниците, които членуват в Сдружението, отиват за Фонд работна заплата. Вдигнете го с 10%, което ще стане от Нова година – става 93%. Със 7% няма как да издържаш търговско дружество, посочи той.  По думите му преструктуриране на болници, преведено на български, означава затваряне, защото се дават пари за преструктуриране, но не се финансира дейността, в която болницата се е преструктурирала.  Според него голяма част от хората са готови да се вдигнат на защита на болниците.  ", "date": "2017.12.14", "title": "Всички общински болници са застрашени от фалит (Видео) "}
{"url": "http://epicenter.bg/article/Skandal-v-parlamenta-Stefan-Danailov--Az-sam-onkobolen--zayavyavam-konflikt-na-interes-i-sam-za-vetoto/142902/2/48", "text": "Ветото на президента Румен Радев върху бюджета на Здравната каса за 2018 г. изправи за пореден път ГЕРБ и БСП едни срещу други. От мнозинството твърдяха, че няма да се накърнят правата на пациентите, от опозицията – че онкоболните се лишават от достъп до нови медикаметни. Въпреки аргументите на опозцията, след продължил почти два часа спор мнозинството се наложи и президентското вето бе отхвърлено със 126 гласа. В дебата се включи и Стефан Данаилов, който дойде от къщи специално за него. Искам да заявя конфликт на интереси, защото ще подкрепя ветото на президента, а аз съм онкоболен, каза от трибуната депутатът от БСП Стефан Данаилов. „Скъпи приятели, имах възможност да слушам и да гледам по телевизията и дойдох специално да ви предложа нещо – не обичам този остър тон и скандали, когато става въпрос за човешки живот. Ако 3-4 години съм в ремисия, аз не знам Господ какво ще каже след месец-два, година. Явно тези химии, които са ми наливали през тези години, вече няма да действат и ще трябва да пробваме нова. Вие ще кажете, че имам пари и ще си купя. Аз имам, но тези хора, които нямат?“, обърна се към мнозинството Ламбо. И продължи: „Скъпи, приятели, тук има лекари с такова заболяване. Поне един знам, че има. Няма начин да не сте загубили близки от тази коварна, гадна, мръсна болест. Да направим две групи – да се разходим из софийската онкология и да видите какви хора са вътре. Големият процент са млади хора, които трябва да живеят, а не могат. Свидетел съм на безсилието на лекарите. Затова не ме интересуват тези милиони, но дайте да направим не жест, а да изпълним задължението си“, изтъкна той. Данаилов подчерта, че са избрани от хората и много от тези хора също са попарени от тази коварна болест. „Обръщам се към вас като ваш приятел. Скъпи приятели, дайте да сменим политиката и да постъпим най-човешки, защото това, което не дай си Боже ви се случи да изживеете и не знаете дали ще оцелеете, е страшно. Изпитвал съм го и затова го споделям с вас. Разчитам на вашия разум“, каза още Стефан Данаилов. Аргументите на държавния глава подкрепи и лидерът на БСП Корнелия Нинова. „Кое е по-важното – да има здрави хора или пътища и тол система“, обърна се към мнозинството в острия си стил Нинова. „Чух много екзотичното определение „нов дизайн на планирането“, каквото и да значи това в бюджетирането и финансирането. Очевидно има пари за тези лекарства. Ако говорим за политика и държавничество, това означава, че трябва да подредим приоритетите. Кое е по-важното – да има здрави хора или пътища и тол система, или разходи за персонал в размер на 600 млн. лв. в Министерство на правосъдието? Кое е на първо място и кое на следващо?“, запита Нинова. „Добре ще строите пътища, но няма да има народ заради демографска криза, заради това отношение към здравеопазването. Даваме възможност на магистрали и пътища, да дадем възможност на пациентите. Питаме се защо се предпочита едното, а не другото - защото през това финансиране може да се краде, да се взимат комисионни, от пътища, от проекти, а от хората не може да се краде“, даде отговорът тя. „Говориха лекарите експерти, бюджетарите експерти, говорихме за емоции и надежди, но мисля, че е време да започнем и политически разговор по тази тема. Политиката по здравеопазването е наша работа. Производителите на новите лекарства щели да включат в своите програми тези пациенти? Както означава това на политически език? Българското правителство и държава се отказват от част от своите граждани. Това е отказ от политики, от грижа за част от българските граждани, което е и конституционно, и законно, и морално право на тези граждани“, бе заключението на Нинова.   В дебатите се включи и шефът на комисията по култура в парламента Вежди Рашидов. С болестите не е хубаво много да се заиграва, каза той от трибуната.   „Не пожелавам на никой, и на врага. Надявам се, че г-н Цветанов не по-малко обича и уважава Стефан Данаилов. Аз тая респект и уважение към него и няма да коментирам нито една дума. Този дебат отново става много неприятен. Има ли в тази зала човек, който да желае смъртта. На всички е ясно, че и 100 млрд. лв. да стане бюджетът, има проблем с изтичането на средства“, заяви Рашидов. Той подчерта, че цял живот си е плащал здравните осигуровки и то върху високи доходи.   „Една част от високите ми доходи в КТБ. Струваше 70 000 евро лечението им. Половината от тях не можеше да покрие НЗОК именно защото сме още беден народ. Аз си покрих разноските. Най-накрая един министър имаме, който казва, че трябва да спрем течовете в здравеопазването и това е министър Ананиев. Дайте да позволим на този човек да спре течовете, за да може след това да имаме дебат за здравеопазването. Смятам, че този дебат не е за тук. Вдигнат е бюджетът, не е свален бюджетът на здравеопазването. Злоупотребяваме с болестите. Да, има ги. Днес имам рожден ден и ви желая здраве“, каза още Вежди Рашидов. Позицията на мнозинството изрази председателят на комисията по здравеопазване д-р Даниела Дариткова. „Измамно е да се твърди, че имаме нарушен достъп до лечение на онкоболни. Фактите говорят друго - за следващата година са предвидени 300 млн. лева за иновативно лечение“, каза тя. „Призовавам здравното министерството да се върне към разговорите за това редките болести да станат обект на инвестиции от тяхна страна, да се върне към плащането с фонд“, посочи тя. „Смисълът на солидарното здравно осигуряване е да гарантира достъп на всички пациенти до него“, заяви Даниела Дариткова. Тя изтъкна, че не бива да се противопоставят инвестиции в други сектори на тези в здравеопазването. И призова: „Да не се употребяват съдбите на хората, да се търсят стабилни решения!“", "date": "2017.12.14", "title": "Скандал в парламента!Стефан Данаилов: Аз съм онкоболен, заявявам конфликт на интерес и съм за ветото"}
{"url": "http://epicenter.bg/article/Tsvetan-Tsvetanov--Uvazhavam-Stefan-Danailov--no-toy-beshe-upotreben-v-dneshniya-debat/142903/2/48", "text": "„Уважавам го, но в днешния дебат Стефан Данаилов беше употребен. Няма човек, който да няма близък или да е загубил близък заради ракови заболявания”. Това каза председателят на парламентарната група на ГЕРБ Цветан Цветанов по време на дебатите по ветото на президента върху Закона за Бюджета на НЗОК за 2018 г.   „Баща ми почина на 62 години от рак и затова не искам да се спекулира с темата в пленарна зала“, посочи той. „Уважение и респект към Стефан Данаилов, но винаги трябва да се търси балансът. Казахте за младите хора, за самия вас, слагам тук и тези, които си заминаха. Това, което днес трябва да говорим е да търсим политики, които да стигат до хората и да предотвратим заболяванията“, обясни Цветан Цветанов. „Не е ли по-добре да имаме профилактика, да имаме диагностициране, необходимите прегледи, за да живеем по-дълго“, попита той.   „Можеше да излезе да говори Вежди Рашидов и той също се лекува от рак. Можехме да поканим Йорданка Фандъкова, която също преодоля онкологично заболяване“, каза още Цветан Цветанов. „В този дебат не трябва да има популизъм и безотговорно поведение, а необходимата експертиза. Нека да не спекулираме с това, че с тези 32 молекули и увеличаването на бюджета ще се реши проблемът. Проблемът няма да се реши. Трябва да го решим с необходимата превенция“, поясни председателят на ПГ на ГЕРБ.   В отговор депутатът от БСП Стефан Данаилов заяви: „Всякакъв съм бил, само употребен не съм бил. Употребен ми звучи като изнасилен.  “. „Никой не ме е викал тук, аз съм болен човек. Каквото и да говорите и да го крещите, няма да стане по този начин. Малкият жест, който очаквах, че ще се случи от вашата ПГ явно няма да се състои, за което искрено съжалявам“, каза още той.   С болестите не е хубаво много да се заиграва. Не пожелавам на никой, и на врага. Надявам се, че г-н Цветанов не по-малко обича и уважава Стефан Данаилов. Аз тая респект и уважение към него и няма да коментирам нито една дума. Този дебат отново става много неприятен. Има ли в тази зала човек, който да желае смъртта. На всички е ясно, че и 100 млрд. лв. да стане бюджетът, има проблем с изтичането на средства“, заяви Рашидов.   Той подчерта, че цял живот си е плащал здравните осигуровки и то върху високи доходи. „Една част от високите ми доходи в КТБ. Струваше 70 000 евро лечението им. Половината от тях не можеше да покрие НЗОК именно защото сме още беден народ. Аз си покрих разноските. Най-накрая един министър имаме, който казва, че трябва да спрем течовете в здравеопазването и това е министър Ананиев. Дайте да позволим на този човек да спре течовете, за да може след това да имаме дебат за здравеопазването. Смятам, че този дебат не е за тук. Вдигнат е бюджетът, не е свален бюджетът на здравеопазването. Злоупотребяваме с болестите. Да, има ги. Днес имам рожден ден и ви желая здраве“, каза още Вежди Рашидов.", "date": "2017.12.14", "title": "Цветан Цветанов: Уважавам Стефан Данаилов, но той беше употребен в днешния дебат"}
{"url": "http://epicenter.bg/article/Parlamentat-othvarli-vetoto-na-prezidenta-lc-nw-Byudzheta-na-NZOK-za-2018-g-/142905/2/0", "text": "Народните представители преодоляха ветото на президента Румен Радев върху Закона за Бюджета на НЗОК през 2018 година. „За“ гласуваха 126 народни представители, а 95 бяха „против“.   В отрицателен вот депутатът от ДПС Йордан Цонев заяви: „Ще гласуваме винаги против, докато ви убедим, че реформата в здравеопазването трябва да се състои“.   Социалистът Антон Кутев коментира: „Това беше чисто човешки избор, не ми е ясно, когато мислиш в голяма схема явно не обръщаш внимание на малките неща“. Това наше гласуване ще струва живота на някого“, заяви той. „Ако не беше „Воля“, ако не беше Веселин Марешки, този вот нямаше да мине. Един зависим човек подкрепи този вот, без него това нямаше да се случи“, посочи Антон Кутев.   Президентът Румен Радев върна за ново обсъждане бюджета на Касата за следващата година, заради незаплащането на определени лекарствени продукти. Президентът смята, че се създава различно третиране на здравноосигурените лица и се засяга основно конституционно право за достъпна медицинска помощ. Въпреки критиките на опозицията и на пациентски организации в закона остана забраната НЗОК да заплаща нови медикаменти. Парламентът реши също Касата да не сключва договори с болници по нови клинични пътеки, както и с новите болници. Здравното министерство определи като несериозни мотивите на държавния глава за налагане на вето върху Бюджета на Касата. ", "date": "2017.12.14", "title": "Парламентът отхвърли ветото на президента върху Бюджета на НЗОК за 2018 г."}
{"url": "http://epicenter.bg/article/Vladimir-Putin-dava-godishnata-si-preskonferentsiya-pred-1640-zhurnalisti--Na-zhivo--/142906/7/0", "text": "Руският президент Владимир Путин дава своята годишна пресконференция - този път и като кандидат за нов президентски мандат на предстоящия през пролетта вот. В залата сред 1640-те акредитирани журналисти е и неговата конкурентка Ксения Собчак.  Както и миналата година, президентът започна разговора без встъпително слово. Прессекретарят на Путин Дмитрий Песков дава думата първо не на ветераните от президентския журналистически пул, а на млада журналистка от радио \"Говори Москва\". Въпросът е: \"Защо се кандидатирате отново за президент? Каква искате да видите Русия?\"  \"Производителността на труда трябва да расте, икономиката трябва да бъде гъвкава. Инфраструктура, здравеопазване, образование, високи технологии, повишение на доходите - около тези принципи ще бъде изработена предизборната програма,\" отговаря Путин.  L!FE задават въпрос защо не се е появил опозиционен кандидат и не му ли е скучно на Путин да участва в изборите. Но думата взима девойка с табелка с надпис \"Путин бабай\", което на татарски означава \"Дядо Путин\". Задава въпрос за езиковата политика, както и окрупняването на регионите.  \"Виждам, че някой държи лозунг \"Путин, бай, бай\". Девойката го поправя и обяснява значението на надписа. \"Извинете ме, зрението ми вече не е такова, каквото беше\", смее се Путин.  ", "date": "2017.12.14", "title": "Владимир Путин дава годишната си пресконференция пред 1640 журналисти (На живо) "}
{"url": "http://epicenter.bg/article/Makron--S-reshenieto-za-Yerusalim-Tramp-iskashe-da-raztarsi-sistemata-/142897/7/0", "text": "Френският президент Еманюел Макрон разкри мотивите на Тръмп, свързани с решението му да признае Йерусалим като столица на Израел и да премести там посолството на САЩ, предава БГНЕС.  „Той обоснова пред мен решението си - неговата цел е била да създаде нов импулс за изменение на цялата система, тъй като вярва, че досегашните преговори само са я блокирали и са я поставили в застой в продължение на десетилетия. Той искаше да създаде импулс, който да провокира силна реакция”, обяви Макрон в интервю за американския телевизионен канал Си Би Ес.  Той призна още, че този разговор между двамата всъщност се е провел малко преди Тръмп да обяви прехвърлянето на американската дипломатическа мисия в Израел от Тел Авив в Йерусалим.  „На това негово мнение му отговорих, че според мен подобно заявление е твърде неподходящо за създаване на импулс или пък нов процес.”, каза още френският държавен глава. Той уточни, че въпреки личната си позиция, е оставил Тръмп да вземе най-доброто решение.  БГНЕС припомня, че на 6 декември американският президент Доналд Тръмп заяви, че е „настъпило времето да признае Йерусалим за столица на Израел” и издаде заповед за началото на прехвърляне на американското посолство от Тел Авив в Йерусалим.  ", "date": "2017.12.14", "title": "Макрон: С решението за Йерусалим Тръмп искаше да разтърси системата "}
{"url": "http://epicenter.bg/article/Rusiya-mozhe-da-izgradi-svoya-voenna-baza-v-Turtsiya/142901/7/0", "text": "    В договора за сделката за руските зенитно-ракетни комплекси С-400 за Турция би могло да има и условие Русия да изгради в страната своя военна база.   Това пише \"Дейли сабах\", цитирани от   Вероятността това да стане е голяма, а сроковете няма да бъдат дълги-до края на 2019 година.   Само преди дни турският президент Ердоган потвърди, че сделка ще има и условията по нея вече са договорени.   Вече е ясно и къде ще бъдат разположени новите четири зенитно-ракетни комплекси в Турция. Една установка ще има в Средиземноморския регион, една-в Черноморския регион и две на турско-сирийската граница.   Очаква се четирите комплекса С-400 да бъдат получени в Турция през 2019 година. Те няма да бъдат включени в отбранителната система на НАТО.          ", "date": "2017.12.14", "title": "Русия може да изгради своя военна база в Турция"}
{"url": "http://epicenter.bg/article/Samolet-s-25-dushi-na-borda-padna-v-Kanada/142904/7/0", "text": "  Малък самолет, на който са се намирали 25 души, се е разбил след излитането си в западната канадска провинция Саскачеван.   Много от хората са получили наранявания, но за щастие няма жертви, съобщиха от местната полиция и \"Франс прес\", цитирани от    Двумоторният самолет ATR-42 се е спуснал на около километър от летището на град Фон-дю-Лак около 2:15 часа българско време тази нощ, уточниха от полицията.   \"Всички 22-ма пътници и трима членове на екипажа ... са живи и изведени от мястото на катастрофата, като жертви няма\", добавиха от полицията.   \"Доста хора са получили наранявания; някои са достатъчно сериозни, за да се нуждаят от спешна медицинска помощ\", посочиха още властите.   Не е имало експлозия или пожар, след като машината се е разбила.   Засега не се съобщават причини за катастрофата.   Снимки, публикувани в социалните мрежи, показаха, че самолетът е паднал в гора.   Самолетът е летял за друго малко летище в провинцията.   ATR e европейски консорциум със седалище във френския град Тулуза, който е специализиран в турбовитлови самолети за къси разстояния.  ", "date": "2017.12.14", "title": "Самолет с 25 души на борда падна в Канада"}
{"url": "http://epicenter.bg/article/Salma-Hayek--V-prodalzhenie-na-godini-Uaynstiyn-beshe-moeto-chudovishte/142900/10/100", "text": "Актрисата Салма Хайек се присъедини към стотиците актриси, които обвиниха продуцента Харви Уайнстийн в сексуално посегателство и разказа за кошмарните си преживявания, свързани с него.   „В продължение на години той беше моето чудовище”, написа мексиканката в своя изповед, която в. „Ню Йорк Таймс” публикува в сряда и която разкрива тормоза, на който Хайек е била подложена по време на снимките на биографичния филм „Фрида” през 2002 година.   След като сключила с Уайнстийн  , изстрелял я на върха и донесъл ѝ дори „Оскар”, 51-годишната актриса разказва, че е „Не” на това да му отварям вратата си по всяко време през нощта, хотел след хотел, място след място. „Не” на това да си вземам душ с него. „Не” и на това да го оставя да ме гледа, докато аз самата се къпя. „Не” на това да ме масажира. „Не” и на това да оставя голия му приятел да ме масажира. „Не” на това да го допусна да прави с мен орална любов. „Не” на това да обменям ласки с друга жена”, написа Хайек и разкри, че всеки неин отказ е бил посрещан с нарастващ „макиавелски гняв” до момент, в който Уайнстийн дори я е заплашил с убийство. След из Уайнстийн за продукцията и началото на самите снимки на „Фрида”, актрисата твърди обаче, че . Но не и гневът, който е ескалирал все повече и повече.   По думите й Уайнстийн постоянно е оплювал играта й, скастрял я е, че в образа й няма грам сексапил и се е съгласил целият снимачен процес да приключи само и единствено, ако тя заснеме секс сцена с друга жена с „пълна фронтална голота”. По време на самите снимки на еротичните сцени и се е наложило дори да взема транквиланти, за да може да приключи веднъж завинаги с това. Но дори и след завършването на филма Уайнстийн  . Той дори й е заявил, че в окончателния си вид филмът не става въобще за кината и че няма да допусне той да бъде излъчен в салоните, а ще го изпрати директно във видеотеката.   Биографичният филм, посветен на художничката Фрида Кало,   ", "date": "2017.12.14", "title": "Салма Хайек: В продължение на години Уайнстийн беше моето чудовище"}
{"url": "http://epicenter.bg/article/Bridzhit-Makron-i-Desi-Radeva/142896/10/99", "text": "Десет дни след посещението на президента Румен Радев и съпругата му Десислава в Париж първата дама на Франция публикува снимки от личната си среща с българската си колежка.   Припомняме, че визитата беше работна, а не държавна, което не предполага държавният глава да бъде придружаван от половинката си, Бриджит Макрон обаче изпрати лична покана до Десислава Радева. Двете изградиха приятелски отношения преди няколко месеца при посещението на Еманюел Макрон в България.    Ето защо двете прекарали доста повече време заедно от планираното по график - разходили се по бреговете на Сена, пътували с корабче по реката и изкачили Айфеловата кула, символ на цяла Франция. Денят завършил с вечеря в тесен кръг.    Публичните появи на всяка от тях предизвикват вълни от коментари – както положителни, така и доста отрицателни.   И Десислава Радева, и Бриджит Макрон са подбрали дълги палта с елегантна кройка по тялото. Френската първа дама се е спряла на яркочервен цвят, а българската - на неутрален сивосин. Освен това и двете допълват визията си със зимен шал в едноцветен нюанс.   Г-жа Макрон се е спряла на вечната комбинация от червено и черно в цялостния си тоалет - червено палто с черен шал и тъмни кожени панталони с черни ботуши на висок ток. Г-жа Радева пък е комбинирала сивото си палто с наситено розов шал, тъмен панталон и черна чанта. Впечатление прави синята жилетка на първата ни дама. Тя носеше същата дрежа и на високопоставен прием по време на визитата във Франция. Ежедневната дреха никак не се вписваше в цялостната картина на присъстващите, които бяха подбрали далеч по-стилни тоалети.    От публикуваните фотоси личи, че двете дами се чувстват добре в компанията една на друга. Г-жа Макрон е приела ролята на гид на колежката си и запознава гостенката си с културата на страната с явен ентусиазъм. Освен това в страницата са публикувани и доста самостоятелни снимки на Десислава Радева.   Визитата е продължение на диалога на най-високо равнище между България и Франция след срещата на двамата президенти в двореца \"Евксиноград\" през август т.г.     не изневери на стила си и отново бе с къса рокля, но достатъчно дълга според етикета.   също бе избрала тоалет, отговарящ на протоколните изисквания, с акцент върху големи декоративни копчета в долната част.    традиционно бе дело на любимата й модна къща \"Лиу Вюитон\" Тоалетът, избран от пък бе с цена, едва наполовина на този на френската й колежка.  и бе част от лятната колекция на марката. Освен това дрехата не бе собственост на първата ни дама, а бе взета назаем и след събитието бе върната в магазина.    С тази визия Бриджит Макрон нарушава правилата, заложени в протокола, според които по време на високопоставени визити дамите трябва да носят пола с минимална дължина до коляното. Въпреки това модните критици от цял свят не пропускат да отбележат възхищението си от изискания вкус на французойката и подбора на подходящи цветови комбинации.    За около година, откакто е съпруга на президента, г-жа Радева промени прическата и избора си на тоалети.    Така например, Деси Радева спази напълно изискванията, залагайки на елегантна черна рокля с дължина до коляното в Полша. Дрехата напомняше на тази на Мелания Тръмп в Иран през май т.г.    Радева облече класически костюм от панталон тип \"чарлстон\" с дължина до земята и тъмно сако в допълнение с бяла риза. Комбинацията нашумя няколко дни по-рано, след като първата дама на САЩ Мелания Тръмп прие канадския премиер Джъстин Трюдо и съпругата му облечена в раиран костюм от две части - сако и панталон.    Тя сякаш следваше стила на Бриджит Макрон, която предпочита минижупа, а не този на Мелания Тръмп, която значително удължи дължината на роклите си, откакто е съпруга на президента.   На Кипърска територия първата ни дама бе заложила отново на костюм от две части, но в комбинация с пола. Дължината на долната част на костюма бе около 4 пръста над коляното, което позволяваше в седнало положение да се разкрие доста голяма част от краката й - модно решение, което не е приемливо да съпруга на държавен глава.  ", "date": "2017.12.14", "title": "Бриджит Макрон пусна фотосесия с Деси Радева на Айфеловата кула и с корабче по река Сена"}
{"url": "http://epicenter.bg/article/Za-parvi-pat-otklonenie-ot-protokola--Megan-Markal-shte-praznuva-Koleda-s-Elizabet-II/142899/10/100", "text": "Обемът на събрания доказателствен материал, заедно с веществените доказателства и приложенията, надхвърля 1360 тома. Делото бе разпределено на съдия Виржиния Петрова. Делото КТБ стартира днес на открито съдебно заседание в Специализирания съд. Обвинителният акт, който във всичките му копия, е над 210 000 страници, беше внесен от Специализираната прокуратура на 20 юли. Тогава от прокуратурата съобщиха, че са разпитани повече от 400 свидетели. Изготвени са над 90 експертизи от 27 вещи лица. Обемът на събрания доказателствен материал, заедно с веществените доказателства и приложенията, надхвърля 1360 тома. Делото бе разпределено на съдия Виржиния Петрова. На съд прокуратурата предаде банкерът Цветан Василев и още 17 души. Това са Александър Панталеев, Илиан Зафиров, Георги Христов, Георги Зяпков, Елка Стойкова, Елена Инджева, Рангел Стойчев, Светлана Георгиева, Снежанка Велева-Стефанова, Маргарита Голева, Красимир Хаджидинев, Маргарита Петрова, Мария Димова, Борислава Тренева-Кючукова, Цветан Гунев, Румен Симеонов, Славияна Данаилова-Велева.", "date": "2017.12.14", "title": "За първи път отклонение от протокола: Меган Маркъл ще празнува Коледа с Елизабет II"}
{"url": "http://epicenter.bg/article/Borisov--Neobhodima-e-mnogo-silna-politika-po-otnoshenie-na-migrantskiya-potok-kam-Evropa--Video--/142979/2/0", "text": "Необходима е много силна бърза външна политика по отношение на мигрантския поток към Европа. Така министър-председателят Бойко Борисов коментира пред журналисти в Брюксел актуалния спор в Европейския съюз относно мигрантските квоти, съобщиха от правителствената информационна служба.  Премиерът, който участва в редовното заседание на Европейския съвет посочи също, че границите на Съюза трябва да бъдат силно охранявани „както навремето между Западен и Източен Берлин“. По думите му, тези, които от бягат от войната, ще бъдат приемани в европейските държави, а тези, които по икономически причини мигрират, следва да бъдат спирани и приемани там, където са искани. По въпроса с регулирането на мигрантския поток към Европа Борисов беше категоричен, че е нужна дипломация, а не война.  „Аз се отнасям с уважение към моите заместници, имам споразумение с тях и го спазвам“, коментира още Бойко Борисов в отговор на журналистически въпрос. „Не считам, че темата за концесията трябва да се продължава преди да имаме план за управление на Пирин. За да няма никакви спекулации, съм казал на Нено Димов – ако има възможност да се приеме точка за втори лифт на Банско, вносител ще бъда аз... Но нито в концесията, нито в плана фигурира изграждането на втори лифт\", подчерта българският премиер и допълни, че по-стабилна коалицията не е била никога.  По темата за Брекзит Бойко Борисов заяви, че все още нищо не е решено. „След като няма срокове, аз съм скептик. Нека изчакаме. Британия в момента се тресе“, каза още премиерът.  По темата за удължаването на руските санкции българският премиер е на мнение, че не трябва да вземаме крайна позиция.  \"В момента газът за Турция минава през България. Когато стане готов \"Турски поток\", той ще спре и за да не останат празни тръбите, договорихме на 1 юли 2018 г. да е готов интерконекторът ни с Турция. Той се строи в момента\", посочи Бойко Борисов. \"Едната тръба от \"Турски поток\" отива в Истанбул, а другата – в България, иначе оставаме встрани от газопреносната мрежа. С това нещо съм запознал и колегата Туск, и Юнкер. В кабинета на Юнкер стои именно тази схема на \"Турски поток\". В термина, който сме приели, става въпрос не за транзит, а за търговия. Ние по нашите газови магистрали ще транспортираме. Газовият хъб се казва \"Балкан\", а аз добавям към него и европейски\", каза още Борисов по темата \"Турски поток\", поясни още българският премиер.  ", "date": "2017.12.14", "title": "Борисов: Необходима е много силна политика по отношение на мигрантския поток към Европа (Видео) "}
{"url": "http://epicenter.bg/article/Simeonov-skochi-na-Borisov-zaradi-vtoriya-lift-v-Bansko/142933/2/0", "text": "    \"Не виждам съдействие от Борисов по отношение реализацията на втория лифт. Премиерът компрометира и саботира моето предложение за промяна на концесията в Банско. , обясни Симеонов пред Bit.     каза още вицепремиерът.   \"Втори лифт няма да има поради несъгласие на Бойко Методиев Борисов. Сега аз сядам и мисля до 28 декември, когато ще има заседание на Министерски съвет.   закани се вицепремиерът.   „ “, заяви Симеонов за премиера Борисов.   Вицепремиерът отказа да коментира министъра на туризма Николина Ангелкова, но все пак отбеляза, че тя говорела \" \" за предложенията относно концесията на ски зоната.   Лидерът на НФСБ не спести критиките си за БСП и Корнелия Нинова. \"Кой я слуша тая въобще?  \", каза Симеонов по адрес на Нинова.", "date": "2017.12.14", "title": "Симеонов скочи на Борисов заради втория лифт в Банско: Не искам да го виждам след това изработване!"}
{"url": "http://epicenter.bg/article/Korneliya-Ninova--V-zakona-na-GERB-koruptsiyata-ne-e-prestaplenie--a-administrativno-narushenie/142943/2/48", "text": "  „   В изказването си зам.-председателят на парламентарната група на „БСП за България“ Крум Зарков бе категоричен, че антикорупционният закон на управляващите е прах в очите на хората.          „   Мнозинството в Народното събрание прие на второ четене проекта за Антикорупционен закон на ГЕРБ. Депутатите решиха председателят на антикорупционния орган да получава 90% от заплатата на този на Народното събрание. Заместник-председателят ще получава основно месечно възнаграждение в размер 90% от това на председателя му. Останалите членове на Комисията ще получават основно месечно възнаграждение в размер 80% от възнаграждението на председателя.", "date": "2017.12.14", "title": "Корнелия Нинова: В закона на ГЕРБ корупцията не е престъпление, а административно нарушение"}
{"url": "http://epicenter.bg/article/Yuliy-Pavlov--Doverieto-kam-pravitelstvoto-e-za--quot-3-quot--Valeri-Simeonov-shampion-po-gafove/142947/2/0", "text": "Центърът за анализ и маркетинг на социология Юлий Павлов обобщава политическите процеси през годината, нагласите на гражданите и рейтингът на политиците и партиите. Изследването е самофинансирано от Центара, анкетирани са около 800 души.  Анкетираните са питани да посочат до три проблема в страната.   Традиционно най-висок процент, над 50 на сто, имат ниските доходи, безработицата, здравеопазването и корупцията по високите етажи на властта. По-рано всекидневната корупция беше по-дразнеща за хората, а сега корупцията по високите етажи дразни повече и дори изпреварва престъпността. Проблемът с бежанците е под 10 на сто, намалил е своето значение, коментира Юлий Павлов.   Румен Радев се ползва с най-високо доверие на българите, около него е и Мая Манолова, до тях е Йорданка Фандъкова. При всички останали недоверието е по-високо от доверието. Челната петица се допълва от премиера Бойко Борисов и вицепрезидента Илиана Йотова, които са с около 40 на сто одобрение. Като цяло се вижда, че при политиците рейтингът е нарастнал. Има леко подобрение в доверието през последната половин година. Няма обаче намаление на недоверието.   В челната петица се позиционира нов играч - Мая Манолова. Тя мощно влиза и е много активна политически. Това реално е личността с второ по величина доверие. В топ 5 има 3 жени, като женската част е силно изразена, обясни експертът.   Сред другите политически лица са изследвани рейтингите на председателя на ГЕРБ, председателя на БСП, председателя на ПГ Цветан Цветанов, зам.-председателя на ПГ Жельо Бойчев, лидера на ГЕРБ София Йорданка Фандъкова и Калоян Паргов, лидер на БСП София.   Към Бойчев и Паргов доверието нараства, обясни Павлов.   Кои са тримата политици с най-голямо недоверие - Волен Сидеров със 72 процента, Мустафа Карадайъ със 76 на сто недоверие и  Валери Симеонов с 69,5 на сто. Веселин Марешки ги гони, но все още не е влязъл в призовата тройка, обясни математикът.   Най-висок рейтинг сред институциите има президентството. Народното събрание, полицията и правителството имат негативен рейтинг. Армията също е с положителен рейтинг. Томислав Дончев, Павлова, Влади Горанов, Кралев са сред министрите, оставили добро впечатление, сочи изследването.   Безспорен победител сред политиците с най-много гафове е Валери Симеонов. Три пъти по-малко хора са казали, че всички правят много гафове, става ясно от проучването на Центъра.  Средната оценка за работата на правителството е тройка, може би 3+, 3,16. Но колкото по-ниска е оценката, толкова повече нараства броят на хората, които я дават. Доверието в правителство е най-ниско след доверието в парламента сред органите на властта, коментира още Юлий Павлов. На опашката е съдебната система.   Страната на журналистите заемат 53 на сто, на Валери Симеонов - 18% в спора на вицепремиера с Виктор Николаев, посочи още шефът на Центъра за анализи и маркетинг.  И ГЕРБ, и БСП имат сходни данни - 16-17 на сто одобряват или неодобряват сблъсъците между двете партии. Засилва се двуполюсният модел. Двете партии излизат на преден план, останалите са един миманс. Ядрата на привържениците се втърдяват, периферията се активира, посочи Павлов.   Най-много хора, повече от една трета от българите, се определят като центристи. По-левите или розови са около 22%, а дясното - около 31%. Това е традиционно отношение, съотношението се запазва много дълго време, сочи още проучването.   Въпросът за кого ще гласуват, ако параментарните избори са днес, процентите сочат, че 70 на сто ще отидат на изборите. ГЕРБ води с 25,9 на БСП, които събират 22,4 на сто. Гласовете за останалите политически сили намаляват - за ДПС намаляват сериозно, Обединените патриоти губят една трета от избирателите си, \"Воля\" се срива, не биха минали бариерата. РБ има леко подобрение, за малко биха минали бариерата. Но при тези малки стойности грешката е от порядъка на 1 процент и всъщност РБ са на ръба, обясни Павлов.      ", "date": "2017.12.14", "title": "Юлий Павлов: Доверието към правителството е за \"3+\", Валери Симеонов шампион по гафове"}
{"url": "http://epicenter.bg/article/Andrey-Raychev--Vanshnata-politika-na-Boyko-Borisov-e-kato-na-Todor-Zhivkov--Tova-e-unikalno-postizhenie/142958/2/48", "text": "        „     „", "date": "2017.12.14", "title": "Андрей Райчев: Външната политика на Бойко Борисов е като на Тодор Живков. Това е уникално постижение"}
{"url": "http://epicenter.bg/article/Ombudsmanat-Maya-Manolova-v--quot-borba-quot--s-prezidenta-Rumen-Radev-za-parvoto-myasto-po-doverie/142960/2/0", "text": "  За първи път пет жени влизат в топ 10 на българската класация за най-харесваните политици -  омбудсманът   е с рейтинг от  60,4%, столичният кмет  , вицепрезидентът  , лидерът на   и председателят на партия „Движение 21“  .   Челната позиция в това допитване се държи от президента Румен Радев. Той е заслужил доверието на 64,9% от запитаните. Държавният глава е повишил рейтинга си, защото през март е имал 60,3% доверие. Манолова и Фандъкова го следват. . Министър-председателят също трупа доверие от март досега. В началото на пролетта 35,3% от гражданите са отговорили, че му имат доверие. В момента са 41,7%.   В челната десетка са още вицепремиерът   – 32,3%, организационният мотор на ГЕРБ    За пръв път в топ 10 на най-одобряваните политици попада зам.-председателят на парламентарната група на „БСП за България“     от запитаните в изследването на Центъра по анализи и маркетинг му имат доверие.  доверие, на трето армията – с 45,8%. На полицията вярват 38,4% от участниците в социологическата анкета.   , докато 67% изразяват недоверие към парламентаристите.   . За 41,6% това е безработицата, а за 39,5% - здравеопазването. Корупцията по високите етажи на властта се възприема като съществен проблем от 37,2% от участниците в допитването.    ", "date": "2017.12.14", "title": "Изненада! Омбудсманът Мая Манолова в \"борба\" с президента Радев за първото място по доверие"}
{"url": "http://epicenter.bg/article/Borisov-predi-sreshtata-na-varha--Evropa-ne-biva-da-zabravya-Zapadnite-Balkani---Snimki--/142961/2/0", "text": "\"Преди последния Съвет на европейските лидери на ЕС за 2017 година и в навечерието на европредседателството ни проведох работна и ползотворна среща с председателя на Европейската народна партия (ЕНП) Gfpeb Of.= Обясних му, че Европа не бива да забравя за Западните Балкани. Ние не можем да не им предлагаме нищо конкретно, защото те заслужават европейска подкрепа и бърза интеграция.\" Това написа във Фейсбук премиерът и лидер на ГЕРБ Бойко Борисов.  \"Приоритетите на българското председателство са и европейски. Всичко, което Съветът на ЕС, Европейската комисия и Европа прави през годините, ние ще го продължим. С нашия приятел Себастиан Курц (новият канцлер на Австрия, която ще поеме председателството след България, бел. ред.) сме се разбрали така да водим председателството, че от 1 януари до 31 декември 2018 г. приоритетите да вървят по своя ред – на първо място са европейският бюджет и темата за Западните Балкани\", написа още премиерът във Фейсбук.  ", "date": "2017.12.14", "title": "Борисов преди срещата на върха: Европа не бива да забравя Западните Балкани! (Снимки) "}
{"url": "http://epicenter.bg/article/Tomislav-Donchev-i-Lilyana-Pavlova---otlichnitsite-na-kabineta--Valeri-Simeonov---gafadzhiya--1/142963/2/0", "text": "Министрите Томислав Дончев и Лиляна Павлова са отличниците на кабинета. На трето място е финансист №1 Владислав Горанов. Вицепремиерът Валери Симеонов също е шампион – но по гафове.   Това сочат данните на социологическо изследване на Центъра за анализи и маркетинг, проведено от 4 до 10 декември. Тримата отличници са с почти изравнени „сили“ - имат малко над 4%.   Вицепремиерът Томислав Дончев е начело в класацията на въпроса кой от министрите ви прави най-силно положително впечатление, зададен в свободна форма. Той се радва на 4,5% рейтинг. Павлова го следва с 4,3%. Владислав Горанов завършва първата тройка с 4,2%. Веднага след първата тройка са спортният министър Красен Кралев (3,8%) и вицепремиерът и министър на отбраната Красимир Каракачанов (3,5%).   На въпроса кой министър прави най-много гафове, зададен също в свободна форма, се откроява като първенец Валери Симеонов. Със своите 19,1% той е дръпнал значително пред останалите, защото на втора позиция е общият отговор „Всички“, който са избрали да дадат 6,9% от запитаните. Трета е Цецка Цачева, министър на правосъдието, с 2,1%. В изследването на Центъра за анализи и маркетинг има и въпрос, свързан с участието на Валери Симеонов в сутрешния блок на Нова телевизия, в което той заплаши в ефир водещия Виктор Николаев. По-късно вицепремиерът постави ултиматум и на националните медии. Само 18,1% от анкетираните български граждани обаче подкрепят позицията на вицепремиера. Повече от половината – 53,4% са на страната на журналистите.   Гражданите дават средна оценка на кабинета 3,16. Само 2,4% от участниците в социологическата анкета смятат, че третият кабинет на Бойко Борисов се справя за отличен. 8,9% от запитаните му дават много добра оценка. 22,7% - добра. 29% - задоволителна. Една трета от запитаните – 32,4% обаче смятат, че кабинетът се справя лошо.   Според социологическата анкета ръководителят на новия орган за борба с корупцията трябва да се назначава от президента. Така смятат 41,8% от гражданите. 36,6% от запитаните са на мнение, че трябва да го излъчва Народното събрание.   В изследването е тествано и отношението по един от основните скандали в парламента – свързан с неприетата оставка на депутата от ГЕРБ Делян Добрев. Повече от половината запитани – 50,7% са на мнение, че не е редно Народното събрание да откаже да освободи народен представител, който си е подал оставката. Отговор „да“ дават 28,3% от запитаните.", "date": "2017.12.14", "title": "Томислав Дончев и Лиляна Павлова – отличниците на кабинета. Валери Симеонов – гафаджия №1"}
{"url": "http://epicenter.bg/article/Tsatsarov-izprati-predlozheniya-do-Tsacheva-za-podobryavane-na-rabotata-v-zatvorite/142917/3/0", "text": "  По разпореждане на главния прокурор Сотир Цацаров бе извършена поредна проверка в местата за лишаване от свобода за броя на лишените от свобода и числеността на надзорно - охранителния състав във всеки затвор и затворническо общежитие в страната. Това съобщиха от пресцентъра на Прокуратурата.   Резултатите от проверката сочат - критично е съотношението между надзиратели и лишени от свобода лица. То е особено видимо в ЗООТ „Хеброс“ – гр. Пловдив (1:97), ЗООТ „Стара Загора“ – гр. Стара Загора (1:84), ЗООТ „Плевен“ – гр. Плевен (1:102) и др.   В предложението до министъра на правосъдието Цецка Цачева главният прокурор е посочил, че е налице неравномерност в съотношението на охранителния състав спрямо лишените от свобода. „Това създава предпоставки за ненадеждна охрана на местата за лишаване от свобода“, пише главният прокурор. По тези причини, г-н Цацаров предлага да бъде разработен и утвърден норматив за оптимално съотношение на числеността на надзирателите спрямо лишените от свобода, да се попълнят незаетите щатни длъжности в системата на Главна дирекция „Изпълнение на наказанията“ и да се отпуснат нови щатове за социални работници и психолози в местата за лишаване от свобода.   В писмото на главния прокурор се изразява загриженост от факта, че констатираните слабости са системни. Съобразно правомощията си по ЗИНЗС, Прокуратурата на Република България е сигнализирала за проблемите в затворите и затворническите общежития и през 2015, и през 2016 г. с писма от главния прокурор до съответните министри на правосъдието – Екатерина Захариева и Христо Иванов.   По време на среща с ръководителите на Синдиката на служителите на затворите в България (ССЗБ) Христо Илков и Радослав Мартинчев, главният прокурор Сотир Цацаров изрази надежда за оптимално и скоростно решаване на натрупаните проблеми, съвместно с всички компетентни институции и с активното съдействие на работещите в Главна дирекция „Изпълнение на наказанията“.  ", "date": "2017.12.14", "title": "Цацаров изпрати предложения до Цачева за подобряване на работата в затворите"}
{"url": "http://epicenter.bg/article/-Habertyurk---Turski-potok--shte-minava-prez-Balgariya/142939/4/0", "text": "Газопроводът \"Турски поток\" е променил маршрута си и вместо през Гърция, ще минава през България. Тръбата ще пресича България и оттам ще продължава за Румъния, Унгария и Австрия. Това съобщава турският вестник \"Хабертюрк\".   Под заглавие \"Турски поток сменя маршрута си\", в публикацията се посочва, че е извършена \"изненадваща промяна в предварително набелязания маршрут. Според тази промяна тръбопроводът няма да влиза през Гърция, а след Турция ще влиза в България и оттам ще продължава за Европа\".   Промяната в маршрута на проекта е била обсъдена в турското министерство на енергетиката и за това е била уведомена България на най-високо ниво. България вече започнала подготовката, допълва \"Хабертюрк\".", "date": "2017.12.14", "title": "„Хабертюрк“: ”Турски поток” ще минава през България"}
{"url": "http://epicenter.bg/article/Upravlyavashtite-i--Volya--prodadoha-nadezhdata-na-tezhko-bolni-balgari-ot-inat/142940/11/0", "text": "И четвъртото вето на президента Румен Радев бе отхвърлено от мнозинството. 126 депутати не уважиха нито мотивите на държавния глава, нито на омбудсмана Мая Манолова и на опозицията, нито тежко болни пациенти и протестиращи българи с различен социален статус и различни партийни убеждения.  Не зная дали 126-те осъзнават какво направиха с едно натискане на копчето на парламентарната банка. Те зачертаха не мотивите на президента, не новите лекарства, а последната надежда на тежко болни българи. А надеждата, както каза наскоро един мой близък приятел, е последната връзка на болния с Бога. Ерго, не може да бъде сведена до някаква сума пари, които здравният министър и бюджетът щели да спестят.  126 депутати от ГЕРБ, Обединените патриоти и „Воля“ не се вразумиха нито от рационални, нито от емоционални аргументи. Мнозинството сякаш гласува просто на инат. Така, 17 дни преди края на 2017 година управлението може спокойно да отчете, че нито едно вето на президента Румен Радев не е уважено от управляващата коалиция. Браво!  Браво? Темата няма да заглъхне. Напротив, ще набира скорост. Държавният глава няма право на повторно връщане на скандалната разпоредба и трябва да подпише указа.  Дали ще го направи тихо-мълком, ще видим.  На ход след това са БСП и националният омбудсман, които обещаха да дадат решението на Конституционния съд и със сигурност ще го направят. Какво ще решат конституционните магистрати също предстои да видим, но, независимо от развоя на събитията,  Една от последните опорни точки на управляващите, че БСП, виждате ли, ги атакувала за здравеопазването, защото имала вътрешнопартийни проблеми, е просто глупава.  Според доклад на Европейската комисия (от края на ноември)   Повтарям – най-много. Рекордът за доплащането важи и за лекарствата.   Защо в най-бедната страна в Евросъюза, с ниска продължителност на живота, хората трябва да дават най-много за здраве? Това е първият въпрос, на който сегашните управляващи дължат приемлив отговор, а не съчинение по опорни точки.  Вторият е какво смятат да предприемат. Напоследък се лансират различни предложения от страна на опозицията. Те започват с ново ценообразуване на клиничните пътеки, мораториум за откриване на нови болници, пререгистрацията на болниците като лечебни заведения, демонополизиране на здравната каса, криминализиране на реекспорта на лекарства и стигат до изцяло нов здравен модел. По-важно е обаче какво предлагат управляващите. Те се въздържат от резки движения, въпреки очевидния колапс на системата. В програмата на ГЕРБ е записано „поетапно демонополизиране на здравната каса“, каквото и да означава това като срокове и конкретно съдържание.   Но и това не е всичко. Българите не само доплащаме най-много за здраве, но и чакаме твърде дълго за най-новите лекарства. За пациентите в развити държави най-новото вече не е ново, когато тук започваме да го прилагаме.  Освен рекорда, че отхвърлиха всички вета на президента Радев дотук, ГЕРБ и „Обединените патриоти“, трябва да отчетат още един:   Известно е, че мястото на здравен министър е проветриво като на кръстопът, но да загубиш доверие само за месец е безспорно „постижение“.  И през трите си мандата ГЕРБ нерядко прехвърляха отговорността за здравеопазването на коалиционни партньори или на нечленуващи в партията – Петър Москов (ДСБ), безпартийните Анна-Мария Борисова, Стефан Константинов, сега - Кирил Ананиев. След запазването на мораториума върху новите лекарства обаче може категорично да се каже, че здравеопазването се превръща в тест за управлението на ГЕРБ.  Тест, на който днес, 14 декември, те се провалиха. ", "date": "2017.12.14", "title": "На инат! ГЕРБ, патриотите и „Воля“ продадоха надеждата на тежко болни българи"}
{"url": "http://epicenter.bg/article/Megazvezdata-Sting-pristiga-v-Balgariya-za-dva-kontserta/142944/6/65", "text": "Прекрасна новина за феновете на Стинг. Световноизвестният изпълнител се завръща у нас с два специални концерта през 2018-а година.    Те ще се проведат на 19 и 20 юни 2018 г. в Античния театър в Пловдив. Мястото е било избрано лично от мегазвездата.  Заради ограничения капацитет на Античния театър, билетите за всеки от концертите на Стинг са само 3 000 броя.   Цената им е от 110 до 190 лева. Те могат да бъдат закупени в мрежите на Тикетпро и Иветним, както и онлайн на www.ticketpro.bg и www.eventim.bg. Продажбата им стартира на 15 декември от 10 часа сутринта.    Събитията, които са част от формата Hills Exclusive, се осъществяват с подкрепата на Община Пловдив и са част от Календара на културните събития на Община Пловдив за 2018-а година.", "date": "2017.12.14", "title": "Мегазвездата Стинг пристига в България за два концерта"}
{"url": "http://epicenter.bg/article/Vitseprezidentat-na-SASht-otlozhi-poseshtenieto-si-v-Izrael-/142915/7/0", "text": "Вицепрезидентът на САЩ Майк Пенс отложи визитата си в Израел, предвидена за неделя, 17 декември, изтъквайки като причина продължаващите дебати във Вашингтон, около реформата на данъчната система на САЩ. Кнесетът (израелският парламент) вече потвърди новината, пише израелското издание The Jerusalem Post, цитирано от \"Фокус\".  Пенс е заявил, че вместо в неделя, може да пристигне във вторник или сряда (19-20 декември).  Посещението на американския вицепрезидент в Израел идва след официалното признаване на Йерусалим за столица на еврейската държава, от администрацията на президента Доналд Тръмп. Веднага след това палестинският президент Махмуд Абас обяви, че няма да се срещне с Пенс по време на предстоящата му визита.  Визитата в Израел е част от по-широка регионална обиколка, по време на която Пенс трябваше да посети и палестинските територии. Очаква се, че той ще се изкаже от трибуната на Кнесета, като последния високопоставен американски политик, който направи това, беше Джордж Буш младши, през 2008 година. В интервю пред американска телевизия, Пенс заяви, че е горд от получената възможност.  ", "date": "2017.12.14", "title": "Вицепрезидентът на САЩ отложи посещението си в Израел "}
{"url": "http://epicenter.bg/article/-quot-Misis-Balgariya-Svyat-2017-quot--svalila-60-kilograma-predi-konkursa/142910/10/100", "text": "грабва короната \" след като сваля 60 килограма. В предаването на Милен Цветков тя признава, че , а и винаги е    Белчева е на 33 години от София. Завършва \"Електроенергетика\" и има магистратура по \"Бизнес администрация\". Работила е като електропроектант, а в продължение на десет години е главен експерт в Министерството на енергетиката. Белчева е щастливо омъжена и е майка на две деца. Ирина Белчева тежала 108 килограма. Тя признава, че натрупването на килограми се дължи на бременностите с двете деца, които са с малка разлика, както и на  Решила да отслабне, за да се хареса на себе си и за да се радва на по-добро здраве. Преди година и половина започнала диета, която й носи добри резултати - свалила 60 килограма. След изпробване на различни диети тя смята, че  Белчева отсича, че   ", "date": "2017.12.14", "title": "\"Мисис България Свят 2017\" свалила 60 килограма преди конкурса"}
{"url": "http://epicenter.bg/article/Robi-Uilyams--Otkriha--anomalii-v-mozaka-mi-/142934/10/100", "text": "След като през септември по време на концерта си в Цюрих Роби се почувствал зле, веднага бил прегледан от лекар зад сцената, който преценил, че супер успешното турне на поп певеца може да продължи. \"Лявата ми ръка се вцепени, а устата ми се пълнеше със слюнка. Имах главоболие и затруднения с дишането. Не можех да си поема въздух до край\", сподели Роби пред \"Сън\". \"Почувствах се като войник. Трябваше да свърша това, което бях започнал и трябваше да стигна до Русия за двата финални концерта, независимо в каква форма бях\", разказва звездата. Той решава първо да лети до Лондон, за да си направи спешни изследвания. \"Направих си кръвни изследвания, ехография, както и скенер на мозъка, където откриха някои аномалии, включително нещо в мозъка ми, което приличаше на кръв\", разкрива Уилямс. \"Беше много плашещо, така че решението вече не бе в мои ръце, изпратиха ме в интензивно отделение\", допълва поп звездата. Той добавя: \"Много е странно изведнъж от турнето да се озовеш в интензивното, но там намерих себе си.\" През това време съпругата му Айда Фийлд е била заедно с дацата им - 5-годишната Теди и 3-годишния Чарли, в САЩ, така че тя не е успяла да го види, а и през това време той бил на легло, целия в маркучи. \"Бях объркан и уплашен, но знаех, че съм на правилното място. И може би бе наивно, но знаех, че ще се оправя, споделя оптимизма си Роби. \"Казаха ми да не правя нищо стресиращо за няколко седмици - да живея, да спя и да се отнасям мило към себе си\", допълва още той. Уилямс разказва, че да си на 43 не е като да си на 23 г. и явно ще трябва да се грижи по-добре за себе си. ", "date": "2017.12.14", "title": "Роби Уилямс: Откриха ”аномалии в мозъка ми”"}
{"url": "http://epicenter.bg/article/Printsat-na-Bruney-ne-se-sramuva-da-pokazva-blagosastoyanieto-si--Snimki-/142942/10/100", "text": "С баща, който има нетна печалба от 20 милиарда долата, лайфстайлът му е доста лежерен. Играе много поло, лети с частни самолети и явно прекарва много време по живописни плажове, гъделичкайки диви животинки Има много неща, които не знаем за азиатската държава Бруней, но едно нещо знаем - имат си принц, който не се срамува да показва благосъстоянието си. Негово кралско височество принц Абдул Матин споделя снимки от своите луди приключения в профила си в Инстаграм. 26-годишният принц има над 700 000 последователи в социалната мрежа. Той е един от петимата синове и седемте дъщери, които са деца на човека, който управлява Бруней - султан Хасанал Болкиах. С баща, който има нетна печалба от 20 милиарда долата, лайфстайлът му е доста лежерен. Играе много поло, лети с частни самолети и явно прекарва много време по живописни плажове, гъделичкайки диви животинки. Когато преди 2 години GQ интервюираха принца, те го нарекоха \"улегнал мъж, който няма нужда да парадира с благосъстонието на семейството си\" и също така, че се \"интересува повече от обикновения начин на живот, увлеченията си, време за семейството и приятелите и други благородни занимания\".", "date": "2017.12.14", "title": "Принцът на Бруней не се срамува да показва благосъстоянието си (Снимки)"}
{"url": "http://epicenter.bg/article/Vezhdi-Rashidov--S-bolestite-ne-e-hubavo-mnogo-da-se-zaigrava-/142908/2/0", "text": "С болестите не е хубаво много да се заиграва, заяви от парламентарната трибуната Вежди Рашидов, председател на комисията за култура и депутат от ГЕРБ. Бившият министър на културата се включи в дебатите по ветото на президента върху парите на Здравната каса за 2018 г. Той взе думата след емоционално изказване на Стефан Данаилов в пленарната зала.   „Не пожелавам на никой, и на врага. Надявам се, че г-н Цветанов не по-малко обича и уважава Стефан Данаилов. Аз тая респект и уважение към него и няма да коментирам нито една дума. Този дебат отново става много неприятен. Има ли в тази зала човек, който да желае смъртта. На всички е ясно, че и 100 млрд. лв. да стане бюджетът, има проблем с изтичането на средства“, заяви Рашидов, цитиран от \"Фокус\". Той подчерта, че цял живот си е плащал здравните осигуровки и то върху високи доходи.   „Една част от високите ми доходи в КТБ. Струваше 70 000 евро лечението им. Половината от тях не можеше да покрие НЗОК именно защото сме още беден народ. Аз си покрих разноските. Най-накрая един министър имаме, който казва, че трябва да спрем течовете в здравеопазването и това е министър Ананиев. Дайте да позволим на този човек да спре течовете, за да може след това да имаме дебат за здравеопазването. Смятам, че този дебат не е за тук. Вдигнат е бюджетът, не е свален бюджетът на здравеопазването. Злоупотребяваме с болестите. Да, има ги. Днес имам рожден ден и ви желая здраве“, каза още Вежди Рашидов.", "date": "2017.12.14", "title": "Вежди Рашидов: С болестите не е хубаво много да се заиграва!"}
{"url": "http://epicenter.bg/article/Korneliya-Ninova--Koe-e-po-vazhnoto---da-ima-zdravi-hora-ili-patishta-i-tol-sistema/142909/2/48", "text": "Кое е по-важното – да има здрави хора или пътища и тол система. Това каза от парламентарната трибуна лидерът на БСП Корнелия Нинова по време на дебатите по наложеното от президента вето върху части от бюджета на НЗОК за 2018 г., предаде репортер на Агенция „Фокус“.   „Говориха лекарите експерти, бюджетарите експерти, говорихме за емоции и надежди, но мисля, че е време да започнем и политически разговор по тази тема. Политиката по здравеопазването е наша работа. Производителите на новите лекарства щели да включат в своите програми тези пациенти? Както означава това на политически език? Българското правителство и държава се отказват от част от своите граждани. Това е отказ от политики, от грижа за част от българските граждани, което е и конституционно, и законно, и морално право на тези граждани“, заяви Нинова.   По думите й може би е въпрос и на финанси. „Чух много екзотичното определение „нов дизайн на планирането“, каквото и да значи това в бюджетирането и финансирането. Очевидно има пари за тези лекарства. Ако говорим за политика и държавничество, това означава, че трябва да подредим приоритетите. Кое е по-важното – да има здрави хора или пътища и тол система, или разходи за персонал в размер на 600 млн. лв. в Министерство на правосъдието? Кое е на първо място и кое на следващо?“, запита Нинова.   „Добре ще строите пътища, но няма да има народ заради демографска криза, заради това отношение към здравеопазването. Даваме възможност на магистрали и пътища, да дадем възможност на пациентите. Питаме се защо се предпочита едното, а не другото - защото през това финансиране може да се краде, да се взимат комисионни, от пътища, от проекти, а от хората не може да се краде“, добави тя. Според нея, ако се ограничават частниците да откриват нови болници, това е противоконституционно. „А ако се налага мораториум на внос на лекарства това не е противоконституционно. Днес освен експертен и финансов разговор, изпитание пред нас ще бъде да проведем политически разговор. Дали при решаването на въпроса ще бъдем държавници?“, каза още Корнелия Нинова.", "date": "2017.12.14", "title": "Корнелия Нинова: Кое е по-важното – да има здрави хора или пътища и тол система"}
{"url": "http://epicenter.bg/article/Pokartitelno-pismo-do-NS-za-moratoriuma-na-novi-lekarstva--Kazvam-se-Stefka--lekuvam-se-ot-rak-/142911/2/0", "text": "\"Казвам се Стефка, лекувам се от рак...\". Така започва писмото на болна жена до много от депутатите в българския парламент. Прочете го депутатът от БСП Георги Гьоков, след като шефката на бюджетната комисия Менда Стоянова изнесе доклада, с който комисията отхвърля ветото на Румен Радев, наложено заради противоконституционност на мораториума върху лечението с нови терапии, предаде Канал 3.  \"Геноцидът сега е факт. Сега е мой ред, утре може да е някой, на когото държите вие самите. По едно общество се съди по това как се отнася със слабите и болните\", продължава болната. По-нататък в писмото тя упреква депутатите, че прилагат геноцид от алчност, защото за нея друго обяснение за мораториума няма. Тя е категорична, че мерките на НЗОК със спиране на покупка на иновативни лекарства означава, че ще се лекува само със стари терапии.  Жертвата на този мораториум е и може да бъде всеки един от вас, пише на финала на писмото болната.  От БСП и ДПС твърдо заявиха, че ще подкрепят президентското вето с аргумента, че мораториумът върху новипии е противоконституционен и лишава от възможност за лечение хора, за които това е последната надежда.  Социалистите упрекнаха управляващите, че вчера Министерският съвет е раздал 700 млн. лв., а се прави проблем за 25 млн. за нови молекули.  \"Много ли са, или са малко тези 25 млн., за които става дума? Вчера бяха похарчени 700 млн. лв. от МС и аз искам дискусия за целесъобразността на похарчването им\", настоя Андреев. И заключи, че Касата казва на тези хора - оправяйте се сами. \"Какво им остава - остава им да се примирят, да запалят свещичка в църквата. Искам да ви кажа - за всеки ще дойде ден на равносметка\", предупреди докторът от левицата.  \"Вчера не са раздавани никакви 700 млн. лв., 540 млн. е за перото за ТОЛ-системата\", скочи Менда Стоянова. С тези пари се давало възможност на транспортното министерство да увеличи капитала на държавно предприятие, което унищожавало токсични материали. 24 млн. били за подновяване на лицензите на Майкрософт за държавната администрация и 10 млн. за училищни автобуси и извозване на децата, оправда се още Стоянова и остро протестира по този начин да се противопоставят едни на други разходи.  ", "date": "2017.12.14", "title": "Покъртително писмо до НС за мораториума на нови лекарства: Казвам се Стефка, лекувам се от рак..."}
{"url": "http://epicenter.bg/article/Karayancheva--Balgariya-shte-pomogne-na-Cherna-gora-za-prisaedinyavaneto-y-kam-ES/142913/2/0", "text": "\"Разговаряхме за Западните Балкани и най-вече за присъединяването на Черна гора към Европейския съюз (ЕС).\" Това каза на брифинг председателят на парламента Цвета Караянчева след среща с председателя на парламента на Черна гора Иван Брайович.   Председателят на Скупщината на Република Черна гора Иван Брайович е на официално посещение в България днес и утре. Визитата му е по покана на председателя на Народното събрание Цвета Караянчева.   Цвета Караянчева изтъкна, че България ще продължи да подкрепя Черна гора в нейните усилия да се присъедини към Общността. \"Страната трябва да продължи да спазва трите процедури, за да влезе в Европейския съюз\", заяви Цвета Караянчева.   \"Основната задача на българското председателство е приобщаването на Западните Балкани към ЕС\", продължи Караянчева.   \"България и Черна гора се радват на добри политически отношения, които ще спомогнат за развитието им в сферите на туризма и икономиката\", добави от своя страна председателят на парламента на Черна гора Иван Брайович. \"Благодарим за подкрепата на България за присъединяването на Черна гора в НАТО. Радваме се, че ще отворим последните три глави за присъединяване към ЕС именно по време на българското председателство\", каза още председателят на парламента на Черна гора.   Сред разговорите в Народното събрание Брайович и Караянчева ще положат венци пред Паметника на Незнайния воин. В програмата на черногорските парламентаристи са предвидени още срещи с вицепремиера по правосъдната реформа и министър на външните работи Екатерина Захариева и с министъра за Българското председателство на Съвета на ЕС 2018 г. Лиляна Павлова. Утре народни представители от Комисията по европейски въпроси и контрол на европейските фондове и Групата за приятелство България – Черна гора ще се срещнат с чуждестранните гости. По-късно председателят на Скупщината на Черна гора Иван Брайович ще разговаря с президента на Република България Румен Радев. По време на визитата си у нас черногорската делегация ще посети също храм-паметника „Свети Александър Невски”, както и град Пловдив.  ", "date": "2017.12.14", "title": "Караянчева: България ще помогне на Черна гора за присъединяването й към ЕС"}
{"url": "http://epicenter.bg/article/Pravoslavnata-tsarkva-pochita-sveti-machenitsi-za-vyarata--imen-den-praznuvat-Snezhana-i-Snezhka/142914/2/0", "text": "На 14 декември почитаме паметта на светите мъченици Тирс, Левкий, Филимон, Ариан, Аполоний и Калиник.    Тирс и Левкий били родом от Кесария. Те пострадали при гонението на римския император Деций.   Мъжеството, с което понесли ужасните и тежки изтезания и чудесата, проявени от Господа, убедили езическия жрец Калиник в истината на християнската вяра.   Много години след това, при управлението на император Диоклециан, били мъченически убити в Тиваидската страна (Египет) християните Асколон и Леонид.     Езичниците внезапно се обърнали към Христовата вяра и не се страхували от мъченията, които ги очаквали.   Мъченическата смърт на Аполоний и Филимон и станалите чудеса обърнали към Христа самия игемон Ариан, който запечатал вярата си със св. мъченичество.   През 1897 г. е приет Законът за санитарноветеринарната полиция, с което се поставя началото на Ветеринарномедицинската служба в България.   Първият законодателен акт, с който се подсказва необходимостта от организирането на ветеринарна служба, е Временни правила за устройването на медицинско управление в България, утвърден през 1879 г.    През 1923 г. е открит и Ветеринарно-медицинският факултет при Софийския университет. ", "date": "2017.12.14", "title": "Православната църква почита свети мъченици за вярата, имен ден празнуват Снежана и Снежка"}
{"url": "http://epicenter.bg/article/Kmetat-na-Bansko--Ekolozite-ne-mislyat-za-razvitieto-na-rayona--Video-/142918/2/0", "text": "  Еколозите, които спират построяването на втори лифт в Банско, въобще не мислят за развитието на района. Тази група винаги тълкува нещата така, че проектите да се бавят. Няма как да построиш нещо там, където законът го забранява. Така кметът на Община Банско Георги Икономов коментира отказа на българското правителство за промяната на концесионния договор на ски зона \"Банско\" в студиото на \"България сутрин\". С това свое решение управляващите спират и изграждането на втори лифт в Банско.   Според кмета има голямо разочароване в местните жители след решението на държавата за спирането на проекта. Банскалии са се надявали промяната на концесионния договор да стане още миналата седмица, но все още имат вяра, че това ще се случи до края на годината.   Вчера се проведе и протест на банскалии, подкрепен от няколко благоевградски кметове. Движението по главен път Е-79 бе блокирано от стотици в знак на протест срещу организации на \"зелени\" и еколози, които спират изграждането на втори кабинков лифт в ски зона \"Банско\".   \"Тези хора, които \"скачат\" срещу построяването на магистрали и лифтове в цялата страна, не защитават българските интереси. Еколозите са група от обществото, която не е ясно кого представляват. Те не възприемат отговорите от държавата\", категоричен бе Икономов пред Bulgaria ON AIR.   Градоначалникът уточни, че не може да разбере защо, когато местните жители искат да се развиват, някаква група хора трябва да ги спира.   \"Не одобрявам методите на \"зелените\". Те излизат с бутилка бира по улиците и дрънкат разни неща. Ако нещата почнат да се бавят, банскалии ще дойдем на протест в София\", отбеляза в \"България сутрин\" градоначалникът на Банско.            ", "date": "2017.12.14", "title": "Кметът на Банско: Еколозите не мислят за развитието на района (Видео)"}
{"url": "http://epicenter.bg/article/Obshtina-Kavarna-prodava-na-targ-rok-kolata-na-Tsonko-Tsonev/142922/2/0", "text": "Община Каварна обявява за продан автомобил с автографи от световни рок легенди, ползван от бившия кмет Цонко Цонев, съобщиха от местната администрация. Началната тръжна цена, определена за 9-годишното \"Пежо 607\" от Общинския съвет в Каварна е 25 115,00 лв. без ДДС.  Търгът ще се проведе на 21 декември от 14 часа в стая 209 на сградата на местната администрация в морското градче и ще бъде публичен с явно наддаване. Автомобилът, по чиято тапицерия са оставили автографи десетки легенди на рока, гостували в Каварна в периода от 2008 до 2015 г., е уникален по своята същност. Той е с дата на първа регистрация 13 март 2008 г.   Тръжните документи се заплащат в касата на общината на ул. „Добротица” № 26 до 18 декември, като цената на един комплект е 50 лв. Срокът за подаване на заявленията е до 20 декември в деловодството на Община Каварна. През юни настоящият кмет на Каварна Нина Ставрева заяви, че автографите на световните рок звезди върху автомобила на Община Каварна може да се разглеждат като увреждане на общинско имущество.   „Не мисля, че служебният общински автомобил е най-подходящият обект за полагането на подписите на великите рок имена, които са били гости на България”, коментира тогава тя. Цонко Цонев пък коментира: „Вече се чувствам като един същински Лорд Волдемор, който унищожава общинско имущество”. Той обясни, че автомобилът е използван само по предназначение и припомни, че с него са превозвани световни музикални легенди като Алис Купър и Емир Кустурица.", "date": "2017.12.14", "title": "Община Каварна продава на търг рок колата на Цонко Цонев"}
{"url": "http://epicenter.bg/article/Zhelyo-Boychev--BSP-shte-sezira-Konstitutsionniya-sad-za-byudzheta-na-NZOK-za-2018-g-/142923/2/0", "text": "От името на ПГ на „БСП за България“ искаме да обявим, че след отхвърлянето на ветото на президента на Р България, ние ще дадем параграф 6 от Закона за бюджета на НЗОК за 2018 г. на Конституционния съд. Това каза пред журналисти в парламента зам.-председателят на ПГ на „БСП за България“ Жельо Бойчев, предаде репортер на Агенция „Фокус“.   „Считаме, че се отнемат и ограничават основни права на българските граждани – а именно правото на живот. Ясно е разписано в чл. 28 от Конституцията правото на здравно осигуряване и гарантиране на безплатно медицинско обслужване според чл. 52“, заяви Бойчев. По думите му след унизителния дебат, на който са били свидетели днес, това е последният шанс и надежда за тези хора. „ПГ на БСП ще го направи със сезирането на Конституционния съд“, каза още Жельо Бойчев.  ", "date": "2017.12.14", "title": "Жельо Бойчев: БСП ще сезира Конституционния съд за бюджета на НЗОК за 2018 г."}
{"url": "http://epicenter.bg/article/Ninova--Da-otkazhesh-pravoto-na-lechenie-s-novi-lekarstva-e-dano--Na-politikata--na-razuma-i-morala-/142925/2/0", "text": "Лидерът на БСП Корнелия Нинова емоционално коментира във фейсбук отказа на мнозинството да се съобрази с аргументите на президента Румен Радев по бюджета на НЗОК за 2018 г.  Държавният глава наложи вето на текстове на законопроекта, но мнозинството в Народното събрание ги преодоля, въпреки съпротивата на опозицията.    ", "date": "2017.12.14", "title": "Нинова: Да откажеш правото на лечение с нови лекарства, е дъно! На политиката, на разума и морала!"}
{"url": "http://epicenter.bg/article/Borisov-v-Bryuksel--Sigurnostta-i-prosperitetat-na-Balkanite-sa-vazhni-za-ES--Video--/142932/2/0", "text": "Приоритетите на българското председателство са европейските приоритети. Всичко, което е направено, ние ще го продължим. Нещо повече, с нашия приятел Себастиан Курц (канцлерът на Австрия, бел. ред.), който до няколко дни трябва да направи правителство, сме се разбрали така да направим председателството, че от 1 януари до 31 декември 2018 г. приоритетите да вървят по своя ред\". Това заяви в Брюксел премиерът Бойко Борисов, който е в белгийската столица за заседанието на върха на Съвета на Европа.  \"На първо място е европейският бюджет. Изключително важно нещо за следващата година. И, разбира се, темата за Западните Балкани, за която благодаря на Доналд Туск, на Жан-Клод Юнкер, на Жозеф Дол, че темата успя да дойде на масата за заседанието на Европейския съвет на 16 и 17 май в София\", отбеляза премиерът.  \"Тази тема е изключително важна. Неслучайно и Първата, и Втората световна война започват от Балканите. Така че сигурността, прознозируемостта и просперитетът на целите Балкани са важни за Европейскоя съюз\", подчерта Борисов.  С Тереза Мей водихме разговори, защото Брекзит е тема, по която трябва да се подходи много прагматично, каза още преимерът.   Основните теми, които ще обсъдят лидерите на държавите от Европейския съюз, са „Сигурност и отбрана“ и „Социално измерение, образование и култура“.  Европейският съвет ще заседава и във формата по чл. 50, за да направи преглед на актуалното състояние на преговорите за оттегляне на Обединеното кралство от ЕС.  ", "date": "2017.12.14", "title": "Борисов в Брюксел: Сигурността и просперитетът на Балканите са важни за ЕС (Видео) "}
{"url": "http://epicenter.bg/article/Tri-zheni-obviniha-produtsenta-Rasel-Simans-v-iznasilvane/142962/10/99", "text": "Три жени разказаха пред в. \"Ню Йорк таймс\", че музикалният продуцент  , ги е изнасилил, съобщиха световните информационни агенции. Легендарният съосновател на звукозаписната къща \" \" отрече \"ужасните обвинения\", като заяви, че всички връзки, които е имал, са били със съгласието на другата страна. Той обаче подаде оставка миналия месец, след като две жени, едната от които сценаристката  , отправиха към него подобни обвинения. Този път за инциденти с  разказаха  , заемаща отговорен пост в \" \", журналистката  Сали и певицата  . твърди, че  я е тормозел редовно в службата, когато е била на 24 години, и я е изнасилил в апартамента си в  през 1995 г. е била на двайсетина години, когато Симънс я е изнасилил в апартамента си през 1988 г.   Той я поканил на парти, а когато отишла, се оказала единственият човек там и той я \"нападнал физически\". Тя не посмяла да се оплаче в полицията от страх това да не навреди на кариерата ѝ. , която е работила като бек вокал на  и  , каза, че Симънс я е изнасилил в началото на 90-те години на миналия век, когато е бил неин мениджър. Четвърта жена -  , обвини Симънс, че я е опипал през 2014 г. \" \" е една от най-влиятелните звукозаписни къщи за хип-хоп в  . Сред изпълнителите, с които работи, са  и  .    Източник: Дарик", "date": "2017.12.14", "title": "Три жени обвиниха продуцента Ръсел Симънс в изнасилване"}
{"url": "http://epicenter.bg/article/Grigor-Dimitrov---aplamentapni-izbopi--i--quot-50-nyuanca-po-tamno-quot--nay-tarsenite-dumi-v-Google-Balgariya/142975/10/0", "text": "обяви ежегодния си списък с най-търсените теми през годината. В България хората са се допитвали най-често до търсачката за  , „ Единствената по-често търсена ключова дума е свързана с мобилната игра , като потребителите са търсили отговори за различните нива. С блестящата си игра през цялата година   заслужено оглави  за  - от  за 2017 година. След него се нареждат  .   В   още: Деси Банова, Енджи Касабие, Сузанита Мурад, Тамара Георгиева, Румен Радев, Джулиана Гани и Антъни Джошуа. В  на най-търсените от  в  начело са \"Парламентарни избори\", \"Евровизия\" и \"Каталуния\". В челната десетка влизат още: матури, Оскари, ураганът „Ирма“, Хелоуин, черен петък, грипна ваканция.  1. word snack отговори 2. Григор Димитров 3. избори 4. мис България 5. VIP Brother 6. Сега и завинаги 7. ЦИК 8. iphone 8 9. почивни дни 10. твоят час 1. Кличко - Джошуа 2. Григор Димитров - Надал 3. Wimbledon 4. България - Холандия 5. Купа на конфедерациите 6. Левски - ЦСКА 7. Roland Garros 8. Лудогорец - Копенхаген 9. Левски - Лудогорец 10. ATP London   1. 50 нюанса по-тъмно 2. Бързи и яростни 8 3. Наследниците 2 4. Възвишение 5. То 6. Красавицата и звяра 7. Воевода 8. Сляпата вайша 9. Бензин 10. Вездесъщият 1. Сега и завинаги 2. Дамата с воала 3. Моят живот 4. Великолепният век 5. Ние, нашите и вашите 6. Твоят мой живот 7. Откраднат живот 8. Двете лица на Истанбул 9. Дъщерята на Ананди 10. Сезонът на черешите 1. VIP Brother 2. Гласът на България 3. Черешката на тортата 4. Смени жената 5. Като две капки вода 1. Шушана 2. Despacito 3. Мотел (Азис) 4. Shape of you 5. Гълъбо   Източник: Дарик", "date": "2017.12.14", "title": "Григор Димитров, „Пapлaмeнтapни избopи“ и \"50 нюaнca пo-тъмнo\"- най-търсените думи в Google България"}
{"url": "http://epicenter.bg/article/Komisar-Avramopulos-pred-EP--Na-finalnata-prava-sme--Balgariya-i-Rumaniya-skoro-v-Shengen/142916/7/0", "text": "Комисарят по миграция, вътрешни работи и гражданство Димитрис Аврамопулос взе участие в инициирания от Сергей Станишев дебат в ЕП за приемането на България, Румъния и Хърватия в Шенген. Той заяви категоричната подкрепа на ЕК и посочи, че „без значение колко усърдно работим, в крайна сметка за успеха на трите европейски институции ще се съди по няколко основни теми, и Шенген със сигурност е една от тях. За нашите граждани, това е символът на самият ЕС. Той е най-значимият пример за европейската интеграция. Той представлява всички права и предимства от това да бъдеш европеец, което е тясно свързано със свободата на движение и идеята за европейско гражданство и идентичност.“ В емоционална реч пред ЕП Аврамопулос сподели: „Всички знаете личния ми ангажимент да гарантирам и опазя Шенген, от първия момент, в който поех този пост. Заявявали сме и преди, че единен Шенген е по-силен Шенген. Убедени сме, че България, Румъния, а и Хърватия, когато е готова, трябва да се присъединят към Шенгенското семейство. Това ще разшири зоната на свободно движение и ще направи инструментите на Шенген по-ефективни, увеличавайки сигурността.“  „От дълго време позицията на Комисията е, че България и Румъния са изпълнили необходимите условия. Между 2009 г. и 2011 г. двете страни получиха положителна оценка. Както знаете, сега Съветът трябва да вземе единодушно решение за премахване на вътрешния граничен контрол в България и Румъния и е крайно време това да се случи. Останах с положителни впечатления след дискусията с вътрешните министри миналата седмица и се надявам, че най-после въпросът може да бъде сериозно обмислен.“, продължи комисар Аврамопулос. „Относно Хърватия, работим в тясно сътрудничество с местните власти, за да установим сферите, в които все още е необходим напредък, за да бъде завършена Оценката по Шенген колкото се може по-бързо. Това ще даде възможност на Комисията да завърши първия етап и да заявим официално, че Хърватия също е готова да се присъедини към Шенгенското пространство.“, коментира присъединяването на страната комисарят по миграция, вътрешни работи и гражданство.  „Пълното прилагане на Шенгенското право ще позволи да се извлекат ползите от системи като Шенгенската информационна система и Визовата информационна система в отношенията на България, Румъния и Хърватия с другите страни от Шенгенското пространство. Също така ще им позволи да приложат по-най ефективния начин Системата за влизане/излизане, без да се наложи изграждането на нови инсталации по вътрешните граници, които след време, когато станат част от Шенген, ще станат вътрешни шенгенски граници. Прилагането на Системата за влизане/излизане представлява особено предизвикателство за Хърватия, имайки предвид дългата й сухопътна граница. И тук от Европейския съюз, сме готови да предложим помощ.“, коментира Аврамопулос ползите за целия ЕС от присъединяването на трите държави. „Пълноправното членство в Шенген е не само политически справедливо, но и също необходимо от гледна точка на сигурността, защото вътрешната сигурност на една държава-членка е вътрешната сигурност на всички и е сигурността на нашите граждани. Надявам се, че ще можем да приветстваме тези държави-членки в Шенген скоро, след позитивно решение от страна на Съвета. Както казах и преди малко, от момента, в който поех този пост, аз призовавах за силен и единен Шенген. Днес аз бих искал да похваля властите на трите държави за техния ангажимент. На финалната права сме. Нека я изминем заедно. Днес Парламентът и Комисията, утре Съветът.“, завърши словото си еврокомисарят.", "date": "2017.12.14", "title": "Комисар Аврамопулос пред ЕП: На финалната права сме! България и Румъния скоро в Шенген"}
{"url": "http://epicenter.bg/article/Zaradi-voynata-i-sushata--Vodata-v-Irak-svarshva/142919/7/0", "text": "След години битка с терористите иракските фермери-доброволци във войната-сега се връщат в домовете и нивите си и откриват нов голям проблем-недостиг на вода. \"Изграждането на язовири и други напоителни съоръжения в Турция и Иран, в комбинация с все по-непостоянните валежи в целия регион, доведоха до спадане в количеството на водата в главните иракски реки с най-малко 40 процента през последните десетилетия\", заяви Хасан Джанаби, министър на водните ресурси на Ирак. Разрушаването на язовирите и на останалите водни инфраструктури в Ирак вследствие на годините боеве - и от неотдавнашно земетресение - също прави водоснабдяването непостоянно, посочи министърът. Докато войната бушуваше, водата беше на втори план, но днес бързо се превръща в основен източник на конфликт. Фермери в райони на Южен Ирак имат много малко вода за зимната сеитба на пшеница, което доведе до протести и увеличаване на недоволството, каза също министърът. До следващото лято дори питейната вода може да не достига в някои райони. \"Хората са много, много притеснени\", каза Джанаби на конференция в Хага за климатичните промени и сигурността. \"В момента ние сме изправени пред нещо като социален конфликт.\" Климатичните промени допринасят за засилване на заплахите за сигурността по целия свят - от увеличаване на миграцията до засилване на радикализма в горещите точки от района на езерата в Чад и Мали в Африка до Ирак, казаха правителствени и военни служители на конференцията в Холандия. Но ефективното противодействие на тези заплахи остава предизвикателство до голяма степен, защото то често изисква участие не само на различни държави, а и взаимодействие между представители на различни области като миротворчество, защита на околната среда, сигурност на прехраната и миграцията, а те обичайно не работят заедно. \"Има реална необходимост да бъдат събрани заедно всички отделни части на този пъзел\", заяви Джанани Вивекананда, съветничка по климатичните промени и миротворчеството в германския мозъчен тръст Аделфи. По-специално ние трябва да привлечем хора, които казват, че климатичните промени не са тяхна работа, добави тя. В някои случаи това наистина започва да се случва. Американските военни, например, от години са лидер в определянето на заплахите за сигурността от гледна точка на климатичните промени. Те също така променят собствените си операции, включително като намаляват използването на горива от изкопаеми източници и прибягват към възобновяема енергия, казват експерти. \"Налице е вече готовност да се разбере как тези тенденции - недостиг на вода, променящи се климатични фактори, енергийни ресурси - засягат по-широката национална сигурност и геополитическа ситуация\", заяви Шери Гудман, старши съветник за международната сигурност в американския Център за климат и сигурност, политически институт с висши военни експерти в своя борд от съветници. Много европейци по подобен начин все повече разбират, че въпросите от висш приоритет в страните им - като справянето с растящите миграционни потоци - са тясно свързани със заплахите за сигурността и климата, изтъква Моника Си Диан Хо, генерален директор на холандския институт за международни отношения \"Клигендал\". \"Виждаме колко е спешно това\", каза тя.\"Наистина се нуждаем да инвестираме в климатичните проблеми за справяне с миграцията и бежанците и рисковете за сигурността, произтичащи от тях. \"Ирак и други страни се бавят в реакцията си към свързаните с климата заплахи не само заради други належащи приоритети като войната с \"Ислямска държава\", но и защото натискът от промените в климата се натрупва бавно и по-трудно се усеща. Справянето с растящата заплаха във водната сигурност обаче е трудно в страна, дестабилизирана финансово от години на война и от ниските цени на петрола, които се отразиха на основния й източник на приходи\", каза Джанаби, който отговаря за възстановяването на пресушените южни блата - включени вече в списъка на световното наследство. Боевете в Ирак са разрушили огромни части от водната инфраструктура на страната, а капиталовите инвестиции в бюджета за подобряването на тази инфраструктура за следващите две години са нулеви, въпреки че необходимостта от решаване на проблема с недостига на вода е огромна и че страната внася 70 процента от храната си. Решаването на проблема вероятно няма да изисква само ремонти и по-пестеливо използване на ограничените водни ресурси, но и договаряне на споразумения с Турция и Иран за ефективно поделяне на водата - огромно предизвикателство в регион, където \"геополитиката е предмет на спорове\".", "date": "2017.12.14", "title": "Заради войната и сушата: Водата в Ирак свършва"}
{"url": "http://epicenter.bg/article/E-P--s-kategorichna-podkrepa-za-chlenstvoto-na-Balgariya-i-Rumaniya-v-Shengen/142928/7/0", "text": "Евродепутати от различни страни и политически групи заявиха категоричната си подкрепа за членството на България и Румъния в Шенген по време на дебат в Европейския парламент в Страсбург. Те призоваха Съвета да следва собствените си правила и поети ангажименти,​ и да прекрати  несправедливото блокиране на двете страни​, което продължава вече повече от 6 години. Дебатът беше предложен от Групата на социалистите в ЕП по инициатива на Сергей Станишев, а в него взеха участие още българските евродепутати Асим Адемов, Емил Радев, Филиз Хюсменова и Ангел Джамбазки. Лиляна Павлова, м​инистър за българското председателство на Съвета на ЕС, също присъстваше в пленарната зала. В началото на дебата е​вропейският комисар по миграция и вътрешни работи Димитрис Аврамопулос категорично потвърди позицията на ЕК​ в подкрепа на членството на България и Румъния в Шенген. „Без значение колко усърдно работим, в крайна сметка за успеха на трите европейски институции ще се съди по няколко основни теми, и Шенген със сигурност е една от тях. Обединен Шенген означава по-силен Шенген.“, подчерта той. Силни послания в подкрепа на България и Румъния отправиха редица ключови фигури от основните политически фракции в ЕП. Сред тях бяха лидерът на г​рупата на социалистите в ​ЕП Джани Питела, зам.-председателят на Групата на ЕНП Естебан Гонсалес Понс, председателят на Съвета на Председателите на комисии на ЕП Сесилия Викстрьом (АЛДЕ) и председателят на комисията по Граждански свободи, правосъдие и вътрешни работи в ЕП Клод Мораес (С&Д). : „Българските колеги от всички групи имаха важна роля за организацията и провеждането на този дебат. Успяхме да мобилизираме голяма политическа подкрепа. Недопускането на България и Румъния нагледно показва липсата на солидарност и незачитането на установените европейски правила. Разширяването и укрепването на Шенгенската зона не е само български или румънски национален интерес. Финализирането на процеса е ключово за целия ЕС – заради принципите, икономическите ползи и намаляващото доверие в европейските институции. Оплакваме се от анти-европейски сили и популисти, които критикуват ЕС, но тъкмо Шенген е един от поводите, защото показва несправедливо отношение към милиони европейски граждани. Време е страните-членки да си свършат работата и да сложат край на тази несправедливост.“  „В момент на нарастващ политически популизъм, традиционните партии, особено когато са управляващи, следва да проявят разум и да не се поддават на популистки похвати. Държавите-членки, които възпират членството на България в Шенген единствено по вътрешно политически причини, не следва да потъпкват европейските правила и закони в името на печеленето на гласове. Не е и проява на солидарност, както и правно не е издържано, правилата, приложими за тях, да бъдат променяни за нас.   „Не е справедливо да не се признават усилията и резултатите на двете страни. Не е справедливо да не се признава фактът​, че при сполетялата ни бежанска криза, България е с най-добри резултати. Отдавна България е доказала, че генерира сигурност и стабилност в един много проблемен и сложен регион.“  \"Недопускането ни в Шенген е нарушение на европейското право. Аргументите против това са само политически. Парадокс е да се търсят съмишленици за бъдещето, а да се прилага друг стандарт към България, която е лоялен партньор, с много добра бюджетна дисциплина, с непоколебима посока към силна интеграция.\"  „Причината България и Румъния да не са част от Шенгенското пространство е изцяло политическа. Прилагат се двойни стандарти, нарушават се европейските правила, а двете страни са изпълнили всички технически критерии. Ставаме заложници на вътрешно-политически проблеми на няколко държави-членки. Мястото на България, Румъния и Хърватска е в Шенген, защото ние пазим външните граници на Европа.“  ", "date": "2017.12.14", "title": "Е​П​ с категорична подкрепа за членството на България и Румъния в Шенген"}
{"url": "http://epicenter.bg/article/Izraelski-ministar-se-zakani--Shte-varnem-Livan-v-kamennata-era--/142930/7/0", "text": "\"Израел ще върне Ливан в каменната ера!\" Тази закана отправи министърът на разузнаването Израел Кац в интервю през саудитския в. \"Елаф\", съобщава турският в. \"Дейли Сабах\".  Според Кац, Израел смята, че Иран строи \"модерни ракетни заводи\" в Ливан. Запитан дали Израел ще бомбардира тези обекти, Каз отговаря: \"Да. Ние ще действаме с превантивни военни мерки, както направихме в Сирия\".  Разузнавателният шеф добавя, че цели на атаките могат да бъдат обекти по цялата територия на Ливан.  \"Това, което се случи през 2006 г., ще бъде като пикник в сравнение с онова, което можем да направим. Спомням си, че един саудитски министър навремето заяви, че ще върнат Хизбула обратно в пещерите в Ливан. Аз ви казвам, че ние ще ги върнем в каменната ера\", заявява Кац, като има предвид Втората ливанска война, когато Израел атакува силите на Хизбула в близкоизточната държава.  Според израелския министър неговата страна ще атакува Ливан, без да дочака нови резолюции на ООН срещу Хизбула.  Миналия месец саудитското сп. \"Елаф\" публикува интервю с израелския шеф на Генералния щаб на армията ген.-лейтенант Гади Айзенкот. То е първото в историята интервю на саудитска медия с висш израелски офицер, отбелязва \"Дейли Сабах\".   ", "date": "2017.12.14", "title": "Израелски министър се закани: Ще върнем Ливан в каменната ера! "}
{"url": "http://epicenter.bg/article/Nay-malko-23-ma-tsivilni-ot-edno-semeystvo-zaginaha-pri-vazdushen-udar-v-Siriya/142931/7/0", "text": "Най-малко 23 мирни граждани от едно семейство бяха убити при въздушни удари на подкрепяната от САЩ коалиция в Сирия, предаде Франс прес, като се позова на Сирийския център за наблюдение на правата на човека.   Неправителствената мониторингова организация, която е базирана във Великобритания и разполага с широка мрежа от информатори в Сирия, съобщи, че сред загиналите са осем деца и шест жени. Въздушните удари били нанесени вчера преди изгрев слънце в село Джерзи, намиращо се под контрола на групировката \"Ислямска държава\".   Братя и братовчеди се криели в къщата с децата си, след като избягали от боевете в съседно село в източната сирийска провинция Дейр аз Зур. Подкрепяната от САЩ международна коалиция подкрепя офанзива на източния бряг на река Ефрат, провеждана от арабско-кюрдската коалиция Сирийски демократични сили.   Провинция Дейр аз Зур, в която се водят сблъсъците, се намира като цяло под контрола на сирийското правителство, което прогони джихадистите от региона, отбелязва БТА.   Говорител на американската армия заяви, че ще бъде проведено разследване за предполагаемите цивилни жертви. Коалицията нанася удари само срещу законни военни цели, подчерта в същото време той.    ", "date": "2017.12.14", "title": "Най-малко 23-ма цивилни от едно семейство загинаха при въздушен удар в Сирия"}
{"url": "http://epicenter.bg/article/Putin--Obvineniyata-sreshtu-Tramp-za-vrazki-s-Rusiya-navrediha-na-politicheskata-sistema-na-SASht-/142941/7/0", "text": "Обвиненията срещу американския президент Доналд Тръмп за наговаряне с Русия навредиха на политическата система на САЩ и показаха неуважение към тези, които гласуваха за него, заяви на годишната си пресконференция руският му колега Владимир Путин, цитиран от Асошиейтед прес.  Путин отново отхвърли твърденията за намеса на Русия в президентските избори в САЩ, определяйки ги като безсмислица, измислена от противници на Тръмп, предаде ДПА.  Според руския президент обвиненията срещу американския му колега са били разпространени от негови политически опоненти в опит да подкопаят политическата му легитимност, посочва АП.  Контактите между руски представители и членове на предизборния екип на сегашния американски президент са били напълно рутинни, но се представят изкривено от политическите му опоненти, заяви Путин, цитиран от Ройтерс.  Президентът Тръмп е възпиран да изпълни целта си да подобри отношенията между САЩ и Русия, заяви руският президент, цитиран от ДПА.  Путин подчерта постиженията на Тръмп и заяви, че повишаването на борсовите индекси показва доверието на инвеститорите в избрания от него икономически курс, отбелязва АП.  Путин освен това изрази надежда за възстановяване на отношенията между Русия и САЩ, подчертавайки, че двете страни трябва да си сътрудничат за глобалните предизвикателства.  Руският президент изрази притеснения относно факта, че САЩ обмислят да се оттеглят от ключови споразумения за контрол на ядрените оръжия. Русия ще се придържа към тези договори и ще гарантира сигурността си, без да навлиза в надпревара във въоръжаването, обяви той.  Военните разходи за следващата година ще бъдат около 2800 милиарда рубли (46 милиарда долара), посочи Путин, отбелязвайки, че за сравнение бюджетът на САЩ за отбрана възлиза на около 700 милиарда долара.  Руският президент подчерта, че страната му се притеснява особено от това, което смята за нарушаване на Договора за ликвидиране на ракетите със среден обсег. САЩ са обвинявали Русия в нарушаване на споразумението, но според Путин обвиненията са пропаганда, целяща да оправдае изтегляне на Вашингтон от договора.   ", "date": "2017.12.14", "title": "Путин: Обвиненията срещу Тръмп за връзки с Русия навредиха на политическата система на САЩ "}
{"url": "http://epicenter.bg/article/Nevizhdani-tsiganski-pogromi-okarvaviha-Atina-/142948/7/0", "text": "Невиждани цигански погроми окървавиха гръцката столица Атина. Девет полицаи бяха леко ранени в четвъртък в сблъсъци в район в Ано Лиосия, северна Атина,  Десетки членове на ромската общност протестираха срещу смъртта на 62-годишен мъж. Протестиращите хвърляха дървета и камъни по полицията.  62-годишният бил арестуван в понеделник по предходни присъди заради грабеж. Но той умира в четвъртък в ареста, поради „патологични причини“. Това предизвиква и гнева на ромите.  ", "date": "2017.12.14", "title": "Невиждани цигански погроми окървавиха Атина "}
{"url": "http://epicenter.bg/article/-quot-Islyamska-darzhava-quot--s-karvava-zaplaha-za-atentati-v-SASht-zaradi-Yerusalim-/142959/7/0", "text": "Групировката \"Ислямска държава\" заплаши да извърши нападения на територията на САЩ като отмъщение за решението на администрацията на президента Доналд Тръмп да признае Йерусалим за столица на Израел, предаде Ройтерс, като цитира нейно изявление в социалната мрежа „Телеграм”.  Посланието е озаглавено \"Чакайте ни\" и \"Ислямска държава в Манхатън\". В него групировката заявява, че ще извърши атаки, и показва снимки на пл. \"Таймс скуеър\" в Ню Йорк, както и снимка, на която изглежда се виждат жилетка с експлозиви и детонатор.  \"Ще проведем още операции на ваша земя до последния час и ще ви изгорим с пламъците на война, която вие започнахте в Ирак, Йемен, Либия, Сирия и Афганистан. Само почакайте\", гласи текстът.  \"Признаването от страна на вашето куче Тръмп на Йерусалим за столица на Израел ще ни накара да признаем експлозивите за столица на вашата страна\", се казва още в посланието.  САЩ предизвикаха силен гняв в арабския свят с решението си за Йерусалим. Оспорваният град, свещен за евреи, християни и мюсюлмани, от десетилетия е в центъра на израелско-палестинския конфликт, припомня Ройтерс.  Силите, които се борят с \"Ислямска държава\" в Ирак и в Сирия, очакват групировката да премине към партизанска тактика, след като загуби контролираните от нея територии.  ", "date": "2017.12.14", "title": "\"Ислямска държава\" с кървава заплаха за атентати в САЩ заради Йерусалим "}
{"url": "http://epicenter.bg/article/Sadyat-britanski-hirurg--podpisval-se-na-organi-na-patsienti/142965/7/0", "text": "Английският хирург Саймън Брамхол призна пред съда, че е оставил инициалите си върху органи на двама пациенти, съобщи британският в. „Телеграф”. Става дума за операции за присаждане на черен дроб, които лекарят извършил през февруари и август 2013.   С помощта на лазерен лъч той нанесъл върху повърхността на трансплантирания орган буквите SB. Брамхол се призна за виновен в нападение, но не и в нанасяне на телесна повреда.  Хирурзите използват лазерен лъч, за да спрат кървенето от черния дроб и да маркират участъка на операцията. Обикновено следите от него след време изчезват. При една пациентка обаче следите се запазили и това било установено при следваща операция, правена от друг лекар.   Според прокурора Тони Бадъноч, „това е много необикновено и сложно дело”, което няма аналози в наказателното право. Саймън Брамхол работил в продължение на 12 години в болница „Кралица Елизабет” в Бирмингам. През 2014, когато срещу него започнало дисциплинарно разследване, подал оставка. Негова пациентка заявила за в. „Бирмингам мейл”, че той й е спасил живота и призовала да бъде върнат на работа. Присъдата срещу хирурга ще бъде прочетена на 12 януари.", "date": "2017.12.14", "title": "Съдят британски хирург, подписвал се на органи на пациенти"}
{"url": "http://epicenter.bg/article/Uilyam--Keyt-i-Hari-pochetoha-zhertvite-na-pozhara-v-Grenfel-tauar--Snimki-/142973/7/0", "text": "Представители на  участваха заедно с оцелели и роднини на жертвите при пожара в многоетажна жилищна сграда в  през юни във възпоменателна служба за загиналите тогава 71 души, предаде Асошиейтед прес. ,    и двамата синове на британския престолонаследник - по-големият  със съпругата си  и по-малкият  - присъстваха на мултирелигиозна служба в катедралата \"Сейнт Пол\" в столицата, която се проведе точно шест месеца след пожара от 14 юни в  в западната част на града. , депутат от избирателния район, в който се намира сградата, заяви, че \"емоциите все още са доста пресни\", а службата е \"признание, че хора от всички етажи на властта ще дойдат и ще скърбят заедно\" с опечалените. При пожара, обхванал бързо цялата 24-етажна сграда,  . В черната статистика влиза и мъртвородено бебе, отбелязва АП. На възпоменателната служба присъстваха също певицата  , музикантът  , актрисата  , премиерът  , водачът на опозиционната Лейбъристка партия  , кметът на Лондон  , както и пожарникари, участвали в потушаването на пожара, предаде Ройтерс. Службата отрази мултикултурния характер на обитателите на сградата, като по време на нея имаше християнски и мюсюлмански молитви и музикални изпълнения според близкоизточните, карибските и западните традиции. Много от обитателите на сградата бяха хора от  и  , посочва Ройтерс. В началото на службата бе внесен бял транспарант с изобразено на него голямо зелено сърце и надпис \" \", който бе носен от католически свещеник и мюсюлмански духовник от района на изгорялата сграда. държаха снимки на загиналите си близки.   Източник: Дарик", "date": "2017.12.14", "title": "Уилям, Кейт и Хари почетоха жертвите на пожара в Гренфел тауър (Снимки)"}
{"url": "http://epicenter.bg/article/Valeriya-Veleva--/142968/11/0", "text": " Но не за първи път с БСП. И ако за БСП мотивите са ясни – столетницата е отрицанието на ГЕРБ, то до последно в поведението на Движението се очакваше някакъв скрит ход – може би все пак няма да приемат да заявят открито, че тръгват срещу ГЕРБ. , където ръководството на партията задължи структурите си да работят с всички допустими политически средства за „демонтаж“ на коалицията с националиститите. Беше изненада. За първи път в политиката у нас се използва конкретна формулировка, взета назаем от технико-инженерната словестност. Някои анализатори се опитаха да си направят каламбури с тази дума, други - нескопосани шеги. Истината е, че ДПС не случайно използва „демонтаж“ като символ на рязко, радикално действие в отговор на политическа ситуация. Още в началото на сформирането на кабинета „Борисов 3“ стана ясно, че ДПС няма да преглътнат формулата „власт с националисти“. Въпросът бе кога ще натиснат червения бутона.    а и от арогантното им поведение, което взривява парламентаризма у нас. В началото ГЕРБ не осмислиха, че за първи път с обединените патриоти ще имат „етнически“ проблеми в управлението, а после не отчетоха постепенното радикализиране в говореното на Мустафа Карадайъ в отговор на недопустимото поведение на ОП.  Живее с истини, които никога няма да прескочи. За първи път настоящото управление се оказа изпитание за базисните темели на движението. Както никоя друга партия в България ДПС се роди в зората на прехода от раните на “възродителния процес”, мина през клеймото, че е “проект на ДС”, през обвиненията, че е “антиконституционна”, през непрекъснатото натякване за “етническия” ѝ комплекс и стигна до утвърждаването ѝ като първата българска либерална партия, член на Либералния интернационал с трайно и активно присъствие в Европейския парламент.    и навсякъде са приемани като кадри на партия, превърнала се в символ на мирния етнически модел у нас и неизменен властови фактор от началото на прехода до днес. Зам-председателят на ДПС Филиз Хюсменова е и зам. -председател на групата на АЛДЕ в ЕП, зам.-председател на комисията по вътрешен пазар и защита на потребителите; председателят на младежкото ДПС Илхан Кючюк за втори път е избран за вицепрезидент на АЛДЕ, при това с най-висок резултат; Неджми Али е член на комисиите по бюджет, по външни работи; Искра Михайлова е председател на комисията по регионално развитие, зам.-председател на комисия по околна среда, обществено здраве и безопасност на храните. Всички те са сред най-активните европейски парламентаристи.   за неговите ръководители и избиратели. В очите на властта у нас обаче ДПС продължава да бъде сочено като “чуждото” тяло в един обществен организъм, което трябва да бъде „смачкано“, стъпкано“ „унищожено“, по думите на ОП.  В Европа Мустафа Карадайъ се среща с министър-председателите – либерали на Белгия, Холандия, Дания, Люксембург, Естония, Финландия и Словения. У нас шмъркащият Валентин Касабов го предупреждава „да не се пречка в краката му“. , защо позволиха да се развихри агресията на националистите на всички нива в управлението. Няма как в Европа ДПС да бъде уважавано като проевропейска партия, а в собствената му родина – анатемосвано, и то от антиевропейци - участници във властта. Дисбалансът е очеваден.  да е записал още в учредителните документи от 1990 година следните цели, които си поставя:  -  в края на ХХ и началото на ХХI век и да предотврати пламването на етно-религиозна искрица в страната  -   нация под мотото: „България е наша обща родина“  - и да я превърне в пример за „български модел“ в геополитиката на размирните Балкани.  И в същото време някой да сочи депутатите на тази партия като „дървеници, които трябва да бъдат смачкани“ - това няма как да бъде простено! Тук не става въпрос за злоупотреба с власт или за други обвинения, с които сме свикнали депутатите да се замерват. Тук става въпрос за базисен фундамент на правото на съществуване, за тотални ценностни разминавания, за политическа пропаст между един системен играч и националистическа формация. : „ “.   :„ “   „ “. ГЕРБ не трябваше да го допусне.  към формулата на управление у нас. И упреците на ръководството на Движението не са толкова към ОП, колкото към ГЕРБ, които с неглижирането на този проблем, фактически го стимулират.  Никога досега Движението не е развивало такава силна международна дейност, както в последната година. Усилията ще бъдат увенчани със среща на върха в София на седмината европейски премиери-либерали по време на българското европредседателство. Тогава Карадайъ ще доразвие тезата, че „   Така на българска територия в българското европредседателство ДПС ще излезе пред европейската общност и ще затвърди образа си на модерна демократична формация, успешно вплела се в съвременните реалности.    няма как да прокараш тезата, че една партия, която оцеля в името на “единството на българската нация“ и изкласи на европейската сцена, е неприемлива.   Във всичките тези години на прехода въпреки натиска, въпреки омразата и неверието нито Доган, нито сега Карадайъ допуснаха ДПС да се превърне в нечия функция. Най-пресният пример е от преди две години, когато точно по Коледа Доган предприе нечуван за българската политика хирургически акт, който оттекна чак в султанския дворец в Истанбул.  Още от сега организаторите на годишното заседание на АЛДЕ у нас през 2018-а са поставили следния приоритет: да се утвърди бъдещето на Балканите по тертипа на българския етнически модел, превръщането на Европа, Балканите и България в зона, свободна от национализъм и радикализъм. За някои това може да са „брюкселски клишета“, но истината е, че именно чрез българското европредседателство ДПС има уникалния шанс да се покаже като партия-пример, която не допусна етническо противопоставяне, каквото се случи в други страни на Балканите. И няма как темата за евроинтеграцията на Западните Балкани да не отчита този факт.   „ . Това е философията на Доган откакто е на политическата сцена. И на ДПС. Това е и техният принос за общия ни европейски дом. И трябва да им го признаем, ако искаме да живеем като нация с достойнство.", "date": "2017.12.14", "title": "Валерия Велева: Защо ДПС натисна червения бутон"}
{"url": "http://epicenter.bg/article/-quot-Unikredit-quot--ochakva-4-4--ikonomicheski-rast-u-nas-za-2018-g--/142952/4/0", "text": "Инерцията на икономическия растеж в началото на 2018 г. ще бъде 2.4%, а годишният реален ръст на брутния вътрешен продукт (БВП) 4.4%. Такава прогноза направи Кристофор Павлов, главен икономист на \"УниКредит Булбанк\", по време на представянето на годишника „Светът през 2018” на сп. The Economist.  Той посочи, че общо четири фактора ще допринесат за ускоряване на ръста на БВП през 2018 г. Единият е запазване на растежа на световната търговия през 2018 г. на достигнатите в момента нива от близо 4%, другият е завой към подкрепяща растежа фискална политика, третият е увеличаване на инфраструктурното строителство и четвъртият е по-голям ръст на частните инвестиции.  Според анализа на банката отиващата си 2017 г. е най-добрата за българското стопанство за последното десетилетие. Това се дължи на факта, че икономическият растеж се е стабилизирал близо до 4%, заетостта се е подобрила, а базисната инфлация остава отрицателна. Освен това, външната задлъжнялост намалява, което подпомага подобряването на нетната инвестиционна позиция.  Има обаче и лоши новини. Въпреки че безработицата намалява за четвърта поредна година, неравенството на доходите остава без съществена промяна. Също така е налице изоставане по някои структурни мерки – например въвеждането на тол системата е блокирано от липсата на решимост да се застане срещу интересите на фирми, които биха спечелили от запазване на статуквото.  По отношение на световната търговия, започнало през тази година, Павлов коментира, че то ще продължи и през следващата. Освен това забавянето на проектите за инфраструктурно строителство, финансирани със средства от Европейския съюз през 2017 г. е на път да започне да се преодолява през 2018 г.   ", "date": "2017.12.14", "title": "\"Уникредит\" очаква 4,4% икономически ръст у нас за 2018 г. "}
{"url": "http://epicenter.bg/article/Grandiozen-proekt-za-17-mlrd--evro-svarzva-Dunav-s-Egeysko-more--no-zaobikalya-Balgariya-/142964/4/0", "text": "\"Експеримент с исторически измерения\", наричат германски издания грандиозния проект за плавателен канал, който да свързва р. Дунав с Егейско и Средиземно море. Вестник \"Велт\" окачествява проекта за такъв канал като \"сензационен\", съобщават гръцките издания \"Катимерини\" и Нюз.ин.  Вестникът изтъква, че \"Гърция, Македония и Сърбия искат да построят такъв канал, който според премиера Алексис Ципрас \"би могъл да промени географията на Балканите\". Берлинският всекидневник пише, че \"се търсят инвеститори, които да поемат високата цена на този проект\" за плавателен коридор с цел свързване на реките Дунав, Морава и Вардар. Последната се влива в Солунския залив и стига до Егейско море, отбелязват изданията, цитирани от БТА.  На грандиозния проект, който се оценява на 17 млрд. евро, се спира и германската новинарска мрежа n-tv. В обширна публикация въпросната мрежа определя проекта като \"мечта за такъв канал\", подчертавайки, че \"амбициозният експеримент е завладял политици на Балканите: гърци, македонци и сърби искат да отворят този плавателен канал, който ще свързва Дунава със Средиземно море\", посочва медията.  \"Бленуваният проект би могъл да промени завинаги целия регион\", се казва в материала. Същата германска новинарска мрежа коментира, че това е експеримент с \"исторически измерения\" и че неговата цел е да се даде нов тласък на икономическата и търговска активност на региона. Привържениците на канала Вардар-Морава-Дунав смятат, че проектът ще подпомогне превозването на стоки до пазарите на Централна и Северна Европа, а също и до Кавказ и Черно море, като по този начин съществено ще бъде занижена ролята на морските превози през Босфора, писа преди няколко месеца гръцкият \"Прото тема\".  Вестникът отбеляза, че при изграждането на канала трудните места на реките ще бъдат заобикаляни с изкуствени канали, а близо до границата между Сърбия и Македония се предвижда да бъде изграден изкуствен канал, дълъг 30 километра, който ще свързва река Морава с Вардар.  Предвижда се проектът да се превърне в ключов център за превози от Солун до Централна Европа, привличайки интереса и на Китай. На свой ред Китай смята Сърбия за важна част от \"новия Път на коприната\", чиято цел е китайски стоки да стигат бързо до пазарите на Европа.    ", "date": "2017.12.14", "title": "Грандиозен проект за 17 млрд. евро свързва Дунав с Егейско море, но заобикаля България "}
{"url": "http://epicenter.bg/article/Sotir-Tsatsarov-iska-novo-izslushvane-pred-deputati-na-Boyko-Rashkov-i-kolegite-mu--dokument-/142945/3/0", "text": "  Главният прокурор Цацаров предлага съответната парламентарна комисия да е открита за медиите. Цацаров предлага както възможност и заседанието да бъде съвместно между парламентарната комисия за контрол над службите за сигурност и СРС-та и вътрешната парламентарна комисия. Това се казва в официално съобщение на държавното обвинение.   Писмото на главния прокурор е адресирано до Димитър Лазаров, председател на парламентарната комисия, и до Цветан Цветанов, председател на Комисията по вътрешна сигурност и обществен ред.   Главният прокурор предлага на заседанието да бъде поканен целият състав на НБКСРС, а не само председателя, тъй като Бюрото е колективен орган, както и председателите на ДАНС и ДАТО.   Тази сутрин шефът на Бюрото по контрол Бойко Рашков отправи тежки обвинения към прокуратурата в ефира на Нова телевизия, включително и за теч на информация към медии. По думите на Рашков проблем е и че самата прокуратурата възпрепятства работата на Бюрото за контрол, което не може да си изпълнява задълженията.  Обвинения Бойко Рашков отправи директно към главния прокурор Сотир Цацаров.   Това би било третото \"изслушване\" на Бойко Рашков в Народното събрание, след като миналата седмица той се изказа пред депутатите в пленарна зала. За проблеми при подслушването, издаването на разрешително за това и контрола по съхраняването на СРС-та, Бойко Рашков алармира още през лятото.", "date": "2017.12.14", "title": "Цацаров иска ново изслушване пред депутати на Бойко Рашков и колегите му (документ)"}
{"url": "http://epicenter.bg/article/31-6--ot-balgarite-smyatat--che-davnostta-za-privatizatsiyata-ne-biva-da-otpada/142966/2/0", "text": "Давността за престъпления, свързани с приватизацията не бива да отпада, защото това нарушава принципите на правовата държава. На това мнение са 31,6% от анкетираните 821 пълнолетни граждани, участвали в допитването на Центъра за анализи и маркетинг. То е за обществено-политическата ситуация в страната и е проведено от 4 до 10 декември 2017 г.   46% от запитаните са на друго мнение – давността трябва да отпадне, но половината от тях поставят условия. Само малко над една четвърт от анкетираните – 25,3% смятат, че давността трябва да отпадне безусловно. 21% от запитаните подкрепят друг отговор „Да, но само ако това важи и за концесионните сделки и обществени поръчки“.   Почти толкова – 22,1% не могат да преценят.   В социологическото изследване се тестват и очакванията от българското европредседателство. Най-голям обаче е делът на запитаните, които оставят този въпрос без отговор – 24,4%. Почти толкова – 23,4% отговаря с „нищо“ на въпроса „Какво очаквате от българското европредседателство“.   12,9% все пак очакват то да донесе по-добър имидж на страната, а 8,4% свързват с него надеждите си за повече инвестиции и средства от еврофондовете.", "date": "2017.12.14", "title": "31,6% от българите смятат, че давността за приватизацията не бива да отпада"}
{"url": "http://epicenter.bg/article/Kiril-Dobrev-sadi-Pogled-info--zaporiral-e-i-smetkite-na-sayta/142967/2/0", "text": "       ", "date": "2017.12.14", "title": "Кирил Добрев съди Поглед. инфо, запорирал е и сметките на сайта"}
{"url": "http://epicenter.bg/article/Kiril-Ananiev-obeshtava-Natsionalna-zdravna-karta-do-tri-mesetsa-/142969/2/0", "text": "До три месеца Националната здравна карта трябва да е готова - до подписването на Националния рамков договор. Това обяви здравният министър Кирил Ананиев пред депутатите от здравната комисия, предаде Канал 3.  \"ВСС спря подготвянето на Националната здравна карта, която беше подготвяна от предишното правителство на Бойко Борисов\", припомни той и уточни, че е възстановил работата по изготвянето й, още щом е встъпил на поста.  \"Написах писмо до всички институции, които трябва да представят свои участници в областните комисии за разработването на картата. Дадох им 10-дневен срок, който изтича в понеделник. Веднага след това ще формирам комисиите и ще им възложа работата по разработването на Националната здравна карта\", обясни здравният министър. По думите му приоритетите на здравното министерство за българското председателство са два - децата и младежта и тяхното здраве, както и ефективното разходване на средствата за лекарства.  \"По време на Председателството ще се опитаме да обвържем здравната политика и здравето на децата с всички останали политики\", коментира той. \"Ще проведем сериозни дискусии относно рекламата на храни, които са хубави на външен вид, но са не толкова качествени. Дебатът около маркетинга на храните ще бъде основна тема\", посочи здравният министър.  \"Здравето на хората е на първо място, ще проведем дискусия по време на Председателството. Там ще бъдат казани много повече неща, отколкото чухме в пленарна зала. Това ще бъде първият голям дебат на тема лекарства в рамките на ЕС\", каза пред здравната комисия министър Ананиев, който присъства и в пленарната зала по време на отхвърлянето на президентското вето, но не взе участие в дебатите.  ", "date": "2017.12.14", "title": "Кирил Ананиев обещава Национална здравна карта до три месеца "}
{"url": "http://epicenter.bg/article/Georgi-Markov--/142970/2/48", "text": "\"Не мога да се доредя да похваля Бойко Борисов. Меркел му вика „Скъпи, Бойко!“, Макрон - „Шер ами“, а Ердоган му се изповядва\".   Това заяви в предаването „Лице в лице“ по БТВ депутатът от ГЕРБ Георги Марков, синя емблема и бивш конституционен съдия.   Георги Марков каза това в отговор на въпроси за вота на недоверие, който БСП и ДПС обявиха вчера, че ще внесат на 17 януари. Имат право, каза бившият конституционен съдия. По веднага „подпали“. \"Какво искат БСП, да свалят правителството, да има нови избори и служебен кабинет по време на европредседателството ли\", изстреля в ефира той.   „Интересно е защо като решиха да го искат през октомври, го внасят през януари. БСП наистина ли иска избори април – май, това ли искат?“, каза Георги Марков и припомни решение №16 на КС от 1992 г., което казва, че служебният кабинет е с ограничени правомощия.   „Няма как майската среща на 33 премиери от ЕС да е със служебен кабинет“, изтъкна Марков.   Депутатът от ГЕРБ обърна внимание и, че Борисов е издействал на срещата в Будапеща „16 плюс 1“ в София да дойде министър-председателят на Китай. „Гледай като започнат да слизат 240 души китайска делегация от самолета“, обърна се към водещата Цветанка Ризова Марков.   „Орешарски къде отиде – във Виетнам. Обичам виетнамския народ, но Орешарски там един ресторант направи“, каза той, говорейки за външнополитическите успехи на премиера Борисов.   „Има една тенденция – левите партии в Европа са се ошашавили. Мистър Европа в Германия стана \"мистър катастрофа“, продължи той по повод на евентуалния вот и евентуалните избори. „Па, да има избори – та да стане Бойко европейски шампион с пета поредна победа. Орбан няма пет победи! И да има един конгрес на БСП – 50-ти, юбилеен и последен. Да я закриват тази партия“, добави той.   Разговорът в студиото започна с коментар на датата 14 декември 1989 г., когато е първият протест против чл.1 на предишната конституция – за ръководната роля на партията БКП.   „Много се спори дали трябваше да нахлуем в парламента. Петко Симеонов ни викаше с мегафона – „Що е време, що пред нас е!“ Ако бяхме нахлули, сигурно щяхме да окървавим българския преход“, върна се в онези времена Георги Марков.   Запитан дали сега също има чл.1, той отвърна, че няма. И обясни защо: мандатоносителят ГЕРБ няма мнозинство, управлява в коалиция с коалиция от три партии; президентът, тази важна фигура в България, е представител на левицата - БСП не са капо. „Аз съм обвинявал Борисов - приятелю, ти си като Дядо Коледа, раздавате подаръци. Най-ясният пример е Мая Манолова“, каза още той.   Според Георги Марков в България има опасност да станем анарходемокрация. „Навъдиха се професионални протестъри. Няма опасност от диктатура. Видях ги – 50 души реват да няма втори лифт на Банско. Не са власт НПО-тата. Не са четвърта власт. Те имат право да се сдружават, но не могат да изпълняват политическа дейност. Не могат да се налагат на националното правителство. Да ходят да пазят Борисовата градинка, да оставят Банско“, каза още бившият конституционен съдия.    ", "date": "2017.12.14", "title": "Марков: Не мога да се доредя да похваля Бойко! Макрон му вика \"Шер ами\", Ердоган му се изповядва!"}
{"url": "http://epicenter.bg/article/Talat-Dzhaferi--Dogovorat-s-Balgariya-shte-bade-ratifitsiran-v-nachaloto-na-2018-g---Video--/142971/2/0", "text": "Договорът за добросъседство и приятелство между Република Македония и България, който на 1 август подписаха премиерите на двете страни Зоран Заев и Бойко Борисов, ще бъде ратифициран от парламента в Скопие през месец януари. Това заяви председателят на македонския парламент Талат Джафери по време на среща с българския вицепрезидент Илияна Йотова, предаде репортер на БГНЕС от Скопие. Ратифицирането се забавя поради промените в ръководството на основната опозиционна партия ВМРО-ДПМНЕ. На 23 декември на извънреден конгрес се очаква смяната на сегашния ръководител Никола Груевски.  Вицепрезидентът Йотова подчерта, че договорът за България не е просто един обикновен документ, а споразумение от изключително значение, което ще отпуши двустранните отношения в много сектори.  Вицепрезидентът Илияна Йотова се срещна и с македонския премиер Зоран Заев в сградата на Министерски съвет в Скопие. Преди разговорите си със Зоран Заев и Талат Джафери, вицепрезидентът Йотова се срещна с българи в посолството ни в Скопие. От 2001 г. до момента 71 524 души са получили българско гражданство в Република Македония, каза тя.  \"От началото на мандата на президента Румен Радев, който започна през януари тази година, 1184 македонци са получили българско гражданство\", заяви вицепрезидентът Йотова. Тя обеща в съвсем скоро време да бъде облекчен режимът за получаване на българско гражданство.  \"Обещавам ви в най-скоро време да се облекчи процедурата за получаване на българско гражданство\", каза тя. Йотова също така ще постави въпроса за допускането на български телевизионен канал. Тя заяви, че сред приоритетите на днешното българско управление са изграждането на Коридор №8, откриването на нови КПП по границата и модернизацията на вече съществуващите.  ", "date": "2017.12.14", "title": "Талат Джафери: Договорът с България ще бъде ратифициран в началото на 2018 г. (Видео) "}
{"url": "http://epicenter.bg/article/Borisov-otgovori-na-Simeonov--Kontsesiyata-ne-tryabva-da-se-udalzhava--kogato-nyama-plan-za-Pirin/142972/2/0", "text": "  \"Отнасям се с уважение към своите заместници, отнасям се стриктно и точно. Мога да се върна на темата от Министерски съвет за тема, която го е разсърдила. Има го и в стенограмата“, заяви министър-председателят Бойко Борисов, който е в Брюксел за заседанието на Съвета на Европа.   „Не мисля, че концесията трябва да се удължава, когато няма План за Пирин. От 2001 г. досега много правителства се опитаха, но бързо се дръпнаха от темата. Пожелах всичко това да се свърши, за да няма настроение срещу правителството, че обслужваме интерес. И за да няма никакви спекулации, съм казал и на колегите, че, ако има възможност да се приеме точка - разрешава се, препоръчва се втори лифт на Банско, вносител ще бъда аз. Но никъде не става дума за втори лифт\", коментира Бойко Борисов. По-стабилна коалицията няма как да е, допълни той.    Премиерът коментира и газопровода \"Турски поток\". За да не ни останат празни тръбите, ние се договорихме с Турция, с президента Путин, подписахме със Сърбия и Македония и подготвихме на 1 юли 2018 г. интерконектора ни с Турция да е готов. И ще обърнем газа, иначе ще останем без газ в тръбите. И това сме го показали и казали и то се строи. Но трябва турските медии да го покажат, за да ме питате, посочи Борисов.   Според него, на Европейския съюз е нужна много силна външна политика като цяло. Борисов заяви, че ЕС е най-доброто място за живеене. „", "date": "2017.12.14", "title": "Борисов отговори на Симеонов за Банско: Концесията не трябва да се удължава, няма план за Пирин"}
{"url": "http://epicenter.bg/article/Korneliya-Ninova-za-Stefan-Danailov--/142974/2/0", "text": "И днес в парламента Стефан Данаилов предизвика вихър от емоции, коментира във фейсбук лидерът на БСП Корнелия Нинова.   Болният Стефан Данаилов дойде за обсъждането на ветото на президента за бюджета на Здравната каса, за да обърне внимание на колегите си, да предизвика съпричастността им към съдбата на онкоболните. Но председателят на парламентарната група на ГЕРБ Цветан Цветанов заяви, че големият актьор е бил употребен.   Това предизвика публикацията на Нинова в социалната мрежа.  ", "date": "2017.12.14", "title": "Корнелия Нинова за Стефан Данаилов: И днес в парламента ти предизвика вихър от емоции!"}
{"url": "http://epicenter.bg/article/Bistrishkite-babi-posreshtat-evrodelegatite-za-predsedatelstvoto-na-ES/142976/2/98", "text": "София слага билбордове на Бистришките баби и надписи на английски в градския транспорт за европредседателството. Председателят на общинската комисия по култура Малина Едрева посочи, че това е една от визиите, които са разработени специално за европейското ни домакинство, но ще останат и след края му. В средата на януари в столицата ще бъдат поставени 40 туристически табели с информация за близки обекти и забележителности, както и упътване за маршрута, предава Дарикнюз.  Точно след 20 дни пристигат първите европейски гости у нас по повод началото на председателството ни. Едно от първите неща, които ще видят у нас, ще бъдат Бистришките баби със софийска баница в ръка, които според общината са едно от лицата на столицата ни.  Председателят на общинската ресорна комисия Малина Едрева коментира, че изследването, което са направили е показало кои са забележителностите на града:  „Изследвахме кои са силните страни на града и то не това, което ние си казваме, а това,което другите казват за града и за България. Ето защо ние искахме не просто да покажем лица, искахме да покажем лица, които са достатъчно автентични и непознати в европейски план. А Бистришките баби са под егидата на Юнеско за нематериално културно наследство. На всяка една от визуализациите е изписано и какво виждаме. Цялата тази система ще бъде в целия град“, посочи Едрева.  В градската мрежа вече ще има и надписи на латински, а целта е участниците в председателството да ползват обществен превоз по време на визитите си в София.  „С оглед на това да се намали натискът върху града, режимът на придвижване в града и разбира се всичко това, което е необходимо за запазване на екологичните норми в града ни. Поради тази причина си дадохме сметка, че за да ги накараме да се качат в метрото и в останалите средства на градския транспорт, трябва да има и добра ориентация“, посочи още председателят на общинската ресорна комисия Малина Едрева.  Близо 27 000 лева ще отидат за създаването на новия визуален облик на столицата.  ", "date": "2017.12.14", "title": "Бистришките баби посрещат евроделегатите за председателството на ЕС"}
{"url": "http://epicenter.bg/article/Karadaya--Balgarskiyat-etnicheski-model-e-shans-za-evropeyskata-integratsiya-na-Zapadnite-Balkani/142977/2/0", "text": "Председателят на ДПС Мустафа Карадайъ участва на срещата на върха на Алианс на либералите и демократите за Европа по покана на председателя на партия АЛДЕ Ханс ван Баален. Срещата се проведе днес в Брюксел, преди Европейския съвет на министър-председателите на ЕС.   „По време на срещата сформирахме общата позиция на либералните премиери във връзка с темите, които предстоят да се обсъдят на заседанието на  съвета на министър-председтелите на ЕС”, коментира след срещата председателят на ДПС Мустафа Карадайъ.   „Изразих нашата позиция относно председателството на България на Съвета на ЕС и по конкретно темата за Западните Балкани”, заяви лидерът на ДПС. Карадайъ изтъкна, че България има един конвертуиран политически продукт - етническият модел. Според него именно това дава шанса за интегрирането на Западните Балкани в ЕС.  Пред Съвета лидерът на ДПС постави темата за членството на страната ни в Шенген, която е тема на ДПС и е коментирана поотделно с либералните премиери.   Мустафа Карадайъ изрази тревогата на ДПС  от участието  на националистите във властта в България.   „Ние им казахме, че председателството на Съвета на ЕС започва с вот на недоверие от наша страна.”  подчерта Карадайъ.   На срещата присъстваха Ханс ван Баален-член на ЕП и председател на партия АЛДЕ, Ги Верхофстат-член на ЕП и председател на групата АЛДЕ в ЕП, 8 министър-председатели от либерални в държавите членки на ЕС, както и петима  комисари излъчени от АЛДЕ партията - Андрей Бабиш-министър-председател на Чешката република, Ксавие Бетел-министър-председател на Люксембург, Миро Церар-министър-председател на Словения, Шарл Мишел-министър-председател на Белгия, Юри Ратас-министър-председател на Естония, Марк Рюте - министър-председател на Холандия, Юха Сипиля-министър-председател на Финландия, Андрус Ансип-вицепрезидент на Европейската комисия и европейски комисар по цифровия единен пазар, Виолета Булц-европейски комисар по транспорта, Маргрете Вестагер-европейски комисар по конкуренцията, Винс Кейбъл-лидер на либералните демократи във Великобритания.   Лидерите обсъдиха теми свързани със състоянието на преговорите по Брекзит, отбраната на ЕС, външните отношения на ЕС и миграцията.", "date": "2017.12.14", "title": "Карадайъ: Българският етнически модел е шанс за европейската интеграция на Западните Балкани (видео)"}
{"url": "http://epicenter.bg/article/Nona-Yotova--Tova--koeto-prezhivyahme-dnes-v-NS-s-tozi-genotsid-nad-onkobolnite--beshe-dosta-strashno-/142978/2/0", "text": "Това, което преживяхме днес в парламента, беше доста страшно. Тези хора, които бяха отвън, онкоболните, и изобщо този геноцид, който извърши мнозинството. Те спечелиха с едни шест гласа на „Воля” на един човек, който е и с висящи дела, не мисля, че могат да се гордеят толкова много с тази си победа. Това каза в предаването „Лице в лице” по бТВ депутатът от „БСП за България” Нона Йотова.  „Беше много неприятен дебат, в един момент дори се чудих как е възможно да се води такъв дебат, да вземаш надеждата на хората. Ако на един болен, на който му остават три години живот и ти му вземеш тази една година докато чака – какво правим”, допълни Нона Йотова.  По темата с поскъпването на водата, депутатът заяви, че ще подкрепят протеста за поскъпването утре.  „Това с повишаване на цената на водата и то на закрито заседание – това са 14 големи града, като цифрите са безумни – за софия увеличението е 9,5% и ще се стигне до 2,36 лв. на кубичен метър, в Бургас – 8,7%, ще се стигне до 2,77 лв. Това с какво е свързано, да не би с доходите на хората, които са се увеличили? Не е ли поредният опит да обеднее народът за интересите на монополистите. \"Софийска вода\", когато спечелиха концесията, обещаха, че няма да има поскъпване на цените, нарушиха го. Сега казват, че това е инвестиция за по-малко загуби на вода, а по-малкото загуби нали означават по-големи печалби, защо трябва гражданите да плащат”, допълни Нона Йотова.  Тя каза, че приветстват всеки, който е против това поскъпване, утре пред сградата на „Дондуков” в 10:30 ч.  В коментар на темата за квотите за българската музика, депутатът каза, че не можем да не мислим за това, че нашата култура е нашата национална идентичност.  „Независимите музикални продуценти издават една пийпълметрия, в които има дни наред, в които не се пуска нито едно българско произведение. Малко по малко ние се губим. Има три монополни фирми, които пускат тяхната си музика, да не говорим какво качество е, с ужасните текстове, които се пеят от малките деца. Трябва да се мисли малко и за това възпитание на децата”, коментира още Нона Йотова.  ", "date": "2017.12.14", "title": "Нона Йотова: Това, което преживяхме днес в НС с този геноцид над онкоболните, беше доста страшно "}
