{"url": "http://epicenter.bg/article/-Lilyana-Pavlova-prizna--Chast-ot-ministrite-ne-sa-cheli-Istanbulskata-konventsiya-/144461/2/48", "text": "Част от министрите на партия ГЕРБ не са чели прословутата вече Истанбулска конвенция, въвеждаща понятието „социален пол“ в България. Това стана ясно от думите на министъра на българското председателство на Европейския съюз Лиляна Павлова в дебат с депутата от БСП Кристиан Вигенин пред БНТ.   Павлова се разгневи на твърденията на Вигенин, че управляващите правят опити да променят традиционните български ценности, а в Министерство на правосъдието дори е бил сформиран екип от юристи, които прецени които закони трябва да бъдат промени, след като Народното събрание одобри Конвенцията на Съвета на Европа за превенция и борба с насилието над жени и домашното насилие. Социалистът обвини „Обединени патриоти“, че по навик са направили всичко по силите си, за да профаниризират тотално документа, вместо да наблегнат на същността му и последиците върху българското общество, ако той бъде ратифициран от Народното събрание.   Тогава е Лиляна Павлова каза, че очевидно социалистите не са чели документа и припомни, че лично вицепрезидентът Илияна Йотова е подкрепи Истанбулската конвенция, заявявайки, че чрез него ще бъдат въведени адекватни законови мерки срещу домашното насилие и насилието над жени.   Кристиан Вигенин й отвърна, че няколко от министрите на ГЕРБ не са подкрепили конвенцията, на което раздразнената Лиляна Павлова  отвърна, че вероятно и те, като социалистите, не са чели документа. Изпуснатата реплика провокира социалиста да обвини управляващата партия приема закони и документи, без да се запознае със съдържанието им.", "date": "2018.01.05", "title": "Лиляна Павлова призна: Част от министрите не са чели Истанбулската конвенция!"}
{"url": "http://epicenter.bg/article/Atanas-Zafirov--Konventsiyata-se-razglezhda-sega--za-da-se-haresame-na-Bryuksel/144398/2/48", "text": "„Истанбулската конвенция е спорен документ“. Това заяви пред БНР Атанас Зафиров, член на ИБ на НС на БСП. По думите му, документът за съжаление разделя българското общество, както и партиите в управляващата коалиция. „Кому беше нужно да се ратифицира конвенцията точно сега, това да е първият акт на МС за годината и за председателството. Явно някой се престарава, за да се хареса на Брюксел“, коментира той. Социалистът подчерта, че едва 17 държави в ЕС са  ратифицирали документа, и то с резерви.   Атанас Зафиров обясни, че зад безспорно благородната кауза за защита на жените от насилие, която БСП твърдо подкрепя, се опитват да се прокарат няколко фундаментални постановки: въвеждането на термина „социален пол“; въвеждане на спорно определение за пол и опит тези спорни постановки да бъдат включени в учебния материал на подрастващите. Той подчерта, че позицията на БСП  по тази тема е твърда и последователна. Социалистът припомни, че през 2014г. Кристиан Вигенин,  като външен министър, на въпрос в НС отговаря, че България не е съгласна с определението за пол в конвенцията и това е една от причините тя да не бъде ратифицирана.   „Правилното решение за справяне с насилето над жени и деца е да се търсят промени в националното законодателство, а не с подобни пожелателни документи“, обясни той. Според него, една голяма част от записаното в конвенцията съществува в националното ни законодателство, както и в редица международни документи, по които България е страна.", "date": "2018.01.05", "title": "Атанас Зафиров: Истанбулската конвенция се разглежда сега, за да се харесаме на Брюксел"}
{"url": "http://epicenter.bg/article/Nova-valna-na-protesti-sreshtu-Istanbulskata-konventsiya/144404/2/0", "text": "Национално движение „БГ ПАТРИОТ“ подкрепи позицията на ВМРО – БНД и се обявяви категорично против ратификацията на т. нар. Истанбулска конвенция.     „Изразяваме искрените си надежди българският парламент да вземе морално и отговорно политическо решение, съобразено с установения семеен кодекс, традициите на българското общество, както и съгласно Конституцията на Република България“.   Отвъд чисто политическата част, от НД „БГ ПАТРИОТ“ сме силно загрижени за формулираната във въпросната конвенция „социална роля“ на пола (социален пол), подменяща ролята на мъжа и жената в дадено съжителство.   Възмутени сме от идеята въпросният „социален пол“ да влезе в българската учебна система, промивайки мозъците на българските деца и подменяйки ценностите на традиционното българско семейство, съставено от мъж и жена.   Притеснителна е и темата с т. нар. бежански статут, който нашата държава би била задължена да дава на представители на „социалния пол“, които решат да търсят убежище в рамките на Република България, идвайки от трети страни и с неясен произход.   От НД „БГ ПАТРИОТ“ сме категорично срещу домашното насилие и физическо посегателство над жените, но смятаме, че подобни деяния трябват да бъдат преследвани от Наказателния кодекс и правоохранителните органи на Република България. А не зад „домашно насилие и посегателство над жени“ и под външен натиск да се прокарват недопустими текстове, несъответстващи с моралните норми на българското общество и против Конституцията на Република България.", "date": "2018.01.05", "title": "Нова вълна на протести срещу Истанбулската конвенция"}
{"url": "http://epicenter.bg/article/Seksologat-Stanka-Markova--Nyama-treti-pol/144408/2/0", "text": "Според сексолога Станка Маркова трети пол няма. Тя обясни, че имаме генетичен пол, хормонален пол, телесен пол, психичен пол и при всеки от тях може нещо да се обърка.  Заради това можем да видим хора с държание, което да е неподходящо за техния пол.   \"В осмия месец се решават важни неща в мозъка и може детето да се роди с обратен психичен пол, наречен транссексуален\", обясни Станка Маркова пред телевизия „България он ер“. Тя подчерта, че в днешно време няма никаква пречка всеки да стане какъвто е и се чувства. Маркова добави, че сега се прибавя социален пол, който е измислица на политиците. Сексологът обясни още, че когато се види социалният пол, как някой се държи - дали като мъж или жена, то те имат право да поискат да докажат, че са такива. \"В такива случаи грешно им казва съдът понякога да се оперират, защото това не всеки може да си го плати\", подчерта Маркова в студиото на \"България сутрин\". Според нея целта на Истанбулската конвенция е да не бъдат дискриминирани тези хора.   \"Тази конвенция е да зачетем неговото право той да не се срамува да каже какъв се приема\", обясни Станка Маркова.", "date": "2018.01.05", "title": "Сексологът Станка Маркова: Няма трети пол!"}
{"url": "http://epicenter.bg/article/Karakachanov-sreshtu-Istanbulskata-konventsiya--I-s-dokumenta-za-maltsinstvata-vsichko-beshe-OK--a-ni-sadyat-/144421/2/0", "text": " за признаване на трети пол и еднополови бракове, министърът на правосъдието Цецка Цачева брани документа, а вицепремиерът Екатерина Захариева подкрепя правосъдния министър.   Всичко това става ясно от стенограмата на правителственото заседание, проведено на 3 януари. Документът бе качен на страницата на МС в интернет. Конвенцията е разглеждана заедно с Национална програма за превенция и защита от домашно насилие за 2017-2018 г. Тъй като двете точки от дневния ред са свързани, Каракачанов настоява и двете да отпаднат. Каракачанов не крие опасенията си от това, че   Според него трябва сериозно да се изясни какво се разбира под джендър обучението на деца в предучилищна възраст. Вицепремиерът мотивира предложението си с практиката след ратификацията на друга конвенция – за правата на малцинствата. Каракачанов припомня, че и тогава е имало възражения, които не са били чути, а впоследствие България неведнъж е била осъждана. Изказва и предположения откъде ще дойдат претенциите, свързани с Истанбулската конвенция – от неправителствените организации, участвали в проведеното по-рано през годината обсъждане.    , като подчертава, че 17 държави от ЕС вече са я ратифицирали. И заявява:  К    още на първото заседание на парламента. Цачева отговаря:   ", "date": "2018.01.05", "title": "Каракачанов срещу Истанбулската конвенция: И с документа за малцинствата всичко беше ОК, а ни съдят!"}
{"url": "http://epicenter.bg/article/Rumen-Radev-svikva-KSNS-na-9-yanuari/144427/2/48", "text": "Президентът Румен Радев ще свика заседание на Консултативния съвет за национална сигурност на 9 януари 2018 г., съобщиха от прессекретариата на държавния глава. Заседанието ще се проведе от 10, 30 часа на \"Дондуков“ 2 на тема \"Роля на Република България за развитието на Общата политика за сигурност и отбрана на ЕС (ОПСО) в контекста на българското председателство на Съвета на Европейския съюз 2018“.   За последно Радев свика КСНС през октомври 2017 г., като тогава темата беше „Необходими за законодателни мерки за противодействие на корупцията\". Тогава обаче когато стана скандал - заради липса на кворум президентът трябваше да прекрати заседанието и да насрочи ново. Причина за това беше отсъствието или по-ранното напускане на някои от министрите, ангажирани с международни пътувания. От БСП заявиха, че управляващите са бойкотирали КСНС. Премиерът Бойко Борисов обаче отрече това и дори разпореди на министрите за следващото заседание да отложат всякакви ангажименти.", "date": "2018.01.05", "title": "Президентът Румен Радев свиква КСНС на 9 януари"}
{"url": "http://epicenter.bg/article/Tsetska-Tsacheva-natiskala-za-Istanbulskata-konventsiya-zaradi-predsedatelstvoto-ni-na-ES/144428/2/48", "text": "Енигматичният трети пол от Истанбулската конвенция е обявен от  . Това става ясно от стенограмата на заседанието на Министерския съвет, проведено на 3 януари.   Пак от нея се разбира, че  . Нейният аргумент - заради българското председателство на Съвета на Европейския съюз. Срещу нея скачат най-мощно Красимир Каракачанов и Валери Симеонов. Бойко Борисов не взема отношение, а и не става ясно накрая на обсъждането на точката как е гласувал самият той.    „могат да бъдат използвани впоследствие като опит да се налагат нетрадиционни разбирания по отношение на половете, като трети пол, оттам да се претендира за еднополови бракове и т. н. – неща, които сериозно тревожат нашето общество”.    „Самият Европейски съюз подписа конвенцията през юни месец 2017 година. Всичките държави членки са подписали, 17 от тях са я ратифицирали. Не е вярно твърдението, че 11 отказват. По тази логика, след като до днешното заседание не е било внесено за разглеждане, някой би се позовал отвън, че и България отказва да ратифицира”.    „Категорично няма да се променя Конституцията, категорично няма да се въвеждат различни бракове, освен тези между мъж и жена, така както е предвидено в Конституцията. Освен това, ползваме правото си, предвидено в самата конвенция, да предложим ратификация с редица резерви там, където текстовете не съответстват на нашето законодателство”, подчертава тя.   Според нея  , при положение, че вече се е провело обществено обсъждане.    „По-скоро ме притеснява допускането на възможност за въвеждане в образованието на такива панели, текстове, които да разясняват на децата, че те не са той и тя, а са то. (…) България все пак е държава с традиции, слава Богу, имаме още традиции в тази област и не мисля, че трябва ние да бъдем причината те да бъдат променяни и да се даде някаква друга посока, най-малкото защото това няма да се приеме от обществеността и от българския народ”.    „Конвенцията е за защита от домашното насилие и текстовете в нея за обучение от най-ранна детска възраст предвиждат точно създаване на толерантност между мъже и жени, разчупване на стереотипи в част от държавите, че жената може да бъде подлагана на домашно насилие и това да се приема за нормално. Там няма никакъв текст нито за признаване и задължения на държавите, които ще я ратифицират да признаят еднополови бракове, нито текстове, които противоречат на нашата Конституция”.   Тя отбелязва, че у нас домашното насилие далеч не е рядко срещано и целта на конвенцията е да въведат задължение на държавата да се грижи за жертвите.    „Равенството между половете е гарантирано с Конституцията на Република България, в която се казва, че не се прави разлика по отношение на правата на гражданите на база на пол, етнически произход, религиозна принадлежност, образование и т. н. Добре, да предположим, че има проблеми със семейното насилие – да, има в някои общности и това е факт, бият жените, а някъде и жените бият мъжете”.    Красимир Каракачанов, Емил Караниколов, Красимир Вълчев, Нено Димов, Кирил Ананиев, Ивайло Московски, Владислав Горанов и Валери Симеонов. В крайна сметка текстовете бяха приети със забележката да се изчистят всички възможности за \"интерпретация\".", "date": "2018.01.05", "title": "Цецка Цачева натискала за Истанбулската конвенция заради председателството ни на ЕС"}
{"url": "http://epicenter.bg/article/S-klip-za-predsedatelstvoto-predstavyame-Balgariya-kato--skritoto-bizhu-na-Evropa-/144430/2/0", "text": "Клип озаглавен “Това е България” представя страната като “скритото бижу на Европа”. Това обяви Лиляна Павлова, която показа пред журналисти две видеа подготвени за българското председателството на съвета на ЕС, предаде „Монитор“.   Идеята е да покажем непознатата България, как тя изглежда през погледа на младите хора, дигиталната България, обясни министър Лиляна Павлова. Тя разказа, че клипът е заснет за 10 дни и са правени снимки в цяла България, което е изисквало сериозна техника и експертиза.    Първият клип разказва за страната през очите на двама герои, в чиито роли влизат актьорите Лорина Камбурова и Бойко Кръстанов. Двамата се запознават във влак, влюбват се и тръгват на пътешествие из страната. В клипа са засегнати традициите и културата на България, показана е природата и се изтъква, че страната ни е на картата на света от 13 века. “Няма как да не се влюбиш в България от пръв поглед. Най-голямото й богатсво са хората - истински и искрени. И понеже ние знаем, че хората правят мястото, твърдо вярваме, че именно съединението прави силата”, завършва клипът.   Второто видео показва българските приоритети по време на председателството. В него се посочва, че България ще търси баланса между различни гледни точки и се припомнят четирите основни приоритети - перспективата на Западните Балкани, сигурността и стабилността, цифровата икономика и младите хора.   Тези теми ще бъдат и в дневния ред на съвместеното заседание на правителството с колежа на комисарите на 12 януари. За председателството има подготвен и трети клип, които ще покаже известните българи, постиженията ни и какво сме дали на света. Видеото ще бъде представено до няколко седмици. Времетраенето на всички клипове са по три минути.   И трите клипа ще имат превод на английски език, както и жестомимичен превод. Има и музика, която е специално композирана за председателството. Общо цената за създаване на видеоклиповете е 202 хиляди лева, пише БТА.", "date": "2018.01.05", "title": "С клип за председателството представяме България като “скритото бижу на Европа” (видео)"}
{"url": "http://epicenter.bg/article/Shokirashti-podrobnosti-za-shestorniya-ubiets-ot-Novi-han-Rosen-Angelov/144390/3/0", "text": "До 9,30-10 часа вчера издирваният за шесторното убийство Росен Ангелов е бил във вилата в Луково. Това стана ясно от думите на кмета на селото пред НТВ. Той обясни, че в къщата имало среди от него- включен компютър, телефон, помещението било отоплено. Имало и храна. „Явно е научил от медиите за акцията срещу него. Те много рано пуснаха информацията“, уточни той.  \"Виждал съм го 10-12 години преди това. Тогава го издирваха за блудство. Водил е малки момичета там. Той не е живял тук, идвал е да преспива само. Не е наш жител. Няма собствена къща тук. Мисля, че се е самонастанил в тази къща. Тя е луксозна, обзаведена. Нямам представа на кого е. Няма съседи. Вилата е отдалечена. Този човек не е контактувал с местните. Определени хора само са го виждали. Подозирахме го, срещали сме го, но никога не съм разговарял с него. Не знам дали е бил в чужбина. От органите на реда научих, че е бил в затвора\", заяви кметът на Луково..  Шокиращи подробности продължават да излизат след зверското шесторно убийство в Нови Искър. Самоличността на убиеца е установена, МВР публикува снимка на Росен Ангелов, който от вчера се издирва и с хеликоптер.  56-годишния мъж е опасен и вероятно въоръжен, а властите призовават всеки, който има някаква информация за него да сигнализира на органите на реда и да стоят на разстояние от него.  Предполагаемият убиец има и тежко криминално досие. Пред 9 години той е лежал в затвора за блудство и изнасилване. Последно издирваният е работил в автосервиз. Негови познати го описват като скромен, леко затворен човек, но в никакъв случай не го определят като луд или психопат, съобщава \"Телеграф\".  Вероятно Росен е причината Кети в последно време да прибегне до тежки антидепресанти. Двамата са имали връзка, въпреки че Кюхова живеела на семейни начала с убития Неделчо Юнаков. Кети и Росен се срещали по спирки в Нови Искър и го качвала в колата си, като вероятно така са започнали отношенията между тях.  На 9-ти септември жената споделя цитат във Фейсбук профила си \"В началото бяхме непознати ... в края също\".   На 26 декември, точно 5 дни преди зверското убийство, тя е публикувала друг статус, че е във фактическо съжителство с Неделчо Юнаков, който й се пада втори съпруг. Според криминални психолози тези статуси показват, че в душата на жената нещо се е случвало.  Криминалистите вече са събрали и пъзела от нощта на 31-и декември. Кети Николова Кюхова е била убита първа в този ден. Следобед жената излязла заедно с домашния си любимец немската овчарка Нерон на разходка. Росен искал да се видят, при което отишъл пеша до къщата на жената и я срещнал с кучето. Бившият затворник, Кети и Нерон се качили в семейния джип на жената, който беше намерен в гората. С него мъжът, жената и кучето се качили в гористата местност, известна като Ранова нива, на около 4-5 км от къщата на ужасите.  Дали Росен е планирал за застреля Кети или между тях е избухнал скандал, довел до изстрелите, предстои са се изясни. Жената е застреляна в гръл, като имало контролен изстрел в главата. След това тялото е изхвърлено в района на местността Партизанките. Вчера в същия район беше открит и мобилния телефон на жената.  От мястото на екзекуцията кучето Нерон се прибрало в къщата на Кети, което ужасно разстревожило близките й.  Съпругът Неделчо звъннал на сина си Георги, който работел в Курило, да се връща да търсят Кети, защото Нерон се прибрал, а нея я няма. През това време към къщата пеша вървял убиецът. Смята се, че той влязъл и започнал да стреля по хората наред. Най-много куршуми, около 10 са изпразнени в тялото на Неделчо, което според криминални психолози показва голям афект, типичен за престъпленията от ревност.  Синът му Георги е убит с изстрел в гърдите, дъщерята на Кети - 16-годишната Нанси е простреляна в слепоочието, а приятеля й Боби, който е трябвало да празнува с приятели в Курило, но в последния момент решил да остане с Нанси, е убит с 3-4 изстрела в главата.  Извършителят гръмнал и тъщата на Неделчо баба Еленка, която била неподвижна и седяла на дивана в хола.  За момента няма данни извършителят Росен да е имал съучастник, обясняват разследващите.", "date": "2018.01.05", "title": "Шокиращи подробности за предполагаемия шесторен убиец от Нови Искър Росен Ангелов"}
{"url": "http://epicenter.bg/article/Pochti-vsichki-ustroystva-na-Apple---zasegnati-ot-defekti-pri-chipovete-/144451/4/0", "text": "Американският технологичен концерн Apple съобщи, че всички негови устройства iPhone, iPad и компютрите Mac са засегнати от два големи дефекта при компютърните чипове, съобщи AFP, цитирана от БТА и Инвестор.бг. Компанията обеща до броени дни да пусне софтуерно решение за уеб браузъра Safari, след като водещи производители на чипове съобщиха за дефекти, заради които почти всяка модерна компютърна система е уязвима от хакерска намеса. Google и други големи компании, работещи по киберсигурността, съобщиха за дефектите в сряда, 3 януари. Едната заплаха, наречена \"Мелтдаун\", засяга само чипове на Intel, а другата - \"Спектър\" - почти всички чипове, произведени през последното десетилетие. Новината доведе до масово разпродаване на акциите на Intel. В изявление на сайта си Apple посочва, че всички устройства Mac и джаджите с операционна система iOS са засегнати и от двата дефекта. Най-новите ъпдейти за операционната система на компютрите, телевизорите на компанията, устройствата iPhone и iPad защитават потребителите от атака чрез \"Мелтдаун\" и не забавят устройствата. Този дефект не засяга смарт часовниците AppleWatch, допълва компанията. Устройствата са уязвими за атаки по \"Спектър\" чрез код, който се включва в интернет браузърите. Малко след съобщението за откритите дефекти Google и Microsoft публикуваха изявления кои от устройствата им са засегнати. Google обяви, че потребителите на смартфони с операционна система Android - над 80 процента от световния пазар - са в безопасност, ако имат най-новите ъпдейти за сигурност. ", "date": "2018.01.05", "title": "Почти всички устройства на Apple - засегнати от дефекти при чиповете "}
{"url": "http://epicenter.bg/article/Kevork-Kevorkyan--Radev-spomena-bednyatsite--Nay-setne-/144381/11/33", "text": "Най-после някой спомена бедняците - нашите, тукашните, за които никой не отронва и дума, сякаш така те ще изчезнат от само себе си.  Стори го президентът Радев в новогодишното си обръщение.  Той се осмели да каже, че „хиляди бедни българи днес се борят за оцеляване“ - макар те да са милиони – и това беше много важен момент от словото му.  Досега нито един политик не беше го правил.  А това изглежда толкова нелепо, че дори не може да бъде обяснено.  Медиите не обърнаха никакво внимание на думите на президента.  Срам ли ги е да ги коментират - или нямат време от фойерверки в чест на истински глупци.  А може би се страхуват да не разсърдят някои властници, които вече са убедени, че управляват Рая.  От 10 януари пък съвсем ще са сигурни. Пазачи на Рая!  А по повод на другите бедняци, които Политическата Секта прокуди от страната, една министърка каза, че те били в Европа.  Да, де, но не са в България, избягаха от ония, дето нямат очи за бедняците.  Най-напред, за около четвърт век, ги прогониха - а сега се хвалят с тях, че печелят нещичко за бедняците тук.  Остава да кажете, че са ви и задължени, че са немили-недраги в чужбина.  Няма какво да се хвалите, повечето от тях са слугите на вашата Европа – и добре, че слугуват там, та тукашните бедняци да поемат глътка въздух.  Но, все още, не се сещате да се похвалите, че тези „никъдници“ /по Увалиев/ години наред внасят тук толкова пари, колкото са чуждите инвестиции!  Само един много нахален ум може да оправдае тази аномалия.  И „там“ нашите хора пак са на дългата опашка за милостиня, както се полага на бежанци, прогонени от страната си.  Другите бежанци - ония от Ордите - поне са прогонени с огън и жупел, а нашите - с глупост.  Не си притурвайте и това като някаква заслуга.  Защо първенците ни мълчат за Бедняците?  Спокойно приемат, и то не от вчера - като свещена величина - факта, че сме най-бедната страна в Европа.  Може би на някои наглеци това им се провижда и като някакъв комплимент.  Сигурно разсъждават - доколкото могат да си позволят това усилие, така: „Най-бедните цървуланковци сме, обаче нали сме членове на Европейския Сговор, това ни стига“.  Сякаш дори не се сещат, че най-бедната страна се обитава от най-бедните хора, от милиони бедняци - и тяхното оцеляване е Осмото чудо на света.  Пребройте пенсионерите, работили упорито и всеотдайно за страната си, а накрая почерпени от Прехода да живеят скотски.  Да не говорим за стотиците хиляди цигани - за тях пък Политическата Секта си е дала обет да мълчи.  Бомбата тиктака под задниците им, а те си траят.  Защо никога не споменават бедняците, защо си позволяват тази наглост - това е големият въпрос.  Дали изобщо все още си дават сметка, че наоколо има такива същества?  Толкова ли са засмукани от собствената си немощ, че да не ги забелязват?  Милиони бедняци им се пречкат в краката, обаче нали все пак държавата някак крета - сигурно това си казват.  Пълним дупки всякакви. Гордо.  Разбира се, някой може да възрази, че с едното споменаване на бедняците нищо няма да се промени.  Да, де, но поне да направят някакво усилие да не се хилят само в собствените си доволни сурати.  Сектата не може да бъде накарана да работи за тия хора, тя и не знае как. Това е ясно от четвърт век.  Каквито и фасони и фокуси да правят черносотниците на Прехода.  Горкият той - закриваха го, откриваха го и пак го закриваха, въргаляха го, дори го насилваха – все, за да прикрият немощта си.  Каквото и да дрънкат измамниците, Сектата е виновна - тя докара тази беда заради невежеството си и заради слугинския си манталитет.  Тъпанарите нека си мислят, че проваленият Соц ни стовари тия бедняци – макар че тъкмо корабът „Радецки“ на Прехода ги хвърли на Новия Бряг.  Нека си мислят, каквото щат - само че при онзи проклет Соц бедняци нямаше.  Но този спор е безсмислен, дори е скотски.  27 години нищо не могат да направят.  Оправдават се с всевъзможни кризи - и те съчинени от тях, или изтърпени от тях.  Винаги са гледали в друга посока – не в онази, в която се е втренчил Народа – той търси сянката на собствената си Съдба, а те съвсем друго.  И все им беше хубаво да управляват псевдодържава, населена с бедняци.  Те винаги са имали по-важни цели – например, да бъдат клисарите на Европейския Сговор.  Сега са се зазяпали в Председателството.  И, впрочем, какво стана със „Съюза“, как биха гледали сега на него Първобащите му – но и това не ги интересува.  Каква представа са имали те, та вечният бедняк на тази общност, най- опърпаната страна ще я председателства?  В името на какво?  Какво ще се промени след шест месеца - това пък изобщо не ги вълнува.  Важното е, че половин година ще бъдем нещо като временно модерна туристическа дестинация за отегчени брюкселски фанфарони и бюрократи.  Гледам, че тъкмо с това се хвалят главно: щели да дойдат 20 хиляди чиновници, това им е в главите.  В същото време, докато вървеше оскотяването на значителна част от населението, Сектата направи нужното, за да насили Обществото с други едни бедняци: отвратителни в своето притворство, бедняци духом и интелектуално, същински никаквици, тъй наречената Нова класа.  Хора, които при един по-справедлив ред, щяха да си останат нищожни, номинални типове.  Със сигурност щяха да си останат в анонимността, която заслужават.  Сега бившият външен министър Даниел Митов е подсъдим – но вече е забравено, че той дойде от нищото, от една отчайваща нищожност - и сега отново се скри в нея.  Това е спасението за тия хора: анонимността, изличаването.  Обаче, докато беше външен министър на Държавата на Бедняците, в мазното му нищоговорене нямаше и една секунда, отделена на нашите клетници.  Ами онзи Прокопиев, посткомунистическият запъртък, когото произведоха в носител на новите „западни“ ценности?  Сега е смешно, че хора, които взаимно се „осъвременяваха“ в кръжеца „Глобална България“, примерно, вече яростно го атакуват.  Сега ли разбрахте, че е един измамник?  Не, разбира се, но изглежда ви допадаше спекулантския му нюх.  Още през 2002 година станаха ясни от „Всяка неделя“ неговите далавери, но всички се правехте, че не ги знаете.  Та чак до преди една година.  Тук на формените крадци не обръщат внимание, та ще забелязват някакви си милион и половина бедняци.  И пет милиона да станат - а това е неизбежно - пак няма да ги забелязват.  И най-дивото предизвикателство е, когато някой каже, че днес в България на Бедняците се живеело по-добре.  По-добре се краде - но другото никак не е сигурно.  Особено отвратително е, когато тия дрънканици ги произвежда някой нещастник, който се самовъзприема като „интелектуалец“.  Тия пък от тази порода все се хвалят, че сега ползвали някакви свободи.  Че какво ви пречеше да сте свободни, поне вътрешно, и по-рано?  Какво ви пречеше, освен страха ви и незначителността ви?  Какво ви липсваше – все ревете, че сте нямали достъп, примерно, до книгите на Лукач или Гароди.  Те ли трябваше да ви кажат, какви се дефектите на Соца - кьорави ли бяхте сами да ги видите?  Ами, свободата да пътувате?  И, какво стана - пътуват бедняците и слугуват навън, а вие си налягате парцалите тук, защото за нищо не ставате.  Дори парцаливото ви знаме Марков се беше приготвил да се връща обратно, защото никой не му обръщаше внимание „там“.  Една свобода безспорна сътворихте: някой нещастник свободно да изгъгне, че днес в България на Бедняците му харесва повече.  Тия дни в „Труд“ /Мариела Балева/ се сетиха за проф. Иван Попов, баща на българската електроника и световно признато научно светило.  Поразително беше да научим, че той е умрял в нищета, а е донесъл на страната си над 20 милиарда лева!  Словоблудците мрънкаха, че сме откраднали някакви технологии.  А вие какво откраднахте, мътните ви взели – освен милиони хора да имат правото да са бедняци.  Всичко е, както се полага - крадци и некадърници не могат да направят друго, освен Държава на Бедняците.  От Държава на Духа, както ни наричаше великия акад.Лихачов - за бяс на днешните зловонни палета, се превърнахме в Държава на Бедняците.  И, всъщност, в Държава на Срама.  А вие се напукайте с фойерверките си.  Пък една баба стоеше на опашка пред БНБ заради новата монета в чест на Председателството - и изфъфли, че ще стои докрай, докато се добере до нея.  Дали не беше някоя изкуфяла реститутка?  Милиони едвам оцеляват, обаче в навечерието на Председателството има опашка за монета – при това нагласена в някаква дърварска хореография, по един в редица – за да направи впечатление на глупците.  Ехей, толкова сме цъфнали и вързали, че се редим за нови монети – това искаха да ни внушат! Идиоти.  ***  ", "date": "2018.01.05", "title": "Кеворк Кеворкян: Радев спомена бедняците. Най-сетне "}
{"url": "http://epicenter.bg/article/Hristo-Botev---velikata-natsionalna-dusha/144401/6/0", "text": "  Христо Ботев е необикновеният образ на епоха, която със своята самоотверженост и дух, бунтуващ се против всякакви казионни, конформистки и ограничителни правила, се противопоставя на гнусната философия на „преклонената главичка, която остра сабя не сече“, на подмазваческото оттърчаване в конака, на ибрикчийското сладострастно блюдолизничене пред силните на деня. Поетът войвода е в същото време и най-възвишената идеалистична контратеза на натруфените, надути и изкуствени цветя на моралистичните компромиси на всеки исторически отрязък, който разчита на ерзаца, а не на оригинала.   Никога не пресеква вълнението пред величието на подвига и делото на този невероятен човек – не само гениален българин, но и личност на Европа и на света. Затова е много важно в навечерието на всяка негова годишнина да си припомняме какво всъщност легитимира Христо Ботев, какво е направил той за нас като морален пример и върховна саможертва.   Колкото повече вникваме в мащабите на изключителната му личност, толкова повече разбираме философския смисъл на неговото дело. Той ни помага да се взрем безжалостно самокритично в собствените си души, да изследваме криволиците на индивидуалния си характер и противоречивите зигзаги на националния манталитет и съдба.     Те са всъщност нашите истински отечествени апостоли. Сравнението е пряко. Васил Левски е черен монах. Той сваля расото, за да изпълни друго важно послушание, дадено му от историята и народа. Освен религиозните си задължения приема и върховния обет да служи до смърт на Отечеството. И неговият Храм става Свободата на Отечеството.   Подобно нещо правят в различна степен, но еднакво безкористно Георги Раковски и Любен Каравелов, Христо Ботев и Тодор Каблешков, Захарий Стоянов и Стефан Стамболов. И цялата им дейност е посветена не само на националното освобождение на България, пред чийто олтар те се принасят в жертва, но и на социалното освобождение. Всеки един от тях има десетки текстове, статии, изказвания, в които националното и социалното освобождение са взаимно обусловени.   В същото време те, както и Ботев, в най-висока степен след Левски, съчетават и друго важно качество на посветения, на адепта. Те осъзнават и въплъщават свещеното триединство – великата национална душа, великата социална душа и великата всечовешка душа. Поборниците са убедени ,  че не можеш да бъдеш гражданин на своето Отечество, ако не си гражданин на цялото човечество. Но те знаят, че страшното е обратното – можеш да бъдеш само празен космополит, ако не обичаш своето Отечество.   И Христо Ботев е един от първите примери на жертвоготовност и на изключителна морална всеотдаденост на каузата. Затова иначе представящите се за глобалисти пишман политици, а всъщност обикновени, с малки изключения, националпредатели, михлюзи и ибрикчии, са жалки в опита си да накърнят, да откършат клонче от венеца на Ботев, на Левски, на нашите поборници. Много им се иска на някои съвременни псевдополитици да нямаме своите икони. Те посягат на Левски, набивайки упорито в съзнанието на цялото българско общество, че той нарочно е убил ратайчето, а не случайно; как се е върнал и го е наръгал с ножа, а после позорно е избягал. Те, разбира се, твърдят и досега, че Ботев е конекрадец, разбивач на каси, обирач на благородни чорбаджии. Да не говорим за Раковски, който според тях безпричинно е героизиран и романтизиран от Иван Вазов и прочие, и прочие.   И ние стигаме до главния въпрос. Какъв е смисълътотсаможертвата на поборниците, които работят за освобождението на Отечеството – социално, национално и духовно? Защо ние не можем да се поучим от техния величав пример и саможертвоприношение? Нямаме отговори все още на тези въпроси. Може би времето ще ги даде.   Затова е важно да се продължава духовният пример, съдбоносно важно е да се връщаме отново и отново към заветите на Ботев, великата космополитна, социална и национална Душа. Всяко усилие да се служи на българското Слово е всъщност усилие да се служи в Храма на българския Дух, на българската Църква, на българското Образование, на българския Град. Това е съзидателен опит за духовно строителство, за интелектуален подем, за просветление.   Разсъждавайки за подвига на Христо Ботев, народният поет Иван Вазов няколко години след Освобождението посочва с провидческа сила отвратителните социални метаморфози в българското общество:   “   ... там на Балкана, потънал в кърви, лежи и пъшка;     Благородният гняв и патос на дядо Вазов са удивително актуални и днес. Отново политиката подменя патриотизма, а  .   Някои от съвременните ни пишман политици биха дали мило и драго ако можеше да се пренапише историята на България. Колко ли биха били щастливи те, ако в духовните послания на Ботев примерно нямаше толкова мощна социална енергия. Христо Ботев и поборниците за национално и социално освобождение са духовният хемоглобин на нацията. А във вените на днешните наследници на дядо Въльо и хаджи Иванчо Пенчович очевидно не тече кръв, а лимфатична течност. Затова те си позволяват да говорят за смяна на кирилицата, призовават към “нов цивилизационен избор” и лъжат българския народ с плоски, но купешки слова, че културната ни идентичност трябвало да се разтвори в общоевропейските критерии и ценности.   Но Христо Ботев и затова притеснява и дразни силните на деня, защото когато всеки достоен българин потъне на 2 юни в 12 часа в смирено съзерцание и почит пред подвига на героите, това е поредното Ботево послание и урок. Урок по национално достойнство, урок как да браним и поддържаме чистотата на националното си самосъзнание като народ със стародавни и велики традиции и история, урок как да съхраним чист пламъка на бащиното ни огнище.   Ако Паисий ни внушава, че трябва да знаем и пазим своя род и език, ако Левски ни припомня, че трябва да се борим за своята чиста и свята република, Ботев ни показва пътя, по който ще имаме уважението на другите народи. Не размиването на собствената ни културна идентичност в чужди образци е пътят за интеграцията ни в модерна Европа днес. Още Ботев и духовните му съратници са знаели, че нашият народ ще бъде уважаван тъкмо заради националната си и културна специфика. В симфонията на европейските народи ние сме само един отделен, но незаменим по своето звучене инструмент. Никой от обединените европейски народи няма да ни уважава, ако счупим нашия уникален национален инструмент. Нима си вярваме, че гайдата може да звучи като цигулка?   Мислейки за Ботев, ние мислим за националната си гордост и чест. Ние си припомняме онази величествена историческа метафора на седмичното духовно бдение на Левски и Ботев в една мразовита воденица отвъд Дунава. Ние сякаш чуваме гласовете на двамата апостоли на българската революция. И разбираме защо народът така тачи тези истински национални икони. Защото във и чрез тях българският народ постоянно се самоосъзнава като достойна и свободолюбива нация, постоянно се самоочиства от метастазите на жилавата дядовъльовщина и хаджииванчопенчовщина. И защото най-сетне така галванизира своята кръв със светлината на героизма, храбростта и саможертвата.   Всяко следващо българско поколение преоткрива своя Ботев и разсъждава върху неговите послания според спецификата на конкретното време. Иван Вазов проникновено посочва влиянието на народната песен върху Ботевата поезия и непостижимата епическа сила и мощ, които струят от творбите му. Д-р Кръстев отбелязва, че Ботев долавя, както никой друг, вечните копнежи на българската душа. Ето защо той е истинското  на националната ни поезия. Според Иван Мешеков непреходността в духовните послания на Ботев се състои в майсторското владеене на „…психологията на концентрираната до последния си предел емоционално-идейна и волева сила, запрегната в една предначертана абсолютна цел и ценност (свободата, унищожението на робството и сюрмашкото тегло) – сила, която еднакво се проявява като сила на духа и като „сила мъжка“, като поезия и като акция“. Владимир Василев акцентира върху абсолютността на идеята за свобода при Ботев – „…като отхвърляне не само на политическото, но и на икономическото и всяко човешко робство; с пламенните си мечти за братство и равенство между хората и народите Ботев явно насочва към един строй, който не може да бъде освен социалистическия. Но той няма още разработена представа какви ще бъдат неговите форми и кои са силите, които ще го създадат и на които той ще се опре“.   А литературният критик и философ Панко Анчев посвещава на Христо Ботев цяло изследване, в което го разглежда като оригинален мислител. Той проникновено анализира героя у Ботев като предтеча на модернистичния тип личност, осъществен малко по-късно за първи път в литературата в творчеството на Пенчо Славейков, а сетне и у Яворов и поетите модернисти.   Христо Ботев е не само първата и най-ярка манифестация на българския расов гений, както твърди Гео Милев, но и най-категоричното доказателство, че е невъзможно да се създаде нова държава, възкръснала от руините на дълговечното робство, без икони, нравствени идоли, социални пътепоказатели. Войводата поет въплъщава в същото време и неизкоренимата способност на българското племе да се самопроизвежда, самопродължава, самовъзкресява след столетия чуждо иго. Ето на този удивителен и уникален генетичен код е представител Христо Ботeв. И затова той е огнедишащото сърце на националната и социалната революция, докато Апостола Левски е разумът и организационното острие на тази революция.   Днес, в началото на ХХI век, е добре да припомним разсъжденията на народния поет Иван Вазов за нашия герой: “... Вечно безпокоен, бунтующ се против всичките приети правила, традиции и обществен морал, той стана невъзможен и въоръжи против себе си обществото... Само в разгулната и родна атмосфера на хъшовете, в кръгът на които можеше свободно да диша, той се чувствуваше в елемента си. Той си ги подчини всичките чрез духовното си превъзходство. Той радостно делеше с тях глад, лишения и неизвестността за утрешний ден, както и надеждата да развее хайдушкия байрак в Стара планина. И като очакваше тоя ден на борба за свободата на България, той проповядваше свободата на цялото человечество, всемирното равенство, което видя във формата на комунизмът.”   Без съмнение ние неспирно, весден трябва да мислим за нравствения пример, величавото героико-историческо присъствие и лична неудържима харизма на автора на “Борба”, “На прощаване”, “Хайдути”, “Моята молитва”, “Смешен плач” и “Политическа зима”, ако искаме да се самоутвърдим като достойна и независима българска нация през ХХI век в рамките на Европейския съюз.   Христо Ботев е другото име на отечествената доблест, другото име на националната идентичност, другото име на расовия български гений.   Мислейки за Ботев в тези му величави духовни ипостаси, ние разсъждаваме за себе си, за своите собствени чест и гордост, за постоянното възкресение на България, на нейната велика национална Душа!                     ", "date": "2018.01.05", "title": "Христо Ботев - отражение на великата национална душа, духовният пример за всеки българин"}
{"url": "http://epicenter.bg/article/Glasat-na-Erdogan--Turtsiya-gleda-na-chlenstvoto-si-v-ES-kato-na--strategicheska-tsel-/144403/7/0", "text": "Турция гледа на членството си в ЕС като на „стратегическа цел“, заяви Ибрахим Калън, говорител на президента Реджеп Тайип Ердоган.   „Турция гледа на членството в ЕС като на стратегическа цел. Само че през последните няколко години не беше постигнат много успех в това направление поради няколко причини. Ние искаме да преодолеем тези затруднения, да отворим нова страница и искаме да осигурим отварянето на нови глави по преговорите“, каза Калън пред France 24.   Турция иска от 1987 г. да стане член на ЕС, преговорите започнаха през 2005 г. Само че разговорите зациклиха през 2007 г. поради противопоставяне на администрацията на Кипър, както и поради опозицията на Германия и Франция. За да получи членство, Турция трябва успешно да затвори 35 глави, които включват реформи и приемане на европейските стандарти. Към май 2016 г. бяха отворени 16 глави и разговорите по една бяха приключили. Само че през декември 2016 г. страните членки на ЕС заявиха, че нови глави няма да бъдат отваряни, припомня в. „Хюриет дейли нюз“. Изявлението на Калън предшества днешното посещение в Париж на президента Ердоган.", "date": "2018.01.05", "title": "Гласът на Ердоган: Турция гледа на членството си в ЕС като на „стратегическа цел“"}
{"url": "http://epicenter.bg/article/Valentin-Zlatev--Iskam-silen--quot-Levski-Lukoyl-quot--v-Evropa/144422/8/0", "text": "Генералният директор на \"ЛУКОЙЛ България\" Валентин Златев заяви, че целите пред новия баскетболен проект \"Левски Лукойл\" са няколко и всичко се прави в името на развитието и възхода на българския спорт.   На специална пресконференция пред медиите бизнесменът подчерта, че амбициите на клуба се простират далеч отвъд шампионската титла в страната. \"Считано от 31 декември 2017 година, Лукойл прекрати договора за генерално спонсорство с баскетболен клуб \"Академик\" и считано от 1 януари 2018 година, имаме такъв договор с баскетболен клуб \"Левски\". Какво стои зад всичко това? Това е поводът, поради който ви поканихме днес. Мотото на нефтена компания ЛУКОЙЛ е \"Винаги в движение\". Винаги сме били с амбициите да бъдем лидери в бизнесите, с които се занимаваме. В същото време винаги сме били социално отговорна компания\", каза Златев.   “Един от най-старите баскетболни клубове, с голяма история и заслуги, с огромно количество верни фенове, които са го поддържали в годините… Вчера получих трогателно писмо от фенклуба на \"Левски\", за което им благодаря… Преживяваше тежки времена. Съществуваше единствено благодарение на ентусиазма и усилията на г-н Тити Папазов. Това е неприемливо. След дълги разговори с г-н Папазов стигнахме до решението, че ще бъде спонсори на БК \"Левски\".   \"Левски\" заслужава много повече. Не ги деля на 2014 и други, защото за мен тук има баскетболен клуб \"Левски\". Това би било добър стимул за развитие на потенциала, който този отбор има. Амбициите са големи. Ще попитате какви и ще каже - големи. Тандемът, който се оформя - Папазов като старши треньор и Тодор Стойков като президент на клуба, дава основание да мислим, че те ще извършат необходимата работа и ще положат съответните усилия да се заеме достойно място както у нас, така и в Европа\", каза той по въпрос на амбициите на \"сините\".", "date": "2018.01.05", "title": "Валентин Златев: Искам силен \"Левски Лукойл\" в Европа"}
{"url": "http://epicenter.bg/article/Ne-iskat-Tamara-na--quot-Mis-Svyat-quot--Ot-London-pitali-za-podglasnichkata-y-Yovita/144392/10/0", "text": "Мис България 2017 Тамара   бе   официално за конкурса Мис Свят. От централата на проявата в   са пратили неформално питане дали може втората в  надпреварата –  Георгиева от Бургас да се яви на шоуто по   вместо Тамара, пише ПИК.    В централата не одобряват, че името на победителката се свързва със скандали. Затова и отправили питане дали може да се избегне присъствието на подобна участничка и тя да бъде пратена на друга проява, а втората да се яви на световния.    Още с избора на Тамара се развихри скандал. Някои я обвиняваха, че носът й е прекалено голям, няма  . А почти всички   на журито отрекоха да са давали своя глас за Тамара. Стигна се до там, че изборът на   бе даден на прокурор.    Представителят на конкурса     за България Страхил   каза пред \"Телеграф\": ", "date": "2018.01.05", "title": "Не искат Тамара на \"Мис Свят\". От Лондон питали за подгласничката й Йовита"}
{"url": "http://epicenter.bg/article/Kakvo-da-sgotvim-na-6-yanuari--Traditsionni-retsepti-za-Yordanovden/144412/9/25", "text": "  Нарязаният на ситно праз се запържва. Когато омекне се подправя с пипер и сол. Половината тесто се разточва и се разпределя половината праз. Завива се на руло, като двата края се усукват. Завива се на охлюв в намазнена тава. Другата половина от тестото се приготвя по същия начин, като се навива в тавата около завитото първо тесто. Оставя се да престои. Пече се в предварително загрята фурна.   Необходими продукти:  • 500 г боб  • около 12 бр. сухи чушки  • 2 глави лук  • 1 стрък праз  • олио  • джоджен  • чубрица  • дафинов лист  • сол  • червен пипер     Добре е фасулът да се накисне предната нощ във вода преди да се свари. Лука се запържва, след което се добавя и бобът и подправките.  Чушките се попарват. Пълнят се с вече изтиналата смес и се пекат в умерена фурна.   Необходими продукти: Лукът и оризът се запържват. Подправят се. Всяко листо се пълни със сместа. Готовите сарми се поливат със сока от зелето и покриват с фолио. Варят се около час на слаб огън.   Необходими продукти Начин на приготвяне Сиропът се приготвя от захарта, водата и карамфилът. Съставките се кипват и се оставят да поврят 15 минути. Прибавя се и кората на портокала, обелена на спирала. Оставя се да изстине, след което се слагат лимоновият сок и медът. Смокините и кайсиите се накисват за 1 час, след което се подсушават и се нарязват. Смесват се с орехите и половината бадеми. Фурната се загрява на 180 С. Тавичката се намаслява. Корите се разделят на 5 равни части. Първата се наръсва само с плънка, а останалите и с по 2 с.л. масло. Нарязва се на по-малки квадратчета. Пече се около 20 минути. Поръсва се с останалите смлени бадеми и се връща във фурната за 2-3 минути. След изваждането се залива със сиропът и се покрива.  ", "date": "2018.01.05", "title": "Какво да сготвим на 6 януари: Традиционни рецепти за Йордановден"}
{"url": "http://epicenter.bg/article/Veneta-Raykova--Sled-13-g--brak-s-Tihomir-se-razvezhdame--no-kato-priyateli/144397/10/100", "text": "\r\n \r\n , написа водещата на \"Папараци\" в социалната мрежа.  апелира русокосата водеща. Преди дни семейството посрещна заедно Нова година в съседна Сърбия. Те бяха в компанията на приятели. Венета и бившият брадър Тихомир се ожениха през 2005 г. Те имат син Патрик. Преди време Райкова сподели публично, че 2 години след началото на брака си с Тишо се били разделили, а той дори подал молба за развод.   Източник: Дир.бг", "date": "2018.01.05", "title": "Венета Райкова: След 13 г. брак с Тихомир се развеждаме, но като приятели"}
{"url": "http://epicenter.bg/article/Bitkata-za-Pirin--Protesti-i-kontraprotesti-zaradi-vtoriya-lift-nad-Bansko--Video--/144382/2/0", "text": "Протести и контрапротести се проведоха тази вечер заради плановете за втори кабинков лифт над Банско.  Хиляди природозащитници се обявиха срещу решението на правителството, което даде зелена светлина на проекта. В същото време защитници на втората кабинка в Банско затвориха главния път край Симитли, предава бТВ.  Демонстрации срещу втория кабинков лифт бяха насрочени в 10 български града.  Най-масов беше протестът в София, където с музика и тъпани участниците се обявиха срещу решението на правителството да се даде зелена светлина за строежа на нови ски съоръжения.  Начело на шествието беше разпънато платно с надпис: „Пирин е в беда, спасете го сега”.  Демонстрантите скандираха „Мафия” и „Оставка”. Носеха и плакати с надписи: „Не даваме вековните пирински гори на олигарсите” и „Искаме законност, Банско е балон”.  Протестиращите настояват за оставката на екоминистъра и да се спазват законите в страната.  В Пловдив стотици се събраха пред общината, за да кажат, че не всичко е загубено и Пирин все още може да бъде спасен от изсичането на дървета и презастрояване, като се отмени министерското постановление.  Цели семейства с деца, които почиват лятото в планината, а зимата карат ски, подкрепиха протеста и се включиха в шествието по главната улица на града.  Във Варна повече от 150 души се събраха пред сградата на общината.  Те издигнаха плакати „Пирин е на всички” и „Нашето богатство е в Пирин”.  В Бургас над 150 души протестираха с шествие срещу изграждането на втори лифт в Пирин. Сред тях имаше и с плакати „Банско е новият Слънчев бряг!“.  В Русе в протеста се включиха няколко десетки, предимно млади хора, които искат да се запази природата. Те направиха шествие по главната улица на града, скандирайки \"Пирин не е баница\" и \"Мафия\". Повечето от участниците са запалени планинари и се притесняват за бъдещето на природния парк.  Десетки се обявиха срещу строителство в Национален парк Пирин и в Стара Загора.  Според защитниците на Пирин правителството е погазило над 1000 писмени становища и над 100 хиляди писма от граждани от цял свят в защита на Националния парк.  На път Е-79 пък на масов контрапротест излязоха няколко хиляди души, подкрепящи изграждането на втора въжена линия.  Хора от целия регион затвориха главния път край Симитли. Кметовете на 14 общини в Благоевградско подкрепиха проекта за втори лифт.  По-рано днес с автобуси от Банско към контрапротеста тръгнаха стотици от сградата на общината. Те обясниха, че пътят е платен от сдружение „Бъдеще за община Банско”.  „Това е жизненоважен проект за цялата област, той може да даде работа и поминък, за да може да останат нашите деца в България. Това е добра инициатиа, която трябва да бъде подкрепена”, категоричен беше кметът на Гоце Делчев Владимир Москов.  Жители на Поморие също излязоха на спонтанен протест срещу „зелените рекетьори”, организиран от национална асоциация „Българско Черноморие”.  Те настояха да не се пречи на икономическото развитие на страната. Според тях инвестициите могат да бъдат съчетани с опазването на околната среда.  В Поморие се заканиха да продължат да протестират, докато продължават и протестите, инициирани от екоорганизации.  По-рано през деня идейният проект за ново спортно съоръжение беше обсъден на среща между министъра на околната среда и водите, кмета на Банско и концесионера. На нея стана ясно, че изграждането на втори кабинков лифт над Банско може да започне най-рано след 2 години.  ", "date": "2018.01.05", "title": "Битката за Пирин: Протести и контрапротести заради втория лифт над Банско (Видео) "}
{"url": "http://epicenter.bg/article/Borisov-obsazhda-badeshteto-na-ES-s-irlandskiya-premier/144383/2/0", "text": "Премиерите на България и Ирландия - Бойко Борисов и Лео Варадкар ще обсъдят днес в София бъдещето на Европейския съюз, промените, които ще настъпят след Брекзит и Българското председателство на Съвета на Европейския съюз.   Сред темите на срещата са и задълбочаването на търговско-икономическото партньорство между България и Ирландия, изграждането на ефективно бизнес сътрудничество, както и активно увеличаване на двустранния стокообмен и на ирландските инвестиции и туристи у нас.  ", "date": "2018.01.05", "title": "Борисов обсъжда бъдещето на ЕС с ирландския премиер"}
{"url": "http://epicenter.bg/article/Sledovatel--Ubietsat-ot-Novi-Iskar-e-mnogo-opasen-za-tsyaloto-naselenie/144385/2/0", "text": "\" . Росен Ангелов е много опасен.\" Това каза бившият следовател Людмил Рангелов в сутрешния блок на БТВ.   Бившият адвокат, който сега е следовател обаче изрази и съмнения, че Ангелов може да е убиецът, като каза:   Ако той е извършителят вероятно е имал отношения с Кети Кюхова. Връзката не е потвърдена официално от полицията, но така твърдят всички медии. Това е връзката с убийствата – минава през Кети.\"    В най-лошия случай този човек има конфликт с Кети и Неделчо, останалите са невинни, (убил ги е) за да заличи свидетелите. А е възможно и да получи пълно удовлетворение, че до корен е изчистил всички близки хора на Кети Кюхова“. Рангелов смята, че убиецът е допуснал грешки. Не изглежда всичко да е прецизно премислено, посочи той. Грешките може да се състоят в това някъде в помещенията или автомобила да има негови отпечатъци, дори следи от кръв или друг материал, който може да бъде използван за ДНК анализ. „ „Изглежда, че този човек е доста подготвен планинар, подготвен човек, самообучавал се е. Възможно е съобщението за това, че жертвите в Нови Искър са убити с по един куршум, да се дължи на това, че малокалибреното оръжие оставя малко следи по дрехите и при първия оглед това да е направило впечатление.     Вероятно е незаконно притежавано и просто до такова е успял да стигне. По законов път човек рядко избира такова оръжие, отделно Ангелов е осъждан и едва ли е получил разрешение за оръжие, коментира Рангелов.   „  Ако това е извършителят и е решил да се крие, вероятно е много далеч. Убиецът е много опасен за цялото население. Този човек няма какво да губи, така че всеки който му се препречи на пътя за бягство е потенциална жертва. За един опитен планинар измъкването не е проблем“, предупреди експертът.   „  Този човек трябва да бъде хванат час по-скоро и неутрализиран“, увери Рангелов.      по повод шесторното убийство в Нови Искър и медийното му отразяване. Като гледам в последните месеци колегите криминални журналисти, направо ме е срам.   . Версията за ДДС аферата е много несериозна, тъй като от ДДС измамите е ощетена само държавата, не е ощетен някой друг, който да извърши престъплението. В началото експертите говореха страшни глупости като например, че убийството много трудно ще бъде ще бъде разкрито. Очевидно, че в случая са намесени силни чувства, тази версия беше най-логична, заяви Ангелов. Надявам се този човек да бъде задържан скоро, тъй като той е много опасен, и случаят да бъде разкрит, като под това имам предвид издирваният за убийството да бъде осъден.   където две години след престъплението едно момиче отиде да им даде информация, което доведе до разкриване на престъплението, каза крималният журналист.   . Поемното лице трябва да бъде махнато от Наказателния кодекс, подчерта той. Според Безлов по закон властите в случая не могат да направят нищо на поемното лице, което се разприказва пред медиите преди институциите да дадат официална информация по случая.", "date": "2018.01.05", "title": "Следовател: Убиецът от Нови Искър е много опасен за цялото население"}
{"url": "http://epicenter.bg/article/YuNESKO-idva-v-Kalofer-za-ledenoto-horo/144386/2/0", "text": "  Етнолози от ЮНЕСКО пристигат в Калофер. Експертите ще проследят стъпките около един от най-старите български обичаи, предаде Нова телевизия.   Леденото хоро ще се играе във водите на река Тунджа. Ритуалът кандидатства, за да се нареди в списъка на световното културно наследство. Очаква се на 6-ти януари много мъже да се включат в леденото хоро.   По традиция те ще се съберат първо в църквата. След това ще влязат във водите на реката, облечени в народни носии и с песен на уста.  ", "date": "2018.01.05", "title": "ЮНЕСКО идва в Калофер за леденото хоро"}
{"url": "http://epicenter.bg/article/Yaponskiyat-premier-Shindzo-Abe-shte-poseti-Balgariya/144387/2/0", "text": "Японският премиер Шиндзо Абе потвърди днес, че ще посети в средата на този месец шест източноевропейски страни, сред които и България. \r\n \r\n    ", "date": "2018.01.05", "title": "Японският премиер Шиндзо Абе ще посети България"}
{"url": "http://epicenter.bg/article/-quot-Yulen-quot--za-vtoriya-lift-v-Bansko--Nyama-da-se-stroyat-hoteli--ekolozite-manipulirat/144389/2/0", "text": "\"Няма да се строят хотели, еколозите манипулират\", това заяви в сутрешния блок на Нова тв представителят на фирмата-концесиорен , която иска да строи втоия лифт в Банско. \"Някой иска да им започне предизборната кампания. На кое сме монопол? Не сме монопол на Боровец, Витоша. Ние имаме концесия от 2001 година и си плащаме съответната такса, която се определя от приходите на съответния сезон\", заяви Иван Обрейков по повод думите на зелените протестъри, че става дума за монопол.   Адвокатът на \"Юлен\" АД заяви, че на година се плащат около 400 хиляди лева концесионна такса. \"Тук се смесват две неща по изключително манипулативен начин. От лифта нагоре е абсолютно забранено да се изграждат каквито е да хотели. Общината от години се опитва да се регулира строенето. Ние винаги сме били против презастрояването. Но никой не може да забрани на хората да си строят в имотите\", допълни още адвокатът.         Обрейков подчерта, че за строенето на хотели отговаря единствено общината, а фирмата \"Юлен\" няма нищо общо с това. Около трасето, което ще се ползва, няма дървета, а поляни. Маркетинговият директор призова всеки, който има някакви претенции, да отиде в Банско и да види какво се случва. През последните 10 години са се изградили нови 8 квартала. Това, което прави общината в момента, е всички тези квартали да бъдат регулирани и не се касае за нищо ново\", категоричен е адвокатът Петър Петров.   Обрейков заяви, че в картата на Юнеско не се забранява строеж на лифт и нови писти няма да има. \"Първата необходимост е от лифта, новите писти не са на дневен ред\", допълни още той. Обрейков заяви, че ако се изключат обжалванията, от които определени хора се прехранват, то нов лифт на Банско може да има след година и половина.   Относно думите на вицепремиера Валери Симеонов от вчерашното му интервю пред Би Ти Ви, че определени хора получават пари от световни курорти, Обрейков заяви, че не може да се ангажира с такава теза, но има екосемейства в България, които са се заклели да пречат на всеки един проект - независимо дали е лифт, или магистрала, и се препитават по този начин.     Адвокат Петров заяви, че фактите са ясни, а именно, че в България през последните няколко години няма нито едно изградено съоръжение и всичко е блокирано, за да не може зимен спорт да се развива у нас. \"Като гледам изявите, няма да се изненадам да има и създадени фондове, които да финансират спирането на развитието на ски курортите ни\", допълни още Обрейков.   На въпрос за офшорките и собствеността на \"Юлен\", адвокатът заяви, че всеки един може да провери финансовите отчети. \"По никакъв начин не крием и не спестяваме данъци. Една национална телевизия също е регистрирана в офшорна зона, някой може ли да каже кой е реалният собственик\", заяви още Петров. Той запита как собствеността на парковете е преминала в частни ръце. Природозащитната организация WWF също била регистрирана в офшорна зона.   \"В момента ние осигуряваме работни места на 800 души\", допълни още Обрейков.", "date": "2018.01.05", "title": "\"Юлен\" за втория лифт в Банско: Няма да се строят хотели, еколозите манипулират"}
{"url": "http://epicenter.bg/article/Andrey-Kovachev--Nikoy-ot-balgarskite-evrodeputati-ne-be-protiv-Istanbulskata-konventsiya/144391/2/0", "text": "Всички големи политически групи в Европейския парламента бяха „за” Истанбулската конвенция. Това съобщи в ”Денят започва” евродепутатът от ГЕРБ Андрей Ковачев.  „Една от поредните фалшиви новини е, че в Истанбулската конвенция имало притеснителни моменти като „трети пол”, каквото и да означава това. Такова нещо няма. Тя е изключително и само за защита на жените от домашното насилие. Интерпретацията обаче се вписва в цялата плеяда пропагандни атаки срещу ЕС – забрана за ракията и т.н.”, смята Ковачев.   „От социалистите в ЕП всички гласуваха „за”, както и ЕНП, либералите. Между другото, и от консерваторите, които са част от управляващата коалиция, няма никой против.  Продължава да има разнобой между партията на бившите комунисти, която сега се нарича БСП, и тяхната политическо семейство в Европа. Ангел Джамбазки, мисля, че гласува „въздържал се””, каза Ковачев.   „Много е важно да не се оставяме на популизма. Популизмът е лесното, но грешното решение. Някой пуснал фалшивата новина, че се признава третия пол. Конвенцията е от 32 страници, не е толкова голяма, така че нека коментиращите да я прочетат”, заяви Ковачев.  Според него концесионерът на Банско трябва да обясни инвестиционните си намерения, за да не се създава напрежение в обществото.    В студиото Ковачев коментира и предстоящото откриване на обновената Желязна църква в Истанбул. „Реконструирането на Желязната църква е много символичен факт. Тази църква е близо до сърцето на всеки българин. Сега има исторически шанс това, което ни е разделяло с Турция през предишните десетилетия, да бъде преодоляно и по пътя на добросъседството трябва да възстановим нашето културно-историческо наследство там и да го опазваме. Винаги стоплянето на политическите взаимоотношения води и до подобряване на културните връзки\", заяви Ковачев.  „Това което е Витлеем и Ерусалим за целия християнски свят, това е църквата \"Свети Стефан\" в Истанбул за всички българи”, каза журналистът от БНТ Горан Благоев. Тя е наследник на една скромна дървена църква, дарение на един голям българин – Стефан Богориди, който си купува нов имот, а този го оставя като наследство. В тази църква започват борбите за независимост на българите в Цариград. Тази скромна църква някои я сравняват с Витлеемската пещера. Там по някакъв начин започва и българската държавност, тъй като е обявена екзархията, посочи Благоев.  „Българската църква трябва да продължи своите действия по застъпничеството за статута на Македонската църква. По пътя на взаимодействието трябва да бъдат възстановени отношенията и с българската общност в Македония”, коментира още Андрей Ковачев. ", "date": "2018.01.05", "title": "Андрей Ковачев: Никой от българските евродепутати не бе против Истанбулската конвенция"}
{"url": "http://epicenter.bg/article/Dnes-e-Zimniyat-Krastovden--nebeto-se-otvarya/144393/2/0", "text": "Днес отбелязваме Попова Коледа (ден преди Богоявление - Йордановден). Празникът е наричан още Зимен Кръстовден, Кръста, Водокръст, Водокръщи.   Народът вярва, че на този ден се пропъждат т.нар. \"мръсни дни\", които започват на 25 декември и свършват на Кръстовден.   В българските вярвания се смята, че през тези дни има космически хаос и демонични сили бродят по земята.   В християнския смисъл това са \"некръстените\" дни, в който новородения Исус Христос не е получил все още Светото Кръщене.    През деня в църквата се отслужва служба, попът кръщава водата, като в нея пуска кръст. После със светената вода и китка босилек той ръси къщата, за да изгони лоши, нечисти сили и болест от нея.   Домакините слагат паричка в котлето със свещена вода. На другия ден същия кръст попът хвърля в река или водоем.   Наричан още Водокръщи, този ден е първия от поредица водни обреди, които по начало са много сходни. Вторият и третият са Йордановден и Ивановден, чиито \"водни имена\" на места се наричат мъжка Водица и женска Водица. Смята се, че в нощта на Зимния Кръстовден срещу Йордановден, небето се отваря, но само праведните могат да го видят и пожелаят ли си нещо - ще се сбъдне. Вярва се, че на този ден животните и птиците проговарят с човешки глас, а всички реки и поточета спират за миг за да се пречистят и потекат отново.   В Родопите смятат, че в тази нощ ветровете се бият помежду си. На места в Югоизточна и Северна България на този ден по домовете ходят \"совойници\". Те са неженени моми, облечени като булка и младоженец.   Със себе си носят китка босилек и мълчана вода, ръсят домовете на домакините и с песни наричат за здраве и късмет всеки в семейството. Придружени са подобно на коледарите от по-малки момичета, които носят торбите с подаръците, с които са дарени совойниците: дребни пари, брашно, плодове, орехи, сланина, лук.   Трапезата на Попова Коледа е постна: боб, постно зеле, постни сърми, плодове. На места, както на Коледа, се прави обредна пита с пара. Имен ден днес празнуват Кръстьо, Кътьо, Кръстина, Кристина, Тина и Кръстан.  Тези имена честват своя имен ден и на 14 септември  – на Кръстовден.  ", "date": "2018.01.05", "title": "Днес е Зимният Кръстовден, небето се отваря"}
{"url": "http://epicenter.bg/article/Nadezhda-Neynski--Dori-da-ima-momentni-problemi--dialogat-s-Ankara-e-dobar-i-te-se-reshavat-/144394/2/0", "text": "Дори да има моментни проблеми, когато има отворени дипломатични канали, добър диалог между политическите лидери, тогава може да се решат всички проблеми и те се решиха. Това каза българският посланик в Турция Надежда Нейнски пред bTV. В кабинета на екзарх Йосиф в сградата на Българската екзархия в Истанбул тя коментира отношенията ни с Анкара, привикването ѝ по изборите, участието на Патриотите във властта, които са против влизането на Турция в ЕС.   Привикването е дипломатически знак, а не сигнал за сериозен проблем. Това е напомняне, че България има определени интереси и ще ги защитава стриктно, добави тя. За двете години, в които е на поста, се случиха толкова много неща, посочи Нейнски. „Имаше драматични събития в Турция, но същевременно се случиха и много хубави неща. Говоря конкретно за развитието на двустранните ни отношения, откриването на желязната църква „Св. Стефан“. „Не е случайно, че тази църква се открива именно сега, това е резултат на развитието на двустранните ни отношения, на отворените дипломатически канали, на диалога без посредници и, разбира се, на личния ангажимент на президента на Турция“ Реджеп Тайип Ердоган.   Нейнски благодари за усилията и на българската общност в Истанбул, като посочи, че те са „истински възрожденци“.   Тя изтъкна и че турската държава е отделила близо 4 млн. евро за реставрацията на църквата.   За критиките към премиера Бойко Борисов заради близостта му с Ердоган посланикът коментира: „Съвременният свят и дипломация се промени изключително много. Сега нещата се случват в реално време и тази процедурност, която има традиционната дипломация, отстъпи място на личните контакти, на възможността на лидерите да се срещат, да разговарят и ад хок да решават много въпроси. В този смисъл той (Борисов) успя да влезе в този динамичен режим. Смятам, че успя да преодолее редица наслагания и неразбирателства или внушения. Този диалог във всички случаи е от много голяма полза за двустранните ни отношения (...) Това е една инвестиция, която дава различни плодове“.   Според нея външната политика на България на Балканите в последните месеци е много успешна и това дава много възможности за страната ни.   Нейнски посочи, че „Турция е много важен партньор на Европейския съюз – и икономически, и по отношение на сигурността. Няма как при тази икономическа обвързаност и тези стратегически цели по сигурността те да влязат в крайна колизия“. Според нея езикът между двете страни трябва да се смекчи.   За изказванията на Ердоган, които засягат чужди територии, включително български, посланикът ни коментира: „Независимо, че за европейския стандарт на говорене това е прекалена реторика, смятам, че в крайна сметка в дъното не се променят стремежите на Турция да стане член на ЕС и това е въпрос на интерес, а не на емоция. Турция знае, че нейният интерес е да се сближава с Европа и в някакъв момент да стане член“.   Посланикът ни каза още, че броят на българите в турски затвори по обвинение, че сътрудничат на ФЕТО варира, но консулите са в постоянен контакт с тях и близките им, а посолството следи всеки случай.   В Турция и специално в Истанбул обаче има и много български изселници. Те срещат различни затруднения, като например, че им е нужна виза, за да влязат в България. Пенсионното и социалното осигуряване също е нерешен проблем между двете държави, което обърква пенсионирането на много от двойните граждани.   На въпрос как София помага на изселниците Нейнски посочи, че в посолството се провеждат срещи с ръководствата на изселническите дружества, на които се разглеждат проблемите, които имат и се търси разрешаването им.", "date": "2018.01.05", "title": "Надежда Нейнски: Дори да има моментни проблеми, диалогът с Анкара е добър и те се решават "}
{"url": "http://epicenter.bg/article/Boyko-Borisov-se-sreshta-s-Shindzo-Abe-i-Ilham-Aliev/144396/2/48", "text": "Само в рамките на няколко дни в средата на януари премиерът Бойко Борисов ще проведе две знакови срещи-с японския си колега Шиндзо Абе и с президента на Азербайджан Илхам Алиев.   В края на другата седмица у нас трябва да пристигне голяма японска делегация начело с Абе. Все още се договаря точната дата и темите, по които ще се водят разговорите. Абе обаче ще пристигне у нас с два самолета, превозващи делегация от над 100 души, сред които представители на местния бизнес. Това е доказателство, че японците ще търсят поле за инвестиции у нас.   Всъщност Абе планира обиколка в шест европейски държави, като по-голямата част от тях са от Източна Европа. Става дума за България, Румъния, Сърбия, Естония, Латвия и Литва. Ние сме втората държавая в която японският премиер ще пристигне по време на визита си в Европа.   Междувременно японският посланик Масато Ватанбе пък е разговарял със зам.-министъра на икономиката Александър Манолев. По време на срещата станало ясно, че страната ни има интерес за навлизане на редица БГ продукти към японския пазар. Сред тях са родните вина, известни с високото си качество, розовото масло, млечните и рибните продукти=   Всъщност стокообменът между България и Япония е достигнал стойност от 151 млн. долара, което пък е най-високото постигано ниво на взаимната търговия от 2008 година насам. Така предстоящата визита на Абе ще се използва за поощряване икономическите контакти между двете страни. През ноември 2017 година Япония и ЕС приключиха преговорите за споразумението за свободна търговия, което трябва да влезе в сила от 2019 година, а обиколката на Абе е потвърждение на тези договорки.   На 15 януари пък Борисов заминава за Азербайджан по покана на Алиев. Поводът е официалното откриване на директната самолетна самолетна линия София - Баку, която трябва да заработи още от следващия ден. Тя бе договорена още през октомври при визитата на президента Румен Радев в Баку. Двамата ще проведат и среща, на която ще се обсъждат теми от взаимен интерес като доставките на природен газ и проекта за хъба „Балкан“.", "date": "2018.01.05", "title": "Бойко Борисов се среща с Шиндзо Абе и Илхам Алиев"}
{"url": "http://epicenter.bg/article/V-noshtta-predi-Yordanovden--Vodata-zapochva-da-chuva-i-da-sbadva-zhelaniya-/144399/2/0", "text": "Следващите три дни са много специални в календара на българите и носят името \"Водици\".   Празникът води началото си от древни времена, още преди Христа, и е свързан с вярването на старите българи, че водата има силата да \"помни\".   Нашият народ смятал, че на границата между земния и отвъдния свят тече Реката на живота. Мястото, където душата се “измива” за последно, “съблича” тялото си и пречистена поема по Пътя към Бога си. Знаели са, че Водата пречиства, лекува и помни.   Любопитното е, че през последните десетилетия учени започнаха да изследват водата и доказаха чрез безспорни проучвания, че тя наистина има памет и променя структурата си, при това под влиянието дори на мисли и думи. Нещо, което българите са знаели още от древни времена      вечерта, когато в полунощ небето се разтваря и сам Бога застава на Портата и “изпълнява желание”. Това е Нощта на Мълчаната вода: Изнася се съд с чиста вода, която цяла нощ “мълчи” под звездите. И всеки, който иска “сбъдване” в полунощ, до тази вода изрича най-голямото си и силно желание. Според древните вярвания водата и Бога го чуват и го „сбъдват”!      1. Не задълбавайте отново в правилното и неправилното, а мислете! Наречете водата си, както ви е на сърце. Помнете, че е невъзможно човек, викащ радостта си, да сбърка името й!   2. Наричането на вода е Магия. Не бъркайте Магията с вълшебствата от приказките. Като всяко знание Магията изисква воля, осъзнаване и упоритост. Няма смисъл да наричате водата веднъж. Ако наистина желаете същинска промяна, трябва да продължите да правите обреда си седмица, месец ако трябва. На ума и душата са им нужни време, за да си чуят думите, да ги подредят, да отрежат излишното, да извадят ясната и проста истина, да я пресучат и да я отпратят към сбъдване!   3. Състоянието на Луната винаги има значение. Този път по Водици тя намалява. Съветвам ви да наричате само, ако искате да се отървете от нещо. За другото, изчакайте месечината да започне да се пълни. Разбира се, ако този съвет не ви е по сърце, можете да го пренебрегнете.   4. Християнското Богоявление и Водици са два различни обреда. Първото е религиозен обред, второто - следствие на вековна памет и вяра.    5. Можете да наричате вода многократно през годината. Винаги, когато усетите потреба и воля за това. Съобразявайте се единствено с месечината и свободната си воля.   6. Помнете, че наричането не е намисляне. Направете от думите и гласа си стрела, която да изстреляте в Светлото.   6-ти януари е Мъжки водици. Млади мъже се хвърлят в реката за здраве и “мъжка сила”, а малките момченца до една година се изкъпват в студена вода, за да станат мъже.   Хвърлянето на Кръста е много стар, предхристиянски обичай, който символизира връщането на Животворното начало на водата. За това на този ден водата лекува и заздравява и всеки иска да измие болест и грях с Живата вода.   7-ми януари е Женски водици. На този ден се къпят млади жени и малките момиченца до една година. Тъй като женската утроба носи Силата на сътворението, жените понасят котли с Жива вода от “къпаните” реки и ръсят с тях за здраве и Благоденствие. Жените са Водичарки, Совойници. В някои райони на този ден отново се гадае и предсказва за любов и зачеване.   На 7-ми януари свършват всички коледни празници и женското и мъжкото начало се обединяват от Водата и Сътворението. Започва сватбеният период. Източник: Woman.bg    ", "date": "2018.01.05", "title": "В нощта преди Йордановден: Водата започва да чува и да сбъдва желания  "}
{"url": "http://epicenter.bg/article/Vasil-Antonov-shte-e-chast-ot-balgarskata-delegatsiya-za-otkrivaneto-na-zhelyaznata-tsarkva-v-Istanbul/144400/2/0", "text": "Народният представител от „БСП за България” и заместник-председател на Комисията по вероизповеданията към 44-то Народно събрание Васил Антонов ще е част от българската делегация, която ще присъства на откриването на ремонтираната църква „Свети Стефан” в Истанбул, известна като Желязната църква. В официалната делегация, заедно с него, ще са патриарх Неофит, митрополитите Гавриил Ловчански, Наум Русенски и Киприан Старозагорски.   „   „Близо 7 години  продължи ремонтът на храма. В реставрацията са вложени около 16 млн. турски лири (приблизително 3.5 млн. евро), от които България е предоставила 1 млн. лири (малко над 200 000 евро), а останалите средства са от Истанбулската голяма община и община Фатих”, каза още Васил Антонов.  ", "date": "2018.01.05", "title": "Васил Антонов от БСП е част от българската делегация за откриването на Желязната църква в Истанбул"}
{"url": "http://epicenter.bg/article/Vav-Varna-zapochva-izdavaneto-na-abonamentni-karti-za-grazhdani-nad-65-godini/144402/2/98", "text": "От днес до 15-ти януари ще се издават абонаментни карти на граждани над 65 години, съобщават от „Градски транспорт“ ЕАД – Варна, съобщиха от местната власт.   Възможност да се възползват от преференциалните цени имат всички граждани, в това число и чужденци, с постоянен адрес на територията на Община Варна. Пътниците на 65 и 66 години имат право на карта само за една линия, а тези над 67 навършени могат да получат за две линии.   Абонаментните карти ще се издават срещу представяне на лична карта с актуална снимка. Заявка за издаване се изисква при първоначално издаване, дубликат, смяна на линия или пропуснат срок. Нужни са  също  настояща издадена карта (при изтичане на срока на валидност) и копие от пенсионно разпореждане.     1.Пункт „Централна станция“ (до у-ще „Димчо Дебелянов“) - без почивен ден от 08:00 до 17:00 часа, обедна почивка от 12:00 до 12:30 часа;   2. Пунктове „Младост“, „Север“  и  „Централна поща“ от 08:00 до 16:00 часа, обедна почивка от 12:00 до 12:30 часа, почивен ден - неделя;   3.Пункт „Владиславово“  от 08:00 до 16:00 часа, с обедна почивка от 12:00 до 12:30 часа, почивен ден  неделя;   4.Пункт „Аспарухово“  от 08:00 до 16:00 часа, с обедна почивка от 12:00 до 12:30 часа, почивен ден неделя;   5.Пунктове „Автогара“, „Галата“ и „Явор“  от 08:00 до 16:00 часа, с обедна почивка от 12:00 до 12:30 часа и  почивен ден неделя;   6. В Изчислителният център на бул. „Сливница“ - от 09:00 до 17:00 часа, с обедна почивка от 12:00 до 12:30 часа, с почивни дни събота и неделя;   7. Пункт „Почивка“ - на обръщача от 10:00 до 16:30 часа, с обедна почивка от 12:00 до 12:30 часа, почивни дни събота и неделя;   8. В кв. „Виница“ в сградата на кметството от 08:30 до 16:30 часа,  с обедна почивка от 12:00 до 12:30 часа почивни дни събота и неделя.", "date": "2018.01.05", "title": "Във Варна започва издаването на абонаментни карти за граждани над 65 години"}
{"url": "http://epicenter.bg/article/Simeonov-za-vtoriya-lift--Protestirat-nabedeni-ekolozi--koito-sa-na-hranilka-na-chuzhdi-darzhavi/144406/2/48", "text": "Набедени еколози, които са на хранилка на конкурентни курорти на чужди държави, протестират срещу изграждането на втори кабинков лифт в Банско. Това мнение изрази вицепремиерът Валери Симеонов пред телевизия \"България он еър\".   Вчера в 10 града у нас се проведоха поредни протести срещу предвиденото от правителството ново съоръжение в курортния град, но в същото време се състоя и контрапротест. Според Симеонов протестите на природозащитниците са платени от чужди държави, които имат интерес \"да се провокира непрекъснато оспорване на нови инвестиционни проекти в България\".   \"Протестите имат чисто икономическа причина. Те са финансирани с външни средства. Нямам доказателства, защото не съм заснел фактурите, а и такива плащания не се извършват в България\", коментира той.   Валери Симеонов добави, че в протестите съвсем не на място участват и политически партии. \"Колегите от \"Да, България\", ДСБ и БЗНС можеше да си спестят това участие - рано е още за избори. Такива не се задават, за да се започва кампания\", настоя той и поясни, че изброените политически формации се обозначават с протестите в защита на парк \"Пирин\".   \"Третата група са младите хора, които се увличат по лесно разбираеми и повърхностни лозунги\", каза още вицепремиерът за участващите в протести.  \", отсече Валери Симеонов и определи твърденията на природозащитниците като лъжливи и нелогични.   \"Не може да изтъкнеш аргумент \"заплатите в региона падат\", което не е истина. Какво печели концесионерът от втория лифт? Нищо! В момента хиляди ски туристи си плащат карта за лифт и чакат между час и половина и 3 часа. Когато се пусне вторият лифт, ще чакат час и половина, но цената ще бъде същата\", смята вицепремиерът.    Един от тримата лидери на \"Обединени патриоти\" заяви, че е имал сериозен разговор по темата с премиера Бойко Борисов, като двамата били с обща позиция за Банско и другите ски курорти у нас. Симеонов увери, че коалицията е стабилна. Ще има проблеми и занапред, въпросът е да се намира диалог, уточни той.   Вицепремиерът коментира и евентуалното приемане на Истанбулската конвенция, която разбуни духовете и разгневи Патриотите. \"Отговорно сме заели позиция, че в нея има капани  - определени членове, които няма как да приемем\", посочи Симеонов. По думите му един от тези капани е дефиницията за пол. Всички останали текстове са добри, най-вече срещу насилието над жени, смята той.   Валери Симеонов изрази увереност, че жестокото шесторно убийство в Нови Искър ще бъде разкрито. Припомняме, че в момента полицията издирва 56-годишния Росен Ангелов за кървавата баня в новогодишната нощ. \"Прекалено тежко е престъплението, прекалено много улики са оставени, доверявам се на полицията. В българското общество се насажда прекалено много паника и страх. Не трябва да се втренчваме прекалено много в негативните събития, защото ги има навсякъде\", коментира вицепремиерът.", "date": "2018.01.05", "title": "Симеонов за втория лифт: Протестират набедени еколози, които са на хранилка на чужди държави"}
{"url": "http://epicenter.bg/article/Andrey-Arnaudov/144409/2/0", "text": "Продуцентът Андрей Арнаудов изказа мнение относно горещата тема за построяване на втори лифт на Банско.    В пост в социалната мрежа бившият тв водещ измества казуса от екологична тематика към икономическа.    \" \", пише той.   , а 64% от допитаните посочват, че \"т.нар. еколози\" тенденциозно обслужват чужди интереси. Продуцентът задава и реторичният въпрос къде всъщност се крие проблемът в дадената ситуация.    \"Отговорът е в едни 58%, които вярват, че това облагодетелства само най-богатите. И някой си играе с тези, обусловени отнечестния преход, страхове....\"    \" \".  ", "date": "2018.01.05", "title": "Андрей Арнаудов гневен: Зеленото е новото червено, а т.нар. хард еколози са новите комунисти!"}
{"url": "http://epicenter.bg/article/Koy-ministar-podkrepi-Istanbulskata-konventsiya--Vizhte-stenogramata-ot-pravitelstvenoto-zasedanie-/144410/2/0", "text": "  Енигматичният трети пол от Истанбулската конвенция е обявен от вицепремиера за \"трети вид\". От стенограмата се разбира, че най-върлият защитник на конвенцията, за която министрите от Обединените патриоти натояват да бъде оттеглена, е правосъдната министърка Цецка Цачева.   Нейният аргумент - заради Европредседателството. Срещу нея скачат най-мощно Красимир Каракачанов и Валери Симеонов. Бойко Борисов не взема отношение, а и не става ясно накрая на обсъжданео на точката как е гласувал самият той. Стенографски запис! З А С Е Д А Н И Е на Министерския съвет  3 януари 2018 година Заседанието започна в 10,10 часа и бе ръководено от министър-председателя Бойко Борисов. БОЙКО БОРИСОВ: За много години на всички, живи и здрави!  Дневен ред на заседание на Министерския съвет. Точка 1 Проект на Решение за приемане на Националната програма за превенция и защита от домашно насилие за 2017-2018 г. БОЙКО БОРИСОВ: Каракачанов. КРАСИМИР КАРАКАЧАНОВ: За много години, господин премиер, уважаеми колеги! Имам предложение точка 1 и точка 6 от дневния ред, които са взаимно свързани, да отпаднат от днешния дневен ред докато се направи едно по-широко обществено обсъждане от гледна точка на съмненията, които поражда ратификацията на така наречената Истанбулска конвенция. Разбира се, тя касае правата на жените и равенството между половете, но в самата конвенция има заложени изрази и думи, които създават сериозно основание в обществото за съмнение, че те могат да бъдат използвани впоследствие като опит да се налагат нетрадиционни разбирания по отношение на половете, като трети пол, оттам да се претендира за еднополови бракове и т. н. – неща, които сериозно тревожат нашето общество. Защо казвам, че са свързани? Защото в самата Национална програма за превенция и защита от домашно насилие, в още в Раздел І „Институционални и организационни мерки“, се казва, че трябва ратифициране на Конвенцията на Съвета на Европа, така наречената Истанбулска конвенция. Оттам нататък има неща, които, според мен, трябва да бъдат терминологично изяснени, за да не будят съмнение в обществото, като примерно в Раздел ІІ: „Ранна превенция на насилието, основано на пола, в т. ч. и домашното насилие чрез джендър обучения на деца в предучилищна възраст“. Има още неща: „Национална програма на Министерството на образованието и науката и въвеждане на джендър проблематиката в програмите и предметите за обучение“. В Раздел ІІІ: „Повишаване на квалификацията на учителите в предучилищните групи в детските градини и училищата за въвеждане на джендър тематиката в обучението на деца в ранна възраст“ и т. н. и т. н. Много добре знам какво означава джендър, но ако помните, навремето имаше една конвенция за националните малцинства, която една немалка група държави отказаха да я приемат и ратифицират. Ние тогава, въпреки обясненията, които дадохме, че това ще доведе, въпреки, че нашата Конституция ясно гарантира индивидуалните човешки права и не говори за колективни малцинствени права, приемането на тази конвенция за малцинствата през 1999 година, въпреки нашите предупреждения тогава беше приета без интерпретираща декларация, беше ратифицирана от парламента и както виждате вече колко години – 17-18 години, на тази основа ни се тропосват всякакви претенции, съдебни дела и т. н.   Ако ние приемем тази програма без да изчистим терминологията, аз предлагам просто да се преработят тези терминологични проблеми, тоест – тези термини, които създават проблеми в обществото, тогава да я приемем, а самата конвенция да бъде по-широко обществено обсъдена – Истанбулската конвенция, и ако е необходимо, за да има спокойствие в обществото, ако е толкова важна, макар че 11 държави европейски не са я приели и ратифицирали – страни членки на Европейския съюз, да се приеме с интерпретираща декларация, в която се гарантира, че полът е биологична категория, а не е въпрос на измишльотина или някой може да измисли още 12-13 пола, каквито практики има в някои държави и в Европейския съюз и извън него. Това ми е предложението. БОЙКО БОРИСОВ: Цачева. ЦЕЦКА ЦАЧЕВА: Уважаеми господин министър-председател, уважаеми господа заместник министър-председатели, дами, уважаеми колеги, противопоставям се на това предложение за оттегляне на точка 1 и 6, точка 6 е предложението за приемане на проекта на закон за ратифициране с последващо одобрение от Парламента. Предлагам, обаче, за да отпаднат съмненията, които бяха изказани, първо точка 6 да разгледаме, да се опитам да отговоря на притесненията на колегите и след това се приеме планът. Несъстоятелни са опасенията, които имат. Самият Европейски съюз подписа конвенцията през юни месец 2017 година. Всичките държави членки са подписали, 17 от тях са я ратифицирали. Не е вярно твърдението, че 11 отказват. По тази логика, след като до днешното заседание не е било внесено за разглеждане, някой би се позовал отвън, че и България отказва да ратифицира, но това не е вярно. Вчера има поздравително писмо от господин Тимерманс за това, че заместник-министърът е участвала в дискусия. Заявили сме ангажиментите още с подписването през 2016 година към Истанбулската конвенция и трябва да извървим стъпките напред. Категорично няма да се променя Конституцията, категорично няма да се въвеждат различни бракове, освен тези между мъж и жена, така както е предвидено в Конституцията. Освен това, ползваме правото си, предвидено в самата конвенция, да предложим ратификация с редица резерви там, където текстовете не съответстват на нашето законодателство. Няма място за притеснения по този въпрос. БОЙКО БОРИСОВ: Симеонов. ВАЛЕРИ СИМЕОНОВ: Аз не възразявам да се промени дневният ред, ако колегите го приемат и Вие, господин министър-председател. Лично аз изцяло поддържам позицията на моя колега и партньор господин Каракачанов, още повече, че ако Вие, госпожо Цачева, твърдите, че няма опасност, за мен има пък, точно обратното – много голяма опасност и не толкова от това дали ще има бракове от третия вид или от втория вид, и аз вече не знам как да ги нарека, малко се обърквам с терминологията, но по-скоро ме притеснява допускането на възможност за въвеждане в образованието на такива панели, текстове, които да разясняват на децата, че те не са той и тя, а са то. Това съм го видял в други държави, не ми се ще да го виждам в България. Така че мисля, че сериозният риск е прекаленото коментиране, обсъждане и въвеждане в образованието на този въпрос. България все пак е държава с традиции, слава Богу, имаме още традиции в тази област и не мисля, че трябва ние да бъдем причината те да бъдат променяни и да се даде някаква друга посока, най-малкото защото това няма да се приеме от обществеността и от българския народ. БОЙКО БОРИСОВ: Захариева. ЕКАТЕРИНА ЗАХАРИЕВА: Уважаеми господин премиер, уважаеми колеги, аз също подкрепям предложението на госпожа Цачева – нека да дадем възможност да се докладва и да обсъдим проекта на решение, с което се предлага ратифициране на конвенцията. За съжаление, според мен се създава погрешно впечатление – конвенцията е за защита от домашното насилие и текстовете в нея за обучение от най-ранна детска възраст предвиждат точно създаване на толерантност между мъже и жени, разчупване на стереотипи в част от държавите, че жената може да бъде подлагана на домашно насилие и това да се приема за нормално. Там няма никакъв текст нито за признаване и задължения на държавите, които ще я ратифицират да признаят еднополови бракове, нито текстове, които противоречат на нашата Конституция.   Всъщност, точно за това отне почти година от подписването да се предложи за ратификация, за да се направи анализ дали част от текстовете на конвенцията противоречат на нашата Конституцията, защото такова е изискването. Ако противоречат, първо трябваше да изменим Конституцията, след което да я ратифицираме. Много често все още, за съжаление, сме свидетели, че в България има такива стереотипи на случаи за домашно насилие, които години наред продължават и понякога водят до фатален край. Всъщност, текстовете на конвенцията въвеждат задължение на държавата да се грижи за жертвите на домашно насилие, като, ако това може би ви притеснява, мен лично не – се дава възможност на това, че и мъжът може да бъде жертва на домашно насилие, тоест – грижа за жертвите. Затова предлагам наистина да обсъдим конвенцията, за да можем с госпожа Цачева да отговорим на аргументите, аргумент по аргумент, защо това е погрешно възприятие за конвенцията. БОЙКО БОРИСОВ: Поне аз това, което съм прочел и съм информиран от министър Цачева е, че конвенцията касае равенството между мъжа и жената. Каракачанов. КРАСИМИР КАРАКАЧАНОВ: Господин премиер, Конвенцията няма задължителен характер. Така ни обясняваха и 99-та година за Конвенцията за малцинствата, но тя на практика има. Ако ти я ратифицираш без забележки или без интерпретираща декларация, означава, че всички текстове вътре ти ги приемаш. В текстовете в Истанбулската конвенция има някои термини, има и положения, които, гарантирам Ви отсега, ще дадат възможност във времето всевъзможни организации, защитаващи тези различни хора, да претендират, да съдят държавата и да я осъждат. Само ще спомена организациите, които са участвали в общественото обсъждане на различни етапи от работата на създадената към Министерството на правосъдието на Междуведомствена работна група за въвеждане в българското законодателство на принципите и изискванията на Истанбулската конвенция: Фондация „Анимус“ (не знам какво означава), Фондация „Джендър алтернативи“, Българският хелзинкски комитет, Сдружение „Център НПО“ в Разград (не знам какво е), Фондация „Български център за джендър изследвания“, другите са безобидни и има една девета Младежка „ЛГБТ организация в действие“. Извинявайте, това най-малкото поражда съмнения, защото тези хора одобряват подобно нещо. И затова има държави, които категорично отказват да я приемат: Словакия, Унгария, нищо, че са подписали в началото, Хърватия, Чешка република, Гърция, Унгария, Ирландия, Литва, Латвия, Естония, Люксембург, Словашката република и Обединеното кралство. Защо се налага точно на 3 януари да го правим това? Аз съм съгласен с програмата, която е направена от Министерството на вътрешните работи, просто трябва да сменим терминологията и да прецизираме някои от текстовете и тя касае действително темите с насилието. Не съм съгласен, че на нас едва ли не ни трябва някаква нова конвенция, която да гарантира равенство между половете. Равенството между половете е гарантирано с Конституцията на Република България, в която се казва, че не се прави разлика по отношение на правата на гражданите на база на пол, етнически произход, религиозна принадлежност, образование и т. н. Добре, да предположим, че има проблеми със семейното насилие – да, има в някои общности и това е факт, бият жените, а някъде и жените бият мъжете. Съгласен съм, но ако ние искаме да изчистим проблема с една конвенция, набързо приета, без широко обществено обсъждане, може би ще отворим врата за нови претенции с перспектива и няма да решим проблемите. Това е въпрос на национално законодателство. Ако обаче изработим и бележките, и интерпретираща декларация при ратификацията на Конвенцията, ние ще вържем попа, за да е мирно селото, както се казва. И точно от тази гледна точка моето предложение беше – няма смисъл да го правим по един или друг начин, да бързаме Министерският съвет да гласува еди колко си на трима, четирима против, няма смисъл. Дайте да го обмислим, една-две седмици не е фатално. Единадесет държави са, не сме ние последната. Да се направи широко обществено обсъждане. Между другото, господин премиер, може би и останалите колеги, и аз сме получили едно писмо от 30 организации, а не от девет. ЦЕЦКА ЦАЧЕВА: Ако ми позволите, господин премиер, списъкът на държавите, на които се позовава господин Каракачанов, е некоректен. Ратифицирали: Австрия, Белгия, Германия, Дания, Естония…   КРАСИМИР КАРАКАЧАНОВ: Казах кои не са. ЦЕЦКА ЦАЧЕВА: …Финландия, Франция, Италия, Кипър, Малта, Нидерландия, Полша, Португалия, Румъния, Словения, Испания и Швеция, като Естония и Румъния, както и ние, я ратифицират и предложението е с резерви. Изрично в проекта на закон, аз се надявам коментаторите да са прочели самата конвенция и проекта на закон, който предлагаме, за да се види, че текстовете, които са несъвместими с нашето законодателство, ние предлагаме с резерви да бъдат ратифицирани. Тоест, те да не действат по отношение на България. Освен това, Европейският съюз подписа като цяло Конвенцията през юни месец 2017 година. Няма да бъде добър знак държава, председателстваща Съвета на Европейския съюз в момента, да отлагаме, тъй като вече е извървян пътят на общественото обсъждане. Финалният заключителен акт беше в Съвета по прилагане на актуализираната стратегия. И пак подчертавам – единодушно през декември месец е подкрепена, като там коректно са дискутирани притесненията член по член. Имам възможност да дам яснота на възраженията така, както са направени от господин Каракачанов и господин Нено Димов в процедурата по междуведомствено съгласуване. Приели сме корекция от страна на министъра на финансите, от вицепремиера по правосъдната реформа и министър на външните работи. Огледано е, съобразено е и нищо повече няма да се получи от едно ново обществено обсъждане. На мен не ми е ясно под каква форма и как трябва да бъде направено, и ако отложим какво ще се случи в рамките на няколко седмици? Защото дебатът върви от няколко години. Той предхождаше подписването на самата Конвенция, това го направихме, припомням, по времето на Председателството на България на Комитета на министрите на Съвета на Европа през 2016 година, беше широко аплодирана тази наша крачка. Категорично не е вярно, че останалите 11 държави я отхвърлят. Просто те са в процедура за ратификация. Няма пречки да я внесем в Народното събрание и там да се проведе широкият й дебат и обсъждане. Там ще си защитим позициите. Но всяко едно възражение много внимателно е преценено от екипа на министерството и имаме готовност да поясним за какво става дума. Но несъстоятелни са твърденията, че, виждате ли, който мине ще му даваме статут на бежанец, само защото ще се позове на трети пол. Няма такова нещо. Категорично не е вярно, категорично не е вярно. Спекулативно се поднася такова тълкуване. БОЙКО БОРИСОВ: Добре, дайте да гласуваме точката с направените забележки от Валери Симеонов – да се махнат чуждиците, и от Каракачанов, да се изчистят и ясно да се произнесат. Говорим за първа точка. Кои са „против“?Против са: Красимир Каракачанов, Емил Караниколов, Нено Димов, Кирил Ананиев, Ивайло Московски, Валери Симеонов. Приемаме първа точка с направените забележки. Точка 2. Проект на Постановление за одобряване на вътрешнокомпенсирани промени на утвърдените разходи по области на политики/бюджетни програми по бюджета на Министерството на правосъдието за 2017 г. ЦЕЦКА ЦАЧЕВА: Оттеглям точка 2, тъй като Законът за публичните финанси, изпълнението, респективно промените в бюджета, казва, че това може да се направи до 31.12.2017 година. БОЙКО БОРИСОВ: Оттегляме точка 2. Точка 3. Проект на Решение за безвъзмездно предоставяне за управление на част от имот – публична държавна собственост, на Министерството на правосъдието за нуждите на Областна служба „Изпълнение на наказанията“ – Благоевград БОЙКО БОРИСОВ: Приема се. Точка 4. Проект на Решение за безвъзмездно предоставяне за управление на имот – публична държавна собственост, на Професионална гимназия по облекло и дизайн „Евридика“ – Кърджали БОЙКО БОРИСОВ: Приема се. Точка 5. Проект на Решение за безвъзмездно предоставяне за управление на имот – публична държавна собственост, на Българския институт по метрология БОЙКО БОРИСОВ: Приема се.  Точка 6. Проект на Решение за предложение до Народното събрание за ратифициране на Конвенцията на Съвета на Европа за превенция и борба с насилието над жени и домашното насилие, подписана на 24 април 2016 г. БОЙКО БОРИСОВ: Който е съгласен, тъй като я дискутирахме, и който е против, моля да вдигне ръка. Които са против да вдигнат ръка. Красимир Каракачанов, Емил Караниколов, Красимир Вълчев, Нено Димов, Кирил Ананиев, Ивайло Московски, Владислав Горанов и Валери Симеонов – осем. Да вдигнат ръка тези, които са „за“, гласуват само министрите – 11.  Приемаме точка 6 с направените забележки от Симеонов и Каракачанов за изчистване на интерпретиращите възможности и най-вече по чуждиците. Приемаме точка 6. Точка 7. Проект на Решение за одобряване проект на Меморандум за разбирателство между правителството на Република България и „Биовет“ АД за изпълнение на приоритетен инвестиционен проект „Завод за производство на фармацевтични продукти и фуражни добавки“ – Пещера, и за създаване на Междуведомствена работна група за осигуряване на институционална подкрепа при изпълнение на приоритетния инвестиционен проект „Завод за производство на фармацевтични продукти и фуражни добавки“ – Пещера БОЙКО БОРИСОВ: Караниколов! ЕМИЛ КАРАНИКОЛОВ: Това решение дава възможност да се сключи меморандум за разбирателство между правителството и „Биовет“ за реализиране на нова инвестиция за около 300 милиона лева за разширяване на производството, като се очаква и още около100 души да започнат работа. Очакваме да се случи до 2020 г. БОЙКО БОРИСОВ: Приема се точка 7. Точка 8. Проект на Решение за одобряване на резултатите и утвърждаване на протокола от Седмата сесия на Българо-беларуската междуправителствена комисия за търговско-икономическо и научно-техническо сътрудничество, проведена от 8 до 10 ноември 2017 г. в Минск БОЙКО БОРИСОВ: Приема се точка 8. Точка 9. Доклад за одобряване на резултатите на резултатите от участието на Република България в 3581-ото заседание на Съвета на Европейския съюз по транспорт, телекомуникации и енергетика, формати „Телекомуникации“ и „Транспорт“, проведено на 4 и 5 декември 2017 г. в Брюксел. БОЙКО БОРИСОВ: Приема се точка 9. Точка 10. Проект на Постановление за изменение и допълнение на Наредбата за реда и начина за набирането, разходването, отчитането и контрола на средствата на Фонд „Сигурност на електроенергийната система“, приета с Постановление №346 на Министерския съвет от 2015 г. БОЙКО БОРИСОВ: Приема се точка 10. Точка 11. Доклад за одобряване проект на Споразумение между Министерския съвет на Република България и Българската академия на науките БОЙКО БОРИСОВ: Вълчев! КРАСИМИР ВЪЛЧЕВ: Уважаеми господин премиер, уважаеми колеги, предлагам да се приеме решението с цел да се одобри проекта на споразумение между Министерския съвет и Българската академия на науките, чието съдържание беше договорено на срещата. Ръководството на Българската академия на науките поставя редица въпроси, свързани с развитието на науката в България, включително и обсъждане на принципите на финансирането на Българска академия на науките. В проекта на споразумението е заложено да се работи съвместно за изпълнението на задачите, свързани с обвързване на финансирането с конкретни обществено значими секторни и институционални задачи. Като първа стъпка в този процес е необходимо да се приеме и постановление за предоставяне на допълнителни средства по бюджета на Българската академия на науките, което е следваща точка в дневния ред. Тези допълнителни средства ще се разпределят между звената на Българската академия на науките въз основа на оценка на научната им дейност и резултатите от нея, съгласувано с министъра на образованието и науките. БОЙКО БОРИСОВ: Приема се точка 11. Точка 12. Проект на Постановление за одобряване на допълнителен трансфер за Българската академия на науките за 2018 г. БОЙКО БОРИСОВ: Вълчев!   КРАСИМИР ВЪЛЧЕВ: Това е, което вече представих, то е продължение на предишната точка. Проектът предвижда предоставянето на допълнителни 15 милиона по бюджета на Българската академия на науките в съответствие на с договореностите. БОЙКО БОРИСОВ: Ревалски! ЮЛИАН РЕВАЛСКИ: Уважаеми господин премиер, уважаеми госпожи и господа министри и заместник-министри, това решение, ако го приемете, идва в един много важен момент за нас, който е свързан със запазването на научния потенциал в Българската академия на науките, така че ще бъде една изключително важна и живителна глътка въздух за финансирането на Българската академия на науките след редица години на бих казал недофинансиране. Това е първото, което исках да кажа. Второто е, че, разбира се, ние подкрепяме напълно изискванията на Министерството на финансите и на Министерството на образованието и науката, че тези средства ще се разпределят във връзка с постигнатите резултати от научните звена на Българската академия на науките през тази година по критерии, които ще бъдат съгласувани с двете министерства. Третото нещо, което бих искал да подчертая е, че Колегията в Българската академия на науките приема с изключително задоволство диалога, който се получи между Вас, господин премиер, и Вашия екип и представителите на Общото събрание. Смятат това за най-важното постижение, което е във връзка с този въпрос, който беше обсъждан. Както, разбира се, и това, което се прие вече. В предишната точка са заложени доста неща, които са свързани като цяло с научната колегия в България, тоест ние дискутирахме въпроси с Вас и с Вашите колеги, които касаят цялостното развитие на науката в България и в частност на Българската академия на науките, където е съсредоточена една голяма част от научния потенциал. С две думи, ако мога да кажа, това ще бъде много добре за нас в един действително критичен момент по отношение на човешкия потенциал в Българската академия на науките. БОЙКО БОРИСОВ: Моля, благодари на събранието за това, че повярваха на думата, която им дадохме тогава. Мисля, че уважението и зачитането и това да си държиш на думата е важно и за едните, и за другите. Така че, благодари от наше име. Тези допълнителни 15 милиона не изключват още възможности, които отделно има по проектите, по които разчитаме да работите изключително много, защото една държава с малко население може да покаже в света… А на практика имаме големи заложби в това отношение, защото, виждате, децата ни, които участват на олимпиади по математика, физика, биология винаги се връщат със златни медали. Това, от една страна, показва, че качеството на образованието, когато правилно се развива, дава резултати. Но целта е с всяко едно от министерствата по теми, които са ни важни, да се сключат договори между институтите, това е също допълнително заплащане за институтите на БАН. И иновациите, новостите, това, което всички очакваме, както се казва – и идеите струват пари, за да можем да направим така, че научният потенциал да се превърне в икономически резултати, които да дават повече пари в хазната или за самите хора, които участват в проектите, което означава и по-високи доходи. В тези три направления трябва да се съсредоточите и да действате. Надявам се да продължите и през новата година да идвате на заседанията на Министерския съвет и да обсъждаме теми, които са предложени и от вас, които смятате за важни, за да можем да ги придвижим. Вълчев! КРАСИМИР ВЪЛЧЕВ: В допълнение. Пратил съм писмо до всички министри във връзка с това, което казахте, мисля, че срокът беше 15 януари, да предложат министерствата дейности, задачи, в които Българската академия на науките би била полезна и би могло да й се възложи не само с договори, но и с национални програми, които в момента разработваме. Молбата ми към всички колеги е да идентифицират такива. Имаме съгласие от страна на Общото събрание на Академията, че голяма част от тяхната дейност трябва да бъде в услуга на такива важни институционални и обществени задачи. БОЙКО БОРИСОВ: Разбира се. И Академията е държавата, и ние сме държавата, и хората са държавата. Това си е нашата държава, в която максимум трябва да уплътним всички възможности, всеки да допринесе, за да има накрая по-високи доходи за хората. Доходите не идват с приказки, те идват с работа, проекти, иновации, пари прим, както би казал някой марксист. Приема се точка 12. Точка 13. Проект на Решение за предложение до Народното събрание за ратифициране на Конвенция №131 на Международната организация на труда относно определяне на минималната работна заплата, приета на 22 юни 1970 г. в Женева БОЙКО БОРИСОВ: Приема се точка 13.", "date": "2018.01.05", "title": "Кой министър подкрепи Истанбулската конвенция? Вижте стенограмата от правителственото заседание!"}
{"url": "http://epicenter.bg/article/Demi-Mur-izliza-s-30-godini-po-mlad-tiyn-idol/144414/10/0", "text": "Популярната холивудска актриса, 55-годишната Деми Мур поддържа връзка с музикант с 30 години по-млад от нея, съобщава Контактмюзик.   Бившата съпруга на Брус Уилис е в близки отношения с 25-годишния Ник Джонас от известната група \"Джонас брадърс\". Той е най-младият мъж сред романтичните завоевания на Деми, но се оказва един от най-зрелите, доверяват близки на актрисата.  Преди шест години Мур се раздели с актьора Ащън Къчър. След това тя имаше любовни връзки с Вито Шнабел и ресторантьора Хари Мортън. Сред любовните завоевания на Ник Джонас фигурират актрисата Кейт Хъдсън и австралийската певица Делта Гудрем. Деми Мур е имала досега три брака - с Фреди Мур, Брус Уилис и Аштън Къчър, припомня БТА.   Източник: Дир.бг", "date": "2018.01.05", "title": "Деми Мур излиза с 30-години по-млад тийн идол"}
{"url": "http://epicenter.bg/article/Melaniya-i-Tramp-ne-se-vizhdali-s-mesetsi--toy-ya-priemal-za--quot-zhena-trofey-quot-/144416/10/0", "text": "В извадки от книгата на Майкъл Улф \"Огън и ярост\" се твърди, че Тръмп и жена му прекарвали много малко време заедно и често тя въобще не знаела къде е, преди да стане президент. Новата книга за Доналд Тръмп разкрива някои подробности около \"объркващия\" брак на президента и Мелания. Двойката прекарвала месеци без изобщо да се вижда, дори когато са били в един и същи момент в Тръмп Тауър. \"Бракът на Доналд Тръмп е объркващ за почти всички около него - или беше, особено за тези без частни самолети и много къщи\", пише Улф. Книгата твърди, че Мелания не знае много за бизнес империята на съпруга си и не се интересува. Тръмп, който е бил женен два пъти преди това, често показвал Мелания като \"жена трофей\". Освен това той тотално отсъствал от живота на 12-годишя си син Барън. Мелания била притеснена, че ставайки президент съпругът ѝ ще разруши уютния живот, който си била изградила, посветен основно на отглеждането на Барън. Тръмп бързо заклейми книгата като \"пълна с лъжи, интерпретации и източници, които не съществуват\". Според книгата Мелания била видимо разстроена в изборната нощ, а Тръмп изглеждал като призрак. Идеята била Тръмп да спечели от загубата на изборите. Това щяло да работи много добре за имиджа на магната, както и щяло да направи дъщеря му Иванка и зет му Джаред Къшнър световни знаменитости. \"Мелания, която беше сигурна, че съпругът ѝ няма  да стане президент, щеше да се върне към незабележимото си съществуване\", казва Улф. ", "date": "2018.01.05", "title": "Мелания и Тръмп не се виждали с месеци, той я приемал за \"жена трофей\""}
{"url": "http://epicenter.bg/article/Luna-se-pohvali--Sas-sina-na-nay-bogatiya-balgarin-sam--podari-mi-porshe--/144440/10/100", "text": "Луна се е гаджосала със сина на най-богатия българин, твърди сама та певица, но не желае да разкрие самоличността му, съобщи \"България днес\".   \"Сами се сетете кой е\", подаде загадка към всички тя, но разкри, че тайнственото й гадже и изпраща всеки ден сутрин и вечер букети бели рози. Цветът е такъв за да пасва на бялото обзавеждане на хотелската стая, където Луна се измести, за да бъде известно време на спокойствие. Това се наложи след денонощна обсада на дома й от фенове и ТВ екипи, след като излезе от ВИП Брадър.   \"Лошото е, че половинката ми е по доверчив и наивен от мен, но това се дължи на неговата неопитност в сравнение с моите епични битки към президентсвото\", споделя Луна пред изданието.   Тя призна, че за ЧНГ той я дарил с бяло порше, а на волана има гравиран надпис \"Луна президент\". Тя получила от изгората си и зимна градина с бели рози плюс градинар да се грижи за нея, а от хотела й осигурили шофьор за поршето с фуражка и бели ръкавици. ", "date": "2018.01.05", "title": "Луна се похвали: Със сина на най-богатия българин съм, подари ми порше! "}
{"url": "http://epicenter.bg/article/Prodavat-kompaniyata-na-produtsenta-Harvi-Uaynstiyn/144452/10/0", "text": "Прочутата кинокомпания на американския продуцент Харви Уайнстийн може скоро да бъде продадена за 500 млн. долара, пише в. „Уолстойт джърнъл”, цитиран от БГНЕС.    Около половината от сумата ще отиде за покриване на задължения на Weinstein Co, пише вестникът, позовавайки се на осведомени източници.  Според източниците, при такава цена, след като бъдат изплатени парите за поддържане на компанията и платени разходите по съдебни спорове, за сегашните собственици на компанията няма да остане почти нищо.  По-рано ръководството на компанията обяви готовност да я продаде. До 22 декември бяха получени около 20 оферти от потенциални купувачи.  В момента ръководството е избрало 6 най-изгодни предложения, сред които са тези на предприемача Контрерас-Суит, компанията Killer Content, студио Lions Gate Entertainment и инвестиционните фирми Vine Alternative Investments и Shamrock Capital Investments.    Някои потенциални купувачи изразиха заинтересуваност само от част от имуществото на Weinstein Co – например от телевизионната компания, която снима известно шоу, от нейната библиотека на независимото кино.  От покупката на отделни активи са заинтересувани компаниите Viacom, Sony Pictures Entertainment и Metro-Goldwyn-Mayer, които не са били включени в краткия списък на предпочитаните купувачи.    През октомври множество актриси, сред които Анджелина Джоли и Гуинет Полтроу, обвиниха продуцента Харви Уайнстийн в сексуални злоупотреби, след което той беше уволнен от основаната от него компания и изключен от редица професионални организации. ", "date": "2018.01.05", "title": "Продават компанията на продуцента Харви Уайнстийн"}
{"url": "http://epicenter.bg/article/Bridzhit-Makron-i-Emine-Erdogan-zalozhiha-na-kostyumi-s-pantalon-v-Parizh--Snimki-/144453/10/84", "text": " за среща с френския си колега  Двамата ще обсъдят редица актуални въпроси, сред които напрежението в Йерусалим и сътрудничество в областта на отбраната.   , която бе официално посрещната от първата дама на Франция  . Двете позираха за общи снимки на входа на Елисейския дворец.   Вярна на себе си, съпругата на турския президент бе избрала  , освежен от дантелена жилетка. Бриджит Макрон пък се появи в костюм с черен панталон. Все още не е ясно каква ще бъде програмата на двете дами. Междувременно по повод визитата на Ердоган  . В митинга се включиха членове на „Репортери без граници“ и феминистки.", "date": "2018.01.05", "title": "Бриджит Макрон и Емине Ердоган заложиха на елегантни костюми в Париж (Снимки)"}
{"url": "http://epicenter.bg/article/Vitsekantslerat-na-Avstriya-predlaga-migrantite-da-badat-nastanyavani-v-kazarmi/144405/7/0", "text": "Вицеканцлерът на Австрия Хайнц-Кристиан Щрахе предложи хората, искащи убежище в страната да бъдат настанявани в казарми, а тяхното движение да бъде ограничавано с вечерен час, предава EUOBserver.  „Необходим е ред, докато има открита процедура за предоставяне на убежище“, заяви Щрахе, който е и председател на крайнодясната австрийска „Партия на свободата“. Старшият коалиционен партньор в австрийското правителство - Народната партия на канцлера Себастиан Курц все още не е дала коментар по предложението.    ", "date": "2018.01.05", "title": "Вицеканцлерът на Австрия предлага мигрантите да бъдат настанявани в казарми"}
{"url": "http://epicenter.bg/article/Makedoniya-ratifitsira-dogovora-s-Makedoniya-na-15-yanuari/144425/7/51", "text": "Договорът за приятелство и добросъседство между Република Македония и България, който бе подписан от двамата премиери - Зоран Заев и Бойко Борисов на 1 август миналата година, ще бъде ратифициран на 15 януари.   Ратификацията на договора е сред основните точки в дневния ред на Парламента в Скопие за тази дата. В края на миналата година той бе одобрен от парламентарните комисии, съобщи БНТ.   На 15-ти януари пред депутатите от парламентарната комисия по европейските въпроси в македонското Народно събрание българското посолство в Скопие ще представи приоритетите на българското председателство на Европейския съюз.", "date": "2018.01.05", "title": "Македония ратифицира договора с България на 15 януари"}
{"url": "http://epicenter.bg/article/Kongresmeni-se-konsultirali-s-psihiatar-za-sastoyanieto-na-Tramp-/144444/7/0", "text": "Десетина американски конгресмени, повечето от които демократи, са разговаряли през декември с професор по психиатрия за психичното здраве на президента Доналд Тръмп, предаде Си Ен Ен, като цитира консултантката Банди Лий.   Тя била потърсена за мнение, а към групата се присъединил и сенатор от Републиканската партия. \"Конгресмените казаха, че се притесняват от опасността, която представлява президентът, от опасността, която представлява за страната неговата психическа нестабилност\", разказва Банди Лий пред Си Ен Ен.   Тя е преподавател в университета в Йейл и преди време публикува книга, озаглавена \"Опасният случай на Доналд Тръмп\" - есета на психиатърката, в които прави анализ на американския президент. В Камарата на представителите в Конгреса 57 конгресмени демократи подготвиха проект на закон за създаването на специална парламентарна комисия за \"президентската неспособност\", за да \"установи дали президентът е физически или психически неспособен да изпълнява функциите си\". Говорителката на Белия дом Сара Сандърс разкритикува \"срамните и смешни\" думи на Банди Лий. \"Ако той (Тръмп) беше негоден за президентската длъжност, той нямаше да е най-вероятно на поста, който заема сега и нямаше да победи най-добрата група кандидати, която Републиканската партия е излъчвала някога\", каза тя, визирайки първичните избори през 2016 г. Поставянето на диагноза на пациент, без да е имало консултация с него, противоречи на правилата на Американската психиатрична асоциация, която призовава членовете си да се въздържат да дават професионално мнение за психическото състояние, на човек, когото не са оценили лично.", "date": "2018.01.05", "title": "Конгресмени се консултирали с психиатър за състоянието на Тръмп "}
{"url": "http://epicenter.bg/article/Turtsiya-prekratyava-dvustrannite-sporazumeniya-sas-SASht-zaradi-osaden-banker/144449/7/51", "text": "Турският президент Реджеп Тайип Ердоган предупреди днес, че двустранните юридически споразумения със САЩ губят валидността си и остро нападна Вашингтон по повод осъждането на турски банкер, предаде агенция „Ройтерс”.   Жури в американски федерален съд осъди в сряда бившия заместник-директор на турската държавна банка „Халкбанк” Мехмет Хакан Атила по обвинения, че е помогнал на Иран да заобиколи американските санкции. Ердоган определя делото като политическа атака срещу неговото правителство.   \"Ако това е разбирането на САЩ за правосъдие, тогава светът е обречен\", заяви Ердоган на пресконференция преди да отпътува на посещение във Франция.   \"Съединените щати ще трябва да ни извинят, но законите в нашите двустранни контакти и двустранните споразумения между нас губят своята валидност. Аз съм натъжен от това, но така ще бъде оттук нататък\", посочи турският президент.   Министерството на външните работи на Турция критикува вчера осъждането на турския банкер като безпрецедентна намеса във вътрешните работи.", "date": "2018.01.05", "title": "Турция прекратява двустранните споразумения със САЩ заради осъден банкер"}
{"url": "http://epicenter.bg/article/Gruziya-osadi-Saakashvili-na-tri-godini-zatvor/144454/7/0", "text": "Съд в грузинската столица Тбилиси осъди задочно бившия президент Михаил Саакашвили на три години затвор за \"злоупотреба със служебно положение\", предаде Асошиейтед прес.   Той бе признат за виновен, че през 2008 г. е помилвал 4-ма офицери от полицията, осъдени за убийството на банкера Сандро Гиргвлиани. Така той е пренебрегнал държавната комисия по помилванията.    Според разследването по \"делото Гиргвлиани\", Саакашвили, тогавашният вътрешен министър Вано Мерабишвили и още редица други длъжностни лица \"са прикрили престъпление, извършили са фалшификация на резултатите от следствието, прикрили са участието в престъплението на високопоставени лица и са им помогнали да избегнат отговорност\", уточняват БТА и ТАСС, цитирайки обвинителния акт.    Саакашвили напусна Грузия през 2013 г. няколко дни преди да изтече срокът на пълномощията му. После той живя в САЩ и в Украйна. През май 2015 г. той получи украинско гражданство, а през декември същата година грузинското гражданство му бе отнето. Украинският президент Петро Порошенко го назначи за губернатор на Одеса, но след остри обвинения срещу държавния глава в корупция Саакашвили бе уволнен миналата година и по-късно бе лишен от украинско гражданство, докато бе в чужбина. Той обаче се върна в Украйна през септември 2017 г. и поведе големи протестни акции срещу правителството.    Сегашните власти в Грузия преди време поискаха от Украйна Саакашвили, срещу когото са повдигнати и други обвинения в родната му страна, да бъде екстрадиран, но Киев отказа.  Самият Саакашвили, който в момента е в Украйна, реагира веднага на днешната присъда, като писа във Фейсбук, че тя е \"напълно незаконна и противоречи на всички международни, национални норми и на здравия смисъл\". \"Да съдиш президента за това, че е използвал правото си да помилва, което не може да бъде ограничено по никакъв начин, говори за изцяло политическия характер на това съдебно дело\", посочи той.", "date": "2018.01.05", "title": "Грузия осъди Саакашвили на три години затвор"}
{"url": "http://epicenter.bg/article/Arkticheskite-studove-ubiha-17-dushi-v-SASht/144457/7/96", "text": "Незапомнени арктически студове сковаха огромни части от Съединените щати. Нежните бури отнеха живота на 17 души в САЩ. „Циклонът зимна бомба” както го наричат тук, удари първо районите на Средния запад, където само за последните дни температурите в щата Минесота паднаха до – минус 36 градуса, а край Чикаго до минус 25 градуса, но се усещаха като минус 31 градуса. Няма данни наши сънародници да са пострадали”, разказва пред БТВ българинът Симеон Гаспаров.   „Циклонът бомба” се разви бързо и над Източното крайбрежие на САЩ, като удари Ню Йорк, Бостън, Вирджиния. Край водите на щата Масачузетс бяха открити телата на замръзнали акули, а във Флорида поразени от студа игуани падат от дърветата.   Обилни снеговалежи, ветрове със скорост от над 110 километра в час и рекордно ниски температури. Такава е ситуацията по източното крайбрежие на Съединените щати. Сред най-тежко засегнатите градове са Бостън и Портланд.   Много е студено и снегът изобщо не се топи. Страхуваме се, че ще останем без ток. Близо 60 милиона души живеят в района, засегнат от бурята. Хиляди домакинства са без ток. Лошото време предизвика транспортен хаос. Около 4000 полета бяха отменени, а влаковете се движат с големи закъснения.   Бурята засегна дори и южните части на Съединените щати. Жителите на Флорида станаха свидетели на особен феномен – истински дъжд от измръзнали игуани, падащи от дърветата. Експерти обясняват, че те не са умрели.   Те могат да останат напълно замръзнали за ден или два. През това време игуаните не спират да дишат, но телесните им функции се забавят значително. Тежката зима принуди властите в редица щати да обявят извънредно положение. В североизточните райони на Съединените щати се очаква температурите да паднат до минус 40 градуса.", "date": "2018.01.05", "title": "Арктическите студове убиха 17 души в САЩ"}
{"url": "http://epicenter.bg/article/Finalniyat-sezon-na--Igra-na-tronove--shte-bade-izlachen-chak-prez-2019-g--/144407/6/0", "text": "Феновете на хитовия сериал „Игра на тронове“ (Game of Thrones) ще трябва да изчакат до 2019 г. за планирания финален сезон фантастичната сага, съобщи БТВ. Сериалът ще се завърне на малкия екран повече от година и половина след излизането на последните серии, обявиха продуцентите му. Сезонът ще включва шест епизода, но все още не се съобщава кога точно през 2019 г. ще бъдат излъчени те. Снимките на финалните серии на „Игра на тронове“ започнаха през октомври и ще продължават до средата на новата година. Краят обаче ще бъде сниман по-късно, за да се избегне евентуално изтичане на последният епизод. „Игра на тронове“ е абсолютен рекордьор по зрителски интерес със средно 30 млн. зрители пред екраните на серия.", "date": "2018.01.05", "title": "Финалният сезон на „Игра на тронове“ ще бъде излъчен чак през 2019 г. "}
{"url": "http://epicenter.bg/article/Boyko-Noev--Nesaotvetstvieto-mezhdu-razmera-i-finansiraneto-na-armiyata-e-katastrofalno/144388/11/0", "text": "    Време е да си признаем- днешната българска армия е “куха армия”. Терминът “куха армия” се ражда в края на 70-те години около кризата на американските военни след Виетнамската война. Впоследствие той придобива популярност за онагледяване състоянието на отбранителните способности въобще. В общи линии под “куха армия”  се разбира “въоръжени сили, които ги има на хартия, но в действителност, поради недостатъчно финансиране  и лошо управление, страдат от дълбоки проблеми с личния състав, въоръжението и бойната готовност, така че на практика не могат да изпълняват пълноценно възложените им задачи”.   Признанието, че днешната ни армия е куха закъснява вече повече от 10 години. Вместо да предлагат решения, институциите водят терминологичен спор дали въоръжените сили “ (според президентството), или “изпълняват задачите, … но с ограничения”  Това признание обаче е от жизнено значение за бъдещето на войската ни. Славната ни военна история и продължаващият героизъм в мирно време на нашите момчета и момичета в униформа не могат повече да компенсират фундаменталните недъзи на отбранителното строителство. Тази недъзи накратко могат да бъдат обобщени така:   Първо- Несъответствието между размера на армията от една страна и нейното финансиране- от друга. Въоръжени сили в състав 37000 до 40000 души, носещи отговорности по суша, въздух и море, както и изпълняващи съюзнически задължения няма как да съществуват с годишен бюджет от 500-600 млн. евро. Нито концептуално, нито физически.   Това са обаче цифрите. Те са утвърдени с решение на парламента и правителството в края на 2015 г. в т.нар. “План 2020” и са влезли в плановите разчети на МО и МФ на ниво около 550 млн. евро. За репер се взима подобния бюджет на МО за 2014 г, като “не трябва да се пада под него”. Нещо повече, тези параметри  са заложени и в последващите планиращи документи на МО и в средносрочните прогнози на МФ. Одобреният таван за бюджета на МО през 2020 г. е около 600 млн. евро.   През всичките тези години не се намери нито един висш военен или политически ръководител, който да посочи ясно проблема с това несъответствие, или да обясни с какво вълшебство  ще бъдат заобиколени природните закони. Вместо това слушаме лозунги. Несъответствието между това, което днес  наричаме българска армия, с поставените й задачи, структура и размери, от една страна, и от друга- отделяните за нея финансови и въобще- материални ресурси е катастрофално.   За това, за което пише, че трябва да бъде днешната българска армия се отделя между 2 до 6 пъти по-малко финансиране от съпоставими военни сили в Европа. Това несъответствие, продължаващо вече повече от десетилетие доведе до трайна де-капитализация на войската- като личен състав и като материални средства.   Нашите военнослужещи получават между 2 и 5 пъти по-малко заплащане за труда си в съпоставими сравнения с европейските им колеги. Вътрешният пазар на труда също вече е крайно неблагоприятен за военната професия. В тази условия 20-30 % и дори по-високо увеличение на заплатите в армията няма шанс да осигури необходимия прилив от млади офицери, сержанти и войници, както и да удържи на служба способните, онези които все още имат шанс за се реализират извън войската. Фактите са пред очите ни.   Де-капитализацията откъм човешки ресурс, наричана още “некомплект”, достигащ на места над 30% от щатния състав, отдавна е свела до 0 бойните способности на много формирования. Те са кухи, защото липсват механик-водачи, артилеристи, мото-стрелковаци и всякакви други от т.нар. “тежки длъжности”, които обаче са ключови и без които подразделенията съществуват само на хартия. Илюзия е, че отпуснатите допълнително 105 млн. лева за заплати за 2018 г. ще решат някакъв проблем.   За това, че материалната база е декапитализирана също отдавна има консенсус. Години наред техниката се поддържа чрез “канибализация”, или изразходване на щатните резервни части и материали. Н  Няма обувки и дрехи. Сградният фонд е полуразрушен, няма елементарни условия за подготовка и отдих на хората.   Само за възстановяването на щатните резерви и обновяването на материалната база трябва да бъдат вложени обратно онези средства, които са били виртуално “икономисани” през годините.  Такава оценка не е известно да е правена, но във всички случаи би надхвърлила 5 милиарда лева.   В последно време лъсна и друга илюзия- че решението е главно в новата техника. Новите “Кугъри” и “Спартани” обаче са на земята, защото се оказа, че видиш ли, не било достатъчно да ги купиш, а трябвали пари и за текущото им обслужване.   Вместо да бъде анализиран проблемът за декапитализацията на материалната база в неговата цялост обаче, решението му бе сведено до т.нар. “три проекта” за модернизация- доставката на нови основни платформи за авиацията и флота (и може би за сухопътни войски). Реализацията на тази проекти в замисления им вид и при предвидените нива на бюджета на МО само би направила разпада на въоръжените сили необратим. Нямаше по-вредно от това решение преди година и половина.   Основната причина за несъответствието между планирания размер на армията и нейното финансиране е обективна- ниският БВП на България, най-ниският на човек сред съюзниците. Поради това, за нас процентът от БВП за отбрана не може да бъде водещ критерий за създаване на военни способности. Самолетите и заплатите се плащат с левове, долари и евро, а не с проценти от БВП. Един самолет струва еднакво и за България, и за Дания. България и днес има един от сравнително високите проценти от БВП за отбрана (1.3%), които обаче се изразяват в мизерните 500-600 млн. евро. Поради това е крайно неправилно планирането на отбранителните ресурси на България да се привързва и мотивира с постигането политическата цел на НАТО за 2% от БВП през 2024 г., вместо с осигуряване на боеспособност на българската армия чрез ликвидиране на въпросното несъответствие. За тази наша армия 2 % от днешния БВП на България не може да бъде цел, а само начална отправна точка.   Друга причина за несъответствието е политическа. В годините на прехода и особено през последните 10-тина години, ние българите имаме една от най-многочислените армии спрямо населението (по днешни сметки 4,63/1000, което е от 1.5 до 3 пъти повече от съпоставимите съюзници). Едновременно с това обаче се съгласяваме да се орязват военните разходи в полза на други приоритети. Националното ни усилие за отбрана днес е едва 102 долара на човек. То е между 1.5 до 5 пъти по-ниско от съпоставими съюзници и 9 пъти по-ниско от средното за НАТО. Искаме 40 хилядна армия, но не искаме да плащаме за нея.   Политиката на днешните управляващи, прицелена на балансиран бюджет към 2020 г. бетонира несъответствието. Тригодишната бюджетна прогноза не предвижда никакво увеличение на бюджета на МО, който всъщност намалява като процент от БВП. Това означава запазване на статуквото, продължаване с нови 3 г. на агонията и де-капитализацията на войската, а достигането даже и на съюзническата цел от 2% до 2024 г. практически неизпълнимо.   Причина за несъответствието между потребности и финансиране е и една своеобразна българска фабрика за илюзии. От една страна са илюзиите на политиците, които си мислят, че “военните, както винаги, някак си ще се оправят”. От другата страна са илюзиите на поредица от висши военни ръководства, които все се надяваха, че “няма как политиците да не дадат необходимите пари за войската” защото, видите ли “който не храни своя, храни чужда”. И днес има хора на висши позиции, които си мислят, че всичко зависи от “Влади” и дали, и кога той “ще отвори кесията”. Продуктът на тази фабрика за илюзии виждаме с очите си вече години наред- де-капитализация и “куха армия”.   Второ- Кухата армия е пряк продукт на лошото управление на сектора отбрана и на ресурсите. Дори да бъде удвоен бюджетът на МО до около 2 млрд. лева годишно, какъвто се счита здравословният минимум, знае се, че той ще бъде пропилян. Това ерозира обществената и политическата подкрепа за военните разходи, което публично се изразява и от премиера.   Кухи са стратегическите и доктринални документи, чиято лустросана, самовъзпроизвеждаща се фразеология не води до реални политики и действия. Кой е отговорен за макро-параметрите на днешните български въоръжени сили, където военнослужещите са около 29000, а цивилните почти половината на това- около 11000? Това армия ли е, или програма за трудова заетост? Вместо да има кризисно управление с ясни приоритети и пестене на всеки бюджетен лев, една безотговорна политико-военна симбиоза в ръководството на отбраната пропиля милиарди за техника, която не донесе бойни способности. Ярък пример за това са “Кугърите”, “Спартаните” и “Мерцедесите”, но не само. И друг път е казвано, че ако генералът не иска една пушка, никой министър не може да му я купи, без да отиде в затвора.   Особено фрапантно е пилеенето на пари в системата на ВВС, които и без това са най-скъпият вид сили. Така например, вместо за техника и поддръжка, от които зависи ежедневната дейност на бойните подразделения, и тази година нови десетки милиони лева  се похарчиха по т.нар. “рамков договор” с една фирма, която от Тройната коалиция насам системно “дои” бюджета на ВВС с десетки, ако не стотици милиони лева. И тя не е единствената. Защо пилотите не се бунтуват и против тези безобразия? Преди две години премиерът Борисов лично разпореди няколко милиона лева за решаването на остър проблем при Силите за специални операции (защото пари в бюджета естествено нямаше). До ден днешен там господари продължават да бъдат плъхове и влечуги, а таванът всеки момент може да убие човек.   Това не е ли срамота! И това са само някои примери. Къде са специализираните органи и парламентарните комисии? Защо няма последствия за онези, които манипулират и бавят проекти с користни цели, които саботират доставките за армията за да “усвоят” без търгове бюджета в последния месец на годината, особено по т.нар. “рамкови договори”? И не на последно място- къде е върховният главнокомандващ, който за разлика от предшественика си би трябвало да е по-навътре в тези неща?   Без съмнение, потенциално най-разрушителна за армията би била реализацията на прословутите “големи проекти за модернизация”, засега на стойност 2,4 млрд. лева, които са в ярко противоречие не само със здравия разум, но и с чл. 86 на действащата Национална Отбранителна Стратегия. Разрушителна, защото би “изяла” целия допълнителен ресурс, който държавата е готова да даде за отбраната. Неизвестно защо бе зачеркната инвестиционната програма, разработена през 2011 г, и която осигуряваше една сравнително балансирана подкрепа за целия спектър отбранителни способности.   Тя можеше да бъде актуализирана и допълнена. Все още виси без отговор въпросът: кой предложи и кой реши парите за 8 изтребителя от нов тип да скочат от 700 млн.  (каквито бяха договаряните нива през 2009 и 2013 г.) на 1.5 млрд. лева? И също, кой вълшебник вмъкна изненадващо в приоритетите “модулните патрулни кораби”, (за които до 2014 г. никой не бе чувал) и впоследствие ги направи фаворит в състезанието за последния лев? Това са въпроси за всички ръководители, които стоят зад колективната фасада наречена “Съвет по отбрана”.   Те трябва да отговорят- ако бяха подписани договорите по въпросните проекти, какво щеше да стане с всичко останало, което наричаме отбрана? А това как украинският “проект К-90” на една малка семейна фирма, (и любим проект на командира на ВМС) спечели конкуренцията с гигантите в индустрията е въпрос за главния прокурор. Едва ли има съмнение, че регистрите на МО и на Президентството пазят достатъчно становища по въпроса. Ето, и заради подобни неща, вкл. и нагласеният “конкурс” за “Грипените”, държавата не може да измие печата “корумпирана”.   Примерите за лошо управление, пилеене и направо кражби от оскъдния бюджет са много. Нека се замислят за това висшите командири, защото мнозина от тях безропотно полагат подпис “съгласен” под съответните документи, или послушно си мълчат на Съвета по отбрана. Всъщност новата ни история не помни друг пример, освен оттеглената оставка на ген. Румен Радев, като командващ на ВВС, който единствен въстана срещу пороците в управлението на отбраната.   Напоследък в споровете около проектите за модернизация бе въведен терминът “военната експертиза”. Отделен въпрос е доколко това са чисто военни въпроси, за да се претендира за монопол в тяхното познаване. Под “военната експертиза” очевидно се търси и имунитет срещу неудобни въпроси, както и печат за “достоверност” на съответните решения, взети неясно как, под булото на тайната военна магия. Резултатът обаче се оказа противоположен. Провалът на “онзи” проект за изтребителите, както и на “онзи” проект за “модулните патрулни кораби” е 100 процента отговорност на онези, които приеха, че такива мащабни начинания могат да бъдат монополизирани от сравнително малки екипи с всички произтичащи от това пороци около формулирането, обосноваването и прокарването на решенията. Отговорност, разбира се, носи и парламентът, защото “не е крив който яде баницата, а който му я дава”. Впрочем, президентът им припомни тази мъдрост недвусмислено, макар и с щипка арогантност.   За голямо съжаление, яловата и куха конструкция на армията,  безотговорното пропиляване на оскъдните бюджетни левове през последните 10-тина години, провалът на модернизацията както и  пренебрегването на приоритетите за финансиране на отбранителните дейности доведе до компрометиране на авторитета на висшето военно ръководство. Това засили общественото недоверие към висшите военни, че “или не знаят”, или “не могат”, или “просто крадат” от и без това малкото, което се отделя за отбрана. Трудно вече им вярват и законодателната, и изпълнителната власт. За да се стигне дотам премиерът публично да задава чак в Брюксел въпроси около целесъобразността на военните разходи.   Някои правилно биха възразили, че се омаловажава приносът на политическата некомпетентност за това армията да става “все по-куха”. Да, този принос е огромен. Но персонажи, продукт на политическа конюнктура, които сведоха управлението на националната отбрана до ремонта на няколко самолетни двигателя и до виртуална борба с хибридни мелници не заслужават коментар.     Решаването на несъответствието не е възможно без принципна промяна в управлението на отбраната. “Дайте пари, другото после” отново ще постави каруцата пред коня, ще продължи безполезното изливане на средства в продънен конструкт.   1. Не може на върха на армията да стои пенсионер. Генерал Боцев, има впечатляваща военна кариера, която обаче, по силата на природните и пенсионните закони е приключила. Той е видимо уморен, трябва да получи цялото признание за своя принос и да бъде изпратен с достойнство на нов пиедестал, откъдето да продължи да споделя своя опит и знания. Армията спешно се нуждае от нов, енергичен началник, с реалистична визия за бъдещето на войската, която да отстоява с аргументи и страст. Новият лидер трябва да води не толкова с броя на звездите на пагона, колкото с безупречна репутация, с професионална и бойна подготовка, с достолепие и широка обща култура. Той трябва да има личния контакт и уважението на своите колеги в съюзните структури, където красноречиво да може да обосновава отбранителните интереси и приноса на България в съюзната отбрана. Изявата на такъв нов лидер няма да е лесно. “Кухата армия”, обогатена с лошите черти на българската народопсихология има своята “проядена” командна пирамида. Държавното ръководство обаче е длъжно да намери изход, като излезе от установените догми. Стига послушковци, нужни са лидери! Ако има воля има и решения. Държавното ръководство трябва също да преосмисли и пълномощията на новия началник на отбраната, които трябва да бъдат законодателно разширени.   2. “План 2020” не издържа проверката на времето и трябва да бъде ревизиран. Необходим е преглед на сценариите за използването на въоръжените сили в новата среда, както и на стратегическите и доктринални документи, които към края на 2017 г отново се оплетоха в неразбория. Този преглед трябва да започне с изричното указание да се търси максимално взаимно интегриране на елементите на системата за национална сигурност, с цел нейното оптимизиране. Това, впрочем е едно от многото неизпълнени решения на КСНС от м. май. 2017 г. Казано накратко, интегрираният подход трябва да даде отговор на въпросите за динамично преливане, в мирно и военно време, на функции и ресурси между органите за отбрана и за вътрешен ред и сигурност. Малките и средни съюзни държави в Европа нямат друга дългосрочна алтернатива. Този преглед трябва да подскаже актуалните задачи и най-вероятно една нова структура и размер на въоръжените сили и в частност- на армията. За държави като България (с всички особености на геополитическа ни среда) изглежда перспективно да се мисли за “олекотяване” на армията, с по-силен акцент върху мобилни Сили за специални операции и “универсални воини”, подготвени с максимално широк спектър от способности за мирно и военно време.     3. България трябва да изнесе този дебат в съюзен формат и про-активно да търси нови решения при дефиниране на Целите на способностите в рамките на НАТО, а в перспектива- и в ЕС .   4. Чак след това трябва да дойде един цялостен (а не субективно-селективен) план за модернизация на армията. Той трябва да бъде приоритизиран така, че да осигурява едновременно и балансирано развитие на способности в целия отбранителен спектър, а не както досега на отделни “ниши”, за сметка на всичко останало.  Този план трябва да тръгва от дрехите и обувките на войника и средствата му за водене на бой и защита, за да стигне до основните платформи, които ще изискват и най-големи разходи. Твърде спорно е дали по-доброто решение именно днес е цялостната подмяна на бронираната техника на сухопътните войски (т.нар. “нова бронирана машина”), или модернизацията на част от съществуващия парк. Да не говорим за компрометирания подход за обновяването на флота.    Въпросът за изтребителите наистина е приоритет и трябва да бъде изваден пред скоби. Дългогодишната агония около поддръжката на МИГ-овете трябва да бъде прекратена и проектът за новия тип изтребител, наред с модернизацията на наземната ПВО да тръгнат по бърза писта за да можем след 2-3 години наистина да гарантираме въздушния си суверенитет, без извън-системни зависимости.   5. Така стигаме и до другата страна на несъответствието- финансирането. Минимумът, отправната точка за днешната отбрана е около 2 млрд. лева, а това че се равнява на около 2% от БВП в момента е случайно съвпадение. Такива средства за 2018 г. вече не могат да бъдат осигурени. Но около 1.6 млрд. (бюджета на МО плюс инвестиционните програми) по принцип са планирани и сега. Правилното им разпределение, на базата на една нова структура на силите и нов план за модернизация би могло още през втората половина на 2018 г. да даде първите позитивни импулси. Изхождайки от практиката за натрупване на бюджетен излишък през последните години, за 2019 и 2020 г. кумулативните разходи за отбрана могат да растат с по 200 млн. годишно. Вярно, в краен случай за сметка на програмите за саниране, които досега за съжаление са били по-висок политически приоритет от отбраната.   Въздействието върху двете страни на несъответствието, разписаната армия от една страна и нейното финансиране- от друга, трябва да започне да се прилага незабавно, за да се спре разпада и да започне стабилизация.   Ако политическият елит не вземе бързо тези решения, последствията от неуправляемите рискове от “кухата армия” ще се усетят болезнено и вероятно катастрофално в най-близкото бъдеще.  ", "date": "2018.01.05", "title": "Бойко Ноев: Несъответствието между размера  на армията и финансирането й е катастрофално!"}
{"url": "http://epicenter.bg/article/Dokato-zelenite--pazyat--Pirin-na-zhaltite-paveta--tsiganite-izsichat-gorite-i-napadat-gorskite-s-bradvi/144420/11/33", "text": "По времето, когато в София се провеждаше „екологичен“ протест срещу втория лифт в Банско, цигани в община Роман нападнаха с брадви и мачете лесничеи, които са ги заловили с незаконно отсечени дървета. Това е поредният брутален акт на насилие над служители на реда, които изпълняват дълга си. Нападението е станало вчера на черен път в землището на село Струпец.   Ето защо аз отново обръщам внимание, че циганите в цялата страна безчинстват, грабят, убиват, изнасилват, замърсяват въздуха и унищожават горите. Геноцидът над българското население от тази малцинствена група трябва да бъде прекратен незабавно.   На фона на всичко това шепа т.нар. еколози трамбоват на жълтите павета в защита на дърветата в природен парк Пирин, който са виждали само по телевизията. Същите тези не си мърдат пръста да видят какво става в горите край Роман, Враца, Монтана, Велинград, Пазарджик и т.н., където от години циганите унищожават природата като незаконно изсичат, за да си „наберат“ дърва.   Зелените протестери мълчат и за замърсяването на въздуха в цялата страна около незаконните гета, в които освен бракониерска дървесина се горят гуми, дрехи, мебели и каквото още „братята роми“ откраднат от къщите на беззащитните пенсионери или работещите данъкоплатци, които им плащат помощите. Това замърсяване води до сериозни проблеми за стотици хиляди хора.   Обръщам се към еколозите, загрижени за Пирин планина, която ние от ВМРО браним от 125 години, и ги питам – къде сте, когато трябва да се решават истинските екологични проблеми на България?! Като толкова сте загрижени за природата защо не браните горите от циганската сеч, а се оглеждате и саботирате опитите да се даде хляб на цял един регион?   Несериозен и жалък е този театър. Сигурно следващият протест ще е в защита на дискриминираните от лесничеите „роми“, които без да искат са изпуснали мачате и то се е забило в предното стъкло на патрулния автомобил? Защото благодетелите Ви освен „природозащитници“ са и радетели за правата и свободите на убийци, изнасилвачи, педофили и цигани.  ", "date": "2018.01.05", "title": "Докато зелените „пазят“ Пирин на жълтите павета, циганите изсичат горите и нападат горските с брадви"}
{"url": "http://epicenter.bg/article/Sled-blizo-30-godini-Rusiya-se-zavrashta-v-Afganistan/144424/11/0", "text": "За повече от десетилетие, Русия и САЩ имат сравнително еднакви цели в Афганистан. Възпирането на хаоса и повторното надигане на талибаните са сред основните елементи на политиките им и именно това беше свързващото звено между двете държави в района. Но има и разлики, които се засилиха през последните две години. И Вашингтон, и Москва искат стабилност, но пътищата за постигането й са различни. Докато САЩ подкрепят централното правителство и силите за сигурност, Русия залага на военни формации и политици, които понякога са в явен конфликт с правителството. През изминалата година, руснаците дори задълбочиха преговорите с талибаните, започнали няколко години по-рано.   Пропастта между руската и американската стратегия се увеличава постоянно. Според Москва, решенията на Вашингтон повече не вършат работа и не могат да доведат мира в Афганистан, който е изключително важен за целите на руската политика. За Русия е и възможност също така да направи това, което прави последните години в Либия, Египет, Сирия, Саудитска Арабия и Ирак, а именно да запълва пробойните, оставени от западащото влияние на САЩ в Близкия Изток.   Променени цели   Когато САЩ атакуваха Афганистан през 2001 г., те имаха общи интереси с Русия. И двете държави искаха да изкоренят Ал Кайда и техните съюзници талибаните и да спрат превръщането на Афганистан в повторно убежище за терористи. След изтеглянето на СССР от войната в Афганистан през 1989 г., Москва винаги гледа към Кабул със страх, че политическият вакуум може да спомогне за надигането на екстремистките групи. Разбира се, че руснаците не одобряват идеята САЩ да имат свои сили толкова близо до границата им, особено в район, който традиционно Москва счита за важен, но толерират частите на НАТО с надеждата, че това ще доведе до нужната стабилност. По време на администрацията на Барак Обама, общите операции между двете сили достигнаха своя връх, когато Москва позволи на американски части да транспортират оборудване през руска територия. В същото време бяха продадени руски хеликоптери Ми-17 на афганистанската армия, която е директно подкрепена и тренирана от американците. Общата политика доведе и до колективни действия срещу опиума и наркотрафика.   Но с времето нещата се променят. Русия губи доверие в успеха на САЩ и особено в способността на Вашингтон да завърши мисията си в Афганистан. По този начин, Путин започна изграждане на своя собствена стратегия, за да защити интересите си във времена, когато правителството в Кабул е пред колапс. В контекста на анексирането на Крим от Русия, отношенията със САЩ се сриват още повече, но въпреки това руснаците не дават сигнали, че искат американците да се изтеглят напълно от Афганистан. През януари миналата година Замир Кабулов, специалният представител на Путин в Афганистан, заяви, че „ако Тръмп реши да се изтегли, всичко ще колабира“. Решението на САЩ да спрат закупуването на Ми-17, а вместо това да ги заменят с американски „Блекхоук“, предизвиква Сергей Лавров да заяви, че това решение е повече политическо, отколкото практическо. Русия става все по-критична към стратегията на Тръмп да увеличи броя на въоръжените сили в Афганистан, като за руснаците всички тези усилия няма да имат успех и накрая ще се стигне до задънена улица.   През последните години Русия направи няколко важни стъпки, за да увеличи влиянието си в Близкия изток, възползвайки се от грешките на американската администрация. Руснаците подкрепиха най-силния в момента военен лидер в Либия, Халифа Хафтар. В същото време, се сближиха с режима на Абдел Фатах ел Сиси, който предостави на Москва право да използва военновъздушните бази на Египет. Намесата на Москва в Афганистан е само част от цялостната стратегия за „връщане в играта“, която Путин изгражда от десетилетие. Освен с военна стратегия, Русия навлиза в Афганистан икономически и културно, възползвайки се от съюза си със съседен Иран, който има огромно влияние в Афганистан. През 2014 г. беше отворен отново руският културен център в Кабул, а от 2016 г. насам руснаците снабдиха афганистанското правителство с десетки хиляди автомати „Калашников“. На своя страна Русия има опита на ветераните от войната в Афганистан през 1980-те, а също и местни военни, които в голямата си част са завършили в Москва.   Руски преговори с талибаните   Москва, също така, заедно с ирански представители, влезе в преговори с различни военни и кланови лидери, включително талибаните. Кремъл вярва, че движението има амбициите да свали правителството в Кабул и има възможността да го направи, но не представлява опасност за държавите извън границите на Афганистан. Кабулов заяви през 2015 година, че от гледна точка на Москва, талибаните имат за цел премахването на \"Ислямска държава\" от Афганистан, което се връзва с политиките на Русия.   Но най-важното от засилените преговори между Москва и талибаните е възможността да се влияе на лидерството на движението и по този начин да се организират нови мирни преговори. През миналия ноември Мохамад Атмар, главен съветник по национална сигурност в правителството на Афганистан, определи руското участие като изключително важно в принуждаването на талибаните да седнат на масата за преговори.   Москва вече направи няколко важни дипломатически стъпки. Между декември 2016 и април 2017 г. Русия организира три кръга от разговори, включващи Китай, Иран и Пакистан. През октомври миналата година Русия поднови контактите на Шанхайската организация за сътрудничество с Афганистан. Въпреки че не се стигна до конкретни резултати, Кремъл направи най-важното за себе си: показа се като основен играч в бъдещите преговори. Русия работи усилено с Иран не само в Сирия, но и в Централна Азия. През 2016 г. пък продаде хеликоптери на друг ключов съюзник на САЩ в региона, Пакистан, който Тръмп успя да отблъсне за няколко месеца.   И все пак Афганистан се намира в толкова тежко положение днес, че Русия и САЩ имат все още възможност да работят заедно там. Надигането на талибаните е особено тревожно за целия регион, макар да не се разглеждат като опасни за съседните държави. Въпреки това, бойци на движението извършиха няколко пъти атаки в Туркменистан, Иран и Пакистан. Инфраструктурата и икономиката на Афганистан са сринати, а хуманитарната ситуация може да излезе извън контрол, заради множеството бежанци. И САЩ, и Русия трябва да гледат с особено внимание все по-видимото присъствие на \"Ислямска държава\" в Афганистан. Групировката вече понесе отговорност за едни от най-кървавите терористични атаки в модерната история на страната, включително нападение върху болница в Кабул и взрив в дипломатическия квартал на столицата, погубил над 140 души. След Сирия и Ирак, за джихадистите Афганистан е една от най-добрите възможности да се прегрупират и да установят тренировъчни лагери.   Русия и САЩ могат да работят заедно и срещу производството на опиум. Според данни от 2014 г., близо половината от хероина минава от Афганистан през Централна Азия към Русия и Европа, а постъпленията от продажбата му влизат директно в сметките на талибаните. Въпреки множеството възможности, обаче, пропастта между Москва и Вашингтон се увеличава и най-вероятно скоро няма да постигнат съгласие за обща работа.   ", "date": "2018.01.05", "title": "След близо 30 години Русия се завръща в Афганистан"}
{"url": "http://epicenter.bg/article/Manol-Genov--Obvineniyata-sreshtu-men-se-stopiha--obviti-v-magla-ot-absurdni-obstoyatelstva/144426/11/0", "text": "Удовлетворен съм от факта, че най-сетне прокуратурата внесе претенциите си към мен в съда. Чувствам се като човек, излязъл на финалната права, след като е бил насила набутан в лабиринт .   В средата на месец юни  миналата година Главна прокуратурата си позволи да огласи поредица от абсурдни обстоятелства и действия, свързани с името ми. Направи го с внушението на абсолютно неопровержими доказателства. Тогава заявих, че имам търпение и вярвам, че разследването ще си свърши работата и истината ще излезе наяве.  И тогава, и сега, съм с ясното съзнание, че докато това се случи и случаят окончателно приключи, понасям тежки публични и лични негативи.  С внасянето на обвинителния акт в съда прокуратурата приема, че си е свършила работата. Съдебната зала е мястото, където обвинението и защитата ще се доказват. Вярвам, че изходът е само един и той е въпрос на време. До момента не съм запознат с окончателния вид на обвинението срещу мен, вероятно е въпрос на дни. Но моментът е подходящ коректно да коментирам метаморфозите на т.нар. обвинения срещу мен. Преди  половин година, през месец юли, Главна прокуратурата изреди публично не едно и две обвинения спрямо мен. По абсурден начин прокуратурата огласи как съм раздавал пари за всеки глас, едва ли не на опашка от чакащи. След това т.нар. купуване на гласове звучеше като пет отделни деяния за общо 69 гласа. Успоредно с това на ревера ми бе прикачено и обвинение за упражнен натиск спрямо главния архитект на Асеновград с ангажимент за ходатайстване (отново по огласяване на Главна прокуратура). Какво се случи от онзи момент до днес ли?  Държавното обвинение не счете за нужно по същия публичен ред да огласи защо изцяло отпадна обвинението към мен за упражнен натиск върху служебно лице. Няма обяснения и за това как първоначалните пет деяния, приписани ми публично като купуване на гласове, изтекоха като вода през решето. Сега  в окончателното обвинение има един-единствен случай. Неговата абсурдност ще коментирам след малко.   Първоначалните пет деяния срещу мен  за общо 650 лева в хода на разследването се редуцирани до две за 500, а на финала оцеля едно за 100 лева.   Не ми е забавно, но си мисля, че ако прокуратурата беше удължила това разследването и сумата, и деянията  продължаваха да се топят с такова темпо, можеше да стане интересно. Като например рискът  да се окаже, че не аз съм бил давал, а някой на мен има да ми дава пари. И вероятно пак аз щях да бъда обвинен. Що се отнася по същество до оцелялото внесено обвинение, то изглежда като физически абсурд. Аз съм бил предал имотна облага на лице с тайна самоличност, но през други две лица. Като целта била парите да бъдат дадени на трети лица, с цел те да бъдат склонени да упражнят вота си по определен начин. Това бе записано в постановление на прокуратурата от началото на декември 2017 г. при привличането ми като обвиняем.  Не само, че това не се е случвало, но се иска доста въображение, за да си го представя по принцип за доказуема реалност.  ", "date": "2018.01.05", "title": "Манол Генов: Обвиненията срещу мен се стопиха!"}
{"url": "http://epicenter.bg/article/Dots--Darina-Grigorova---Sotsialniyat-pol--e-nadnatsionalen-opit-za-obezobrazyavane-na-choveka/144418/11/0", "text": "- Реакцията по темата е болезнена и някак агресивно хаотична по законите на социалните мрежи, които като виртуална лупа реално увеличават острастяването на хорските мнения/постове. Тази крайност все пак е по-жива от безразличната апатия, която би подминала темата, отнасяща се до фундаментални човешки архетипи на себепознание.  Става дума не просто за формален и съмнителен превод на еврократски документ, а за системен, наднационален опит за обезобразяване на човека, като се променя/извращава представата за човешки образ. Въвежда се понятието “социален пол” като право на социален избор, а оттук и като неизменна част от  идеологизираните т.нар. човешки права.  “Социален пол” е социален избор, оттук всеки опит да се опровергае дори и словесно, както е записано в конвенцията, ще се трактува като дискриминация, а оттук – подлежи на наказание всеки, дръзнал да постави под съмнение избора ви на пол.   което защитава жените, както и всички български граждани от насилие. Предлогът на конвенцията е защитата на жените от насилие, но целта е насилието над християнския мироглед и над всички традиционно мислещи европейци.  Конвенцията ще узакони и прецеденти като налудничавата ситуация в САЩ със серията от съмнителни спомени за насилие над жени отпреди 20-25 години – холивудските актриси срещу Харви Уайнстийн, която щеше да е налудничава, ако нямаше сериозни юридически последствия.  В същото време европейските жени, подложени на брутално насилие от мигрантите от Афганистан, Пакистан, Близкия Изток и прочее държави със специфична култура на поведение, включваща и педофилията като “особеност”, остават онеправдани, дори заклеймени. Примерът в Кьолн е емблематичен, но далеч не инцидентен, а липсата на осъдени е част от криворазбраната представа за расизъм и “европейска вина” – поредната брънка от идеологията на т.нар. човешки права. Реалното изнасилване не се порицава, а се премълчава, докато хипотетичното отпреди 25 години се осъжда с публично остракиране и дамгосване с любезното съдействие на медиите.  “Европа на многообразието” може да приеме нашето въздържане от легитимирането на “социалния пол”, както правят унгарците – защо да не проявим малко разум, ако не воля? - Класическият либерализъм се изражда необратимо в неолиберализъм от втората половина на ХХ век след края на Втората световна война, а след финала на Студената война и разпадането на СССР през 1991 г. се трансформира във войнстващ трансхуманизъм – идеологическата сърцевина на глобализацията по евроатлантически.  Колкото до понятието “историческа вина”, приемам тезата, че то е спекулативно. Не може да се вменява вина на цял народ за властта, дори и избрана от него, какъвто е случаят с Хитлер и нацизма. Виновните са наказани в Нюрнберг, не всички, за съжаление. Доста колаборационисти на нацистите остават безнаказани, но те не са анонимни, нито могат да бъдат обобщени като лице на цял народ. Друг въпрос е, че трябва да се помнят зверствата на нацистите, за да не се повтарят. Това обаче е грижа за историческа памет, за историческа съвест, ако щете, а не вина на цяла нация и неродените й представители. Резултатът е животинският страх да говориш за национална идея, национални идеали само защото са извратени от националсоциалистите.  По тази логика трябва да се вмени вина на католическия свят за Инквизицията, на британския за геноцида срещу бурите, срещу индийците, на американския за изтребването на индианците и за атомната бомба над мирното население в Хирошима и Нагасаки, на западните украинци от Галиция и на поляците за етническите чистки срещу евреите по време на Втората световна война, на турците срещу арменците и християните, на руснаците за сталинския гулаг срещу себе си и всички съветски народи -  списъкът може да засегне всеки народ в определен исторически период.  Но както виждате, действа се избирателно – за определени народи, а целта на тази концепция е скопяването на немския дух, породил мащабни философи, поети, композитори, на опитомяването на душата на нацията. Гъстото множество американски бази в Германия не са достатъчни, трябва да има преформатирана историческа памет чрез идеологизиране на вината, превръщането й в механизъм за контрол на общественото съзнание за поколения напред.  - Всяко общество може да бъде разделено според местните специфики, дали религиозни, социални, културни, икономически – това е въпрос на технология и познание на човешката психология.  Да, това е критична разделителна линия.  Русия зае категорична позиция по отношение на джендър и гей активистите през март 2012 г., когато първо на ниво Петербург, а след година и на федерално равнище, се забрани гей и трансгендър пропагандата в училищата и на публични места с цел защита на руските деца, докато психиката им на крехка възраст е уязвима от обезобразяване през “избора на пол”. Оттогава започна масираната кампания за демонизиране на Путин и информационното остракиране на Русия, защото само тя дръзна да се опълчи юридически на идеологията на трансхуманизма, бюрократизирана неутрално географски като евроатлантическа.  Още през февруари 2012 г. Държавният департамент изрази “обезпокоеност” от подготвяния закон, защото ако искаш да победиш противника си (партньора си, конкурента си, както искате го наречете, но притежаващ огромни природни ресурси), трябва да го обезобразиш. Да промениш представата му за човешки образ, а руската е православна дори и при нецърковните руснаци и русияни от традиционните авраамически религии – по Божий образ и подобие. Божий срещу “социален” – чувствате ли разликата?  - Руските партии от системната опозиция, както и партията на властта, отдавна са загубили общественото доверие и интерес, оттук и за Путин всяко припознаване с партия би било губещо. Владимир Владимирович излиза като личност, самодържец над всички в соло формат, може да си го позволи. Колкото до младите, трудно е да се обобщи. Привидно несистемната опозиция се цели даже не в студентите, а в учениците, родени по времето на Путин и непомнещи безвремието на Елцин. Оттук и те са податливи на призиви за промяна, особено на фона на непоклатимите опозиционни лидери в Думата. Но повечето млади са непостоянни, трудно задържат вниманието си, липсва им възпитанието на ума да чете тежка и сериозна литература. Осланянето само на интернет отслабва паметта им, навикнала на имотикони и лаконични туит текстове. Поразени са от желанието да се забавляват с всичко, глобалистка аполитичност и приповдигната несериозност – световна тенденция и беда, и Русия не е изключение. - Няма как санкциите да не се отразят на жизнения стандарт на руснаците, но това не е достатъчно, за да прелее битовото недоволство в политическо. Ако говорим за списъците на руски олигарси и приближени на Путин, и просто заклеймени руснаци бизнесмени, то очакванията от олигархичен преврат са напразни. Просто САЩ ще свърши мръсната работа вместо Путин и ще неутрализира тези олигарси, чиито активи са навън. Властта в Русия винаги е водеща, оттук и олигарсите са състоятелни, докато са лоялни на властта, без нея са уязвими. Неминуем исторически руски закон, изречен от руската мъдрост: “от тюрьмы и от сумы не зарекайся” (не се заричай от затвор, нито от бедност). Положителният момент е принудителната политика на активизиране на собственото производство. Крайно отрицателен момент е все още предстоящото наваксване на водещи IT-технологии, което се забавя от санкциите. Целта е възпирането на Русия от потенциалното й възраждане, а не се чака то да стане факт, когато ще бъде късно – пак исторически закон сред великите сили.  - Историческата публицистика на злободневието, с която напоследък се занимавам, не е прогностична, а по-скоро използва историческото минало като показател за кълновете на съвременните проблеми, и донякъде като проследими тенденции, но не и прогнози. 3 март възпалява традиционно русофобията у нас, но не очаквам нищо ново. Словесен боен танц с няколко предвидими стъпчици, вдигащи политически прахоляк. България има познанията през историческата съдба, свързала ни с Русия духовно през Православието, политически – през Освобождението от османска власт (или робство, ако говорим за емоционална възрожденска категория и не забравяме за кого е било понятието “рая”). Притеждаваме качественото предимство пред останалите европейци да бъдем помирители на Русия и Запада, можем го, но засега това е само потенциал.", "date": "2018.01.05", "title": "Дарина Григорова: “Социалният пол“ е наднационален опит за обезобразяване на човека"}
{"url": "http://epicenter.bg/article/Ivan-Granitski--/144429/11/0", "text": "  - Случаят с Истанбулската конвенция ни показва, че нашето общество, пък и европейското, е стигнало до ръба на обезумяването и полудяването. Във всички основни религии се отрича като кощунствено, като противоестествено и противобожие еднополовостта и хомосексуализмът.   Нашите „любими” брюкселски чиновници и политици, които не четат свещените книги и не знаят, че навсякъде и в Библията е казано „мъж и жена ги сътвори”, а не „мъж, жена и трети пол ги сътвори” нашият Всеподател, нашият Бог. Казано е просто и ясно „мъж и жена ги сътвори”. Затова и всички религии са против това, което сега се пробутва от официалните институции на Европейския съюз и от Брюксел и, което е не само цинично, а гнусно и противоестествено.   - Аз напълно подкрепям реакциите на разумни български политици, Слава Богу, че в Парламента има и нормални хора. Днес четох реакциите на бившия конституционен съдия Георги Марков, на бившия здравен министър Петър Москов и на други – все разумни реакции, които съветват депутатите да се съвземат.   За мен е необяснимо защо тази тема се вкарва на заседание на Министерски съвет и двойно по-необяснимо е, че има министри, които я подкрепят. Ако работата е тези министри да се подмажат на американски организации, главно на „Сорос”, защото тези разрушителни, подривни процеси тръгват, както добре знаем, от Сорос и подобни формации, това е друго, те могат да се подмажат и без да налагат такива колосални поражения на нашата държава.   Според мен тайната цел на онези, които пробутват този вреден текст, е да търсят разединението, разкола, враждата в България и на българското общество. Това е очевидно.   - Важно е да се подчертае, че България е православна страна, България е с над 1500 години история. Тя е консервативна, патриархална страна. Това не може да мине в България. Това минава само пред един много ограничен кръг псевдополитици и купени от чужди организации хора.   Това за мен е поредна стъпка от разложението на българското общество. Години наред гей парадите правят своите пробни стъпки, уж защитавали интересите на тези с различна сексуална ориентация, а защо не мислят за правата на хетеросексуалните, няма хетеросексуални паради. Защо гейовете да натрапват своя морал и защо искат нормалните хора да им се любуват на всичко отгоре?   - Ако се върнем към възраженията на някои от защитниците на тази безумна конвенция, които твърдят, че ставало дума за правата на жените и тяхната защита от домашно насилие – това е съвършено друг въпрос.   Ние не възразяваме срещу това жените да бъдат защитени от домашно и всякакви видове насилие. Ние възразяваме срещу това в детските градини и в училище да се обяснява на децата, да се зомбира съзнанието им и то да бъде подривано и обърквано с приказки за третия пол, какъвто няма, за джендъра, тази измислена и доста цинична дума, за \"социалния пол\". Всичко това са не само глупости, а дори престъпления!   - Ако гледаме нашия Наказателен кодекс и нашата Конституция, както и Конституциите на нормалните страни в Европа, ще видим, че това, което сега се пробутва, и което отваря вратата към Ада, защото това е точната дума – тази конвенция отваря вратата към Ада, от него следват гигантски, непоправими изкривявания в съзнанията на децата ни. Представете си последиците за невинното създание на дете на 3-4-5 години, което е в детска градина и учителката трябва да му обяснява какво е трети пол, а то се връща вкъщи и пита: „Мамо, какво съм аз? Момче или момиче?”   Става дума за лудост! И няма как нормалните хора в България да бъдат не само възмутени, а и омерзени. Трябва веднъж-завинаги да се стреснем, да отхвърлим тези сирени, нашепващи разложението на българското общество, добре финансирани от Сорос и други подривни организации. Трябва да забраним гей парадите, ако сме сериозна нация, така както го правят и други страни.   - Не трябва да обръщаме внимание на евродепутатите ни – позорно е, че всички български евродепутати от всички партии са подкрепили тази конвенция. Редно е медиите да ги питат по отделно какви са техните мотиви. Според мен никакви мотиви не могат да имат! Става дума за сатанински ритуали, чийто път отварят към българското общество. Ако нашите депутати – евро или български, мечтаят да постигнат разложение на обществото, да прокарат сатанински ритуали - това е друг въпрос – нека го кажат.   - Има огромен външен натиск, но това не може по никакъв начин да извини реакциите на евродепутати, а и на българските. Но по реакциите на тези, които споменах, а и, надявам се, на други в Парламента, все пак имам една вяра, че това няма да бъде ратифицирано и ще бъде отхвърлено. Всяка политическа партия, която е достойна и защитава националните интереси, трябва да осъди много остро и гневно такива опити за отваряне на вратата към Ада, към сатанински ритуали.    ", "date": "2018.01.05", "title": "Иван Гранитски: Истанбулската конвенция е опит за отваряне на вратата към Ада!"}
{"url": "http://epicenter.bg/article/Eto-kak-izglezhda-remontiranata-Zhelyazna-tsarkva-v-Istanbul--Snimki--Video-/144445/11/0", "text": "Ремонтираната църква „Св. Стефан” в Истанбул, известна като Желязната църква, ще бъде открита и осветена в неделя – 7 януари. На официалното откриване ще присъстват премиерът Бойко Борисов, турският президент Реджеп Тайип Ердоган, българскшият патриарх Неофит и Вселенският патриярх вартоломей I. Поканени са и над 1000 гости.   Ръководителят на реставрационния екип на Желязната църква Фикрие Булунмаз – архитект и реставратор разказа пред бТВ за големи пукнатини в основите стени на приземния етаж, ръждясали и пред разпад носещи колони и ръждясали релсови системи под подовата настилка. Призна обаче, че това е много специална работа и нямало как да я откаже. Куполът е от цинк. Два от старите му елементи са запазени нарочно, за да напомнят за състоянието, от което е започнала реставрацията. „В света няма по-красива църква“, смята Булунмаз. Тя работи само с църкви и джамии, но никога не е идвала в България, за да види българските.   Българският православен храм „Св.Стефан“, разположен на залива Златния рог в Истанбул и е построен от желязо, след броени дни ще възвърне някогашното си величие и това ще стане след 7 години реставрационни дейности.   „Ремонтите започнаха през 2011 г. с 90% ангажимент, поет от Истанбулската голяма община, а турската държава отпусна финансиране в размер на 16 млн. турски лири, българското участие е 1 млн. лири“, заяви пред БГНЕС Васил Лиазе, който от около 15 г. ръководи българските православни църкви в Турция.   Според него    Лиазе отбеляза, че при разговора му с    Уникалната постройка от метал, проектирана от арменския архитект Ховсеп Азнавур, е била изработена в Австрия от металургичната фирма \"Вагнер\", а елементите на конструкцията са пренесени с железница и са тежали около 500 тона. Били са сглобени на място. Дължината на църквата е 32,50 метра, а ширината - 12,50 метра.    Строително-ремонтните дейности и цялостната реставрация на църквата „Свети Стефан” в гр. Истанбул бяха извършени в рамките на 7 години, съвместно от Истанбулска голяма община, Областната управа на град Истанбул и „Фондацията на Православната църква на българската Екзархия” в гр. Истанбул.     От момента на възстановяването на собствеността на храма започнаха опити за неговото цялостно ремонтиране и запазване на първоначалния му вид.  Основните строително-ремонтни и реставрационни дейности започнаха през 2011 г., след получаване на разрешение от турската държава, предвид факта, че църквата е исторически паметник, част от културно –историческото наследство на страната. Храмът бе затворен за богослужение поради сериозни проблеми в носещата конструкция, вследствие на корозия.   Извършени са мащабни укрепителни дейности в основата на църквата. Фирмата работи по обекта в периода 2011-2014 г.   Главният архитект на проекта по реставрацията е г-жа Фикрийе Булунмаз, която ръководи строителния и реставраторски екип.   Поради сложността на процеса и изчерпване на отпуснатите фондове строително-ремонтните дейности са спирани на няколко пъти в рамките на месеци и впоследствие отново възстановявани.     Отделно от това Във вътрешно архитектурен план е осъществена цялостна подмяна на пода на първия етаж, както и са реставрирани всички декоративни елементи по олтара, иконописите, патриаршеските два трона и иконостаса.   Въз основа на новоизградения фундамент на храма се е оформило ново многофункционално помещение-крипта, което ще бъде използвано като изложбена зала и други културни прояви на българската общност. Изградена е съвременна климатична и вентилационна система. Подменени са всички пейки за богомолците и посетителите на църквата.  Променена е и хоризонталната планировка на двора на храма, като са запазени и изцяло обновени гробните места на погребаните в храма видни български възрожденски духовници. На основата на тази планировка е изградена и нова битова сграда, в източната част на двора със санитарни възли и малък кухненски бокс.  Цялостно е изградена оградата на двора, като са запазени оригиналните декоративни елементи.    През годините, българската общност е създала различни дружества, които са развивали дейности от нейно име и в нейна полза. Пример в това отношение е учреденото през 1910 г. благотворително дружество „Радост”.    obzornews.bg предостави ексклузивни снимки и видео материал от Желязната църква, направени няколко дни преди официалното откриване.", "date": "2018.01.05", "title": "Ето великолепието на ремонтираната Желязна църква в Истанбул (Снимки, Видео)"}
{"url": "http://epicenter.bg/article/Prodavat-monetata-za-balgarskoto-predsedatelstvo-na-ES-za-1000-lv--v-internet/144458/4/0", "text": "Спекула с монетите, които БНБ пусна за европредседателството – в интернет цената на възпоменателната монета стига до 1000 лева. В пъти по-скъпо се продават и тематичните разменни монети от 2 лв. – от 7 до 12 лв.   За разлика от възпоменателната монета, тази от 2 лв. може да ви бъде върната в магазина като ресто. Тиражът ѝ е половин милион. Само в един от сайтовете за онлайн търговия офертите за продажба на тематичните монети са поне 20.   От БНБ обясниха, че продажбата на разменната монета на по-висока цена не е забранена. Все пак администраторите на един от сайтовете ще изтрият обявите с тематичната двулевка.", "date": "2018.01.05", "title": "Продават монетата за българското председателство на ЕС за 1000 лв. в интернет"}
{"url": "http://epicenter.bg/article/Eto-ya-vilata--kadeto-se-e-ukrival-shestorniyat-ubiets--snimki-/144395/3/0", "text": "В тази къща във вилната зона на село Луково най-вероятно се е укривал Росен Ангелов, който се издирва във връзка с шесторното убийство в Нови Искър.   Къщата е запечатана с полицейска лента, а по вратата личат следи от разбиване. Има и счупен прозорец.    Късно вечерта вчера е приключила акцията на полицията. Иззети са доказателства. Във вилата видимо е живял човек до 9:30-10 часа сутринта вчера. Били са включени електроуредите, имало е включен и компютър.   Къщата е разположена стратегически, защото в близост до нея се намира хълм, от който разстоянието до Нови Искър е само няколко километра, разказаха местни жители.", "date": "2018.01.05", "title": "Ето я вилата, където се е укривал шесторният убиец (снимки)"}
{"url": "http://epicenter.bg/article/Shestorniyat-ubiets-Rosen-Angelov-treniral-kato-Rambo-v-dvora-na-vilata-v-Lukovo--snimki--video-/144411/3/0", "text": "Шесторният убиец Росен Ангелов, който се издирва от МВР, е тренирал като Рамбо. Това става ясно от снимки, направени в двора на вилата, в която се е укривал в село Луково.   двора са открити следи от стрелба. Росен се е целел в измайсторени от него мишени. Най-шокиращото обаче са навързаните на канап бутилки, по които той е стрелял.   „Полицията иззе доказателства. Късно снощи приключи акцията. Видимо там е живял човек до 9:30-10 часа сутринта вчера, видимо е имало човек. Имаше включени електроуреди. Имаше включен компютър. Човекът, който е бил вътре се е уплашил от медиите, които рано оповестиха информацията за акцията, заяви кметът на Луково Румен Колев.   \"Вътре имаше затоплена храна. В къщата открихме и негови снимки. Те също са иззети. Предполагам, че той е следил новините и затова е избягал\", каза той пред Нова тв.   \"Виждал съм го преди 10-12 години. Тогава го издирваха за блудство. Аз не знам, но е водил точно там някакви малки момичета. Знам, че след това беше в затвора. Не е живял никога тук. Обикновено идва и преспива, а след това си отива. Тук няма собствена къща тук. Не знам дали е плащал наем на някого. Мисля, че се е самонастанил в тази къща, понеже тя е луксозна и обзаведена. Не знам кой е собственик на имота\", добави кметът.", "date": "2018.01.05", "title": "Шесторният убиец Росен Ангелов тренирал като Рамбо в двора на вилата в Луково (снимки, видео)"}
{"url": "http://epicenter.bg/article/Zadarzhaha-gol-apash--yahnal-pilon-s-tribagrenika-v-selo-Yakimovo/144415/3/0", "text": "Полицията в Лом задържа изпечен апаш, който се съблякъл гол и се покачил на пилона с националния флаг пред общинската управа в село Якимово. Хулиганът ще бъде изправен пред съда, съобщиха от Областната дирекция на МВР в Монтана.   Грозното зрелище се разиграло към 15 часа в четвъртък на центъра на Якимово – на 31 км от Монтана, разказва „Труд“. 42 - годишният Венелин О. се появил жестоко пиян на площада пред местната управа, захвърлил дрехите си до голо и се покачил на един от пилоните пред общината, на който се веело българското знаме.   От високото място апашът започнал да псува и сипе обиди към преминаващите мъже и жени. Информирани за зрелището, местните полицаи бързо пристигнали, смъкнали пияницата от пилона и го отвели в ареста. Голият гуляйджия е известен в района като Вени Графа и има богато криминално досие, споделиха криминалисти.   Апашът е задържан многократно за кражби, побои и прегазване на човек. В пияно състояние, в каквото изпада често, става агресивен и непредвидим, коментираха полицаи. На Венелин О. е съставен акт и ще бъде даден на съд за хулиганските си действия, заявиха от дирекцията на МВР.", "date": "2018.01.05", "title": "Задържаха гол апаш, яхнал пилон с трибагреника в село Якимово"}
{"url": "http://epicenter.bg/article/Borisov-prati-bareti-v-Iskarskoto-defile/144417/3/0", "text": "Командоси от специалните сили на армията, отряд \"Кобра\" на МВР и жандармерията се включват в издирването на 56-годишния Росен Ангелов в Искърското дефиле. Това е решено на съвещание в СДВР тази сутрин, съобщава БНТ. На съвещанието е присъствал и премиерът Бойко Борисов. Органите на реда апелират хората, които имат информация за местонахождението на издирвания, да подадат сигнали на тел. 112 или в най-близкото поделение на МВР при гарантирана анонимност. Има вероятност той да е въоръжен и опасен. Росен Ангелов наскоро се е завърнал от чужбина, като за него се знае, че е добър планинар. Вчера цял ден продължи операцията в горите около село Луково, което е на 15-тина километра от Нови Искър с металотърсачи, екипи на специализираните полицейски части, хеликоптер и тежки машини. Ангелов се издирва като основен заподозрян за убийството, обявиха преди ден от МВР.   Районът е трудно проходим, а профилът на издирвания показвал, че е добре запознат с терена и подготвен да оцелее в планината, разказаха участници в съвещанието. В дефилето има над 300 къщи, които са необитаеми през зимата и Ангелов може да се укрива в тях.   Засилва се и полицейското присъствие във всички населени места от дефилето, за да се гарантира сигурността на хората, било решено още на съвещанието тази сутрин.  ", "date": "2018.01.05", "title": "Борисов прати барети в Искърското дефиле да търсят шесторния убиец от Нови Искър"}
{"url": "http://epicenter.bg/article/13-godini-zatvor-za-mazha--zastrelyal-saprugata-si-v-stolichno-zavedenie/144419/3/0", "text": "Софийският градски съд постанови присъда от 13 години и четири месеца затвор за Венцислав Василев, който през август миналата година застреля съпругата си в заведение в столичния кв. „Лагера“.   Василев беше признат за виновен в предумишлено убийство. Той ще трябва да изплати и 250 хил. лв. обезщетение на роднините на жертвата.   Присъдата може да бъде обжалвана в 15-дневен срок.   Убийството беше извършено посред бял ден на 18 август. Според свидетели Василев пристигнал на мястото и прострелял съпругата си няколко пъти, докато тя била на една от масите с приятелка. След което се предал на полицията.   Оказа се, че Василев е стрелял с незаконно притежавано оръжие. Двамата имат две деца, не са били официално разведени, но не живеели заедно и срещу него е била издадена ограничителна заповед.", "date": "2018.01.05", "title": "13 години затвор за мъжа, застрелял съпругата си в столично заведение"}
{"url": "http://epicenter.bg/article/Politsiyata-izpusnala-zapodozreniya-za-ubiystvata-v-Novi-Iskar-zaradi-mediite/144423/3/0", "text": "Командоси от армията ще се включат в издирването на 56-годишния Росен Ангелов, заподозрян за извършител на шесторното убийство в Нови Искър, съобщи БНР. Тази сутрин в СДВР се е състояло заседание на представителите на службите, които се занимават със случая. На съвещанието е бил и премиерът Бойко Борисов   Решено е освен отрядът „Кобра“ на СДВР, в издирването на Росен Ангелов да се включат и сили на Министерството на отбраната. Засилва се и полицейското присъствие в района около Нови Искър и околните села.   В издирването ще бъдат включени и високопроходими джипове, за да мога униформените служители да стигнат до труднодостъпните части на планината, където се предполага, че може да се е укрил издирваният мъж.   Кметът на село Луково, където вчера беше проведена мащабна спецакция, Румен Колев съобщи пред Нова тв, че в къщата на издирвания Росен Ангелов, претърсвана от полицаите е живял човек до около 9.30 – 10 ч. Вчера. „В тази къща полицията прави оглед и иззе доказателства. В къщата видимо беше живял човек до около 9.30 – 10 ч. сутринта вчера, тогава е напуснал самата вила. Имаше включени уреди, компютърът беше включен. Явно човекът, който е бил вътре се е уплашил от медиите, които рано оповестиха тази полицейска операция. В къщата имаше приготвена храна, беше затоплено вътре. Предполага се, че човекът обитавал къщата е Росен Ангелов, защото открихме и негови снимки вътре“, разказа кметът.   „Предполагам, че медиите се намесиха много рано и той е чул за акцията от новините. Затова и операцията не беше успешна“, смята Румен Колев. Той споделя, че и преди е виждал издирвания Ангелов: „От доста години съм кмет тук, този човек съм го виждал и преди 10-12 години. И тогава го издирваха, както сега съобщават е било за блудство. Говореше се, че е водил някакви малки момичета там, в същата къща.   Той никога не е живял тук, просто пребивава – идва, преспива. Тази къща не е негова собственост. Доколкото разбирам се е самонастанил в тази къща. Няма съседи, тази вила е отдалечена“.   Експертът по сигурността Тихомир Стойчев предупреди пред Нова тв, че можем да очакваме още престъпления като ужасяващото шесторно убийство в Нови Искър, при което беше отнет живота на шестима души. „Системата беше разграждана през годините, моделът на насилие беше култивиран, без да бъде изграждан надежден инструментариум на регулация на тези отношения. Можем да очакваме и други такива престъпления. Не е вярно, че не са ставали други такива масови убийства”, категоричен е той.   Експертът сравни случая в Нови Искър със случая „Ганеца”. „Той беше обявен за извършител на множество криминални престъпления, преследван дълго, воден на външно наблюдение, постоянно му е дишано във врата. Ганеца обаче разкрил външното наблюдение, тръгнал да бяга, стрелял по хора и след това се оказа, че се е самопрострелял”, коментира Стойчев. Експертът отправи критики за политизиране на системата на МВР. „Разговорът за проблемите с престъпността трябва да продължат”, заяви Стойчев.", "date": "2018.01.05", "title": "Полицията изпуснала заподозрения за убийствата в Нови Искър заради медиите"}
{"url": "http://epicenter.bg/article/MVR-tvardi--Keti-e-parvata-zhertva-na-ubiystvoto-v-Novi-Iskar/144433/3/0", "text": "\"Няма абсолютно никакви съмнения, че Росен Ангелов е действал сам. Той не е имал съучастници. Мотивът е личен, свързан с интимни отношения и връзка с пострадалата - Кети. Лицето има особености на характера, които го дразнят - когато е изоставен от жена. Това каза главният секретар на МВР Младен Маринов.   \"Тя лично му е споделяла че има проблеми в семейството и има напрежение в семейството. Майката на убитата Кети е била наясно с тази връзка\", каза Младенов.   \"Кети е била първата жертва. Съвкупността на експертизите показват това. След убийството тя е престояла известно време. След това е била преместена на мястото, на което е открита\", обясни главният секретар на МВР.   Младен Маринов твърди още, че убиецът е искал да прикрие следите, събрал е гилзите, разместил е телата. Първо са убити Неделчо и синът му. Нанси и приятелят й са опитали да се скрият на горния етаж. Бащата и синът са оказали съпротива, защото има следи от това по телата им, стана още ясно от пресконференцията.", "date": "2018.01.05", "title": "МВР твърди: Кети е първата жертва на убийството в Нови Искър"}
{"url": "http://epicenter.bg/article/Politsiyata-razprostrani-aktualna-snimka-na-ubietsa-ot-Novi-Iskar/144434/3/0", "text": "МВР разпространи нова нова актуална снимка на шесторния убиец от Нови Искър.   За общодържавно издирване е обявен 56-годишният Росен Желев Ангелов. Мъжът е търсен във връзка с тежко криминално престъпление, извършено в град Нови Искър. Има вероятност той да е въоръжен и опасен.   Хората, които го разпознават на актуалната снимка и имат информация за местонахождението му, могат да подават сигнали на тел. 112 или в най-близкото поделение на МВР при гарантирана анонимност.   Аутопсиите показват, че всеки е убит с по няколко изстрела, като в главата на всеки един от тях е произведен и контролен изстрел. Явно извършителят е искал да е сигурен, че няма да има живи. Това заяви на извънреден брифинг Борислав Сарафов, директор на Начионалната следствена служба, по случая с шесторното убийство в Нови Искър.   \"Прякорът му е \"Горският човек\". Той няма документи, няма работа или имущество. Имал е връзка с пострадалата Кети, която е продължила около 6 месеца преди убийството. Росен има три присъди за лишаване от свобода.   Първата присъда е влязла в сила през 1994 година заради кражба на имущество на стойност над 2000 лева. Втората му присъда е влязла в сила през 1999 година. Тогава е признат за виновен, че в София се е съвкупил с лице от женски пол чрез заплаха. В последствие през 2002 година Росен е освободен предсрочно от затвора. Третата му присъда е, че през 2007 година е съблякъл голо лице от женски пол и е опипвал половия й орган с цел да достигне до сексуална възбуда. Лицето е на 12 години. Тази присъда е била задочна, защото се е укрил още преди произнасянето на присъдата. Обявен е за общодържавно издирване от 8 септември 2009 година\", добави Сарафов.   Той заяви, че Ангелов е обект на разследване и по други досъдебни производства. Авторството на деянието е абсолютно категорично - на Росен Ангелов. Няма никакво съмнение. Питате сигурно дали е бил сам - да, не е имал съучастник.", "date": "2018.01.05", "title": "Полицията разпространи актуална снимка на убиеца от Нови Искър"}
{"url": "http://epicenter.bg/article/Borislav-Sarafov--Prestaplenieto-v-Nova-han-e-razkrito--Obvinyaem-e-Rosen-Angelov/144441/3/0", "text": "„  Това каза на брифинг директорът на Националната следствена служба (НСлС) и заместник на главния прокурор по разследването Борислав Сарафов във връзка с шестте убийства в Нови Искър, предаде „Фокус“.   По думите му прякорът на Росен Ангелов е „горският човек“. „Имал е интимна връзка с Кети, която е продължила около 6 месеца преди убийството. Ангелов има 3 присъди „лишаване от свобода“, уточни Сарафов. Едната присъда е за кражба, втората – за изнасилване, третата присъда е за това, че в с. Луково е съблякъл дете на 12 години и блудствал с него. Сарафов уточни, че има и наказателни производства срещу Ангелов.    Според полицията Ангелов е извършил убийствата с един пистолет 22-ри калибър. Обвиняемият бил хитър, прикрит, интригант, претенциозен, с високо ниво на интелигентност и се опитвал да прави добро впечатление, обрисуваха го криминолози. Той бил раздразнителен и много ревнив, включително ревнувал Кети от мъжа, с когото живеела.  Ангелов е направил опити за заличаване на следите от убийството, включително и разместване на телата.    Нанси и Боби са избягали горе да се скрият, а преследвачът им е ритал всяка врата, за да ги търси. Неделчо и Георги са се опитали да окажат съпротива, твърди главния секретар на МВР Младен Маринов въз основа на експертизи.  Обвиняемият е от Добричко, последните години живял в Луково. Не поддържал връзка с роднини.  МВР пусна нова снимка на издирвания и предупреди, ако някой го види, да не прави опит да го задържа, а да звъни в полицията.", "date": "2018.01.05", "title": "Борислав Сарафов: Престъплението в Нови Искър е разкрито! Обвиняем е Росен Ангелов"}
{"url": "http://epicenter.bg/article/Razsledvashtite-shestornoto-ubiystvo-otkriha-trup-kray-selo-Vlado-Trichkov/144447/3/0", "text": "Тяло на мъж е открито минути преди 16 ч във водите на река Искър, в района на Владо Тричков, предаде репортер на Канал 3. Тялото е открито от полицейските екипи, които участват в издирването на обвинения за шесторното убийство Росен Ангелов, но към момента самоличността на намерения е неясна. Предстои това да бъде установено в кратки срокове. В района има засилено полицейско присъствие.", "date": "2018.01.05", "title": "Разследващите шесторното убийство откриха труп край село Владо Тричков"}
{"url": "http://epicenter.bg/article/Blizki-na-izdirvaniya-Rosen-Angelov--Tiha-voda-beshe/144450/3/0", "text": "„Тиха вода беше” – така братовчед на издирвания за шесторното убийство в Нови Искър Росен Ангелов описа своя роднина. Когато вижда снимката на братовчед си по телевизията Иван Георгиев изпада в шок.   „Замръзна ми хапката. Още като чух първото име”, казва той. „Те такива, които вършат такива престъпления, са тиха вода. Те не събират хора тука да пийнат, да се повеселят”, казва Георгиев пред БТВ.   Росен Ангелов напуска родното си Змеево още като младеж, но преди това се забърква в неприятности. Местни хора разказват, че е участвал в кражби.   През последните дни в селото има засилено полицейско присъствие. Местните се притесняват, че Росен може да е някъде наоколо. През последните два дни хората от селото почти не излизат от къщите си.", "date": "2018.01.05", "title": "Близки на издирвания Росен Ангелов: Тиха вода беше"}
{"url": "http://epicenter.bg/article/Namereniyat-v-r--Iskar-trup-ne-e-na-Rosen-Angelov/144456/3/0", "text": "Намереният в р. Искър, близо до с. Владо Тричков, труп не е на издирвания за шесторното убийство в Нови Искър Росен Ангелов. За това съобщи БНР.   Трупът е на мъж от с. Владо Тричков, изчезнал в началото на декември. Той бе открит от полицейски служители в късния следобед и бе изваден от реката от водолази и пожарникари.   Според ДНК експертиза Ангелов е единственият извършител на шесторното убийство.  Продължава издирването на 56-годишния мъж в цялото Искърско дефиле. В района е разположена бронирана техника.", "date": "2018.01.05", "title": "Намереният в р. Искър труп не е на Росен Ангелов"}
{"url": "http://epicenter.bg/article/Mareshki-e-protiv-sotsialniya-pol/144431/2/0", "text": "Веселин Марешки и групата на „Воля“ са против социалния пол, става ясно от публикация на лидера на партията във фейсбук.    ", "date": "2018.01.05", "title": "И Веселин Марешки е против социалния пол"}
{"url": "http://epicenter.bg/article/Prof--Bozhidar-Dimitrov-predlaga-Balgariya-da-stane-prezidentska-republika-s-profesorski-kabinet/144432/2/0", "text": "Бившият шеф на Националния исторически музей Божидар Димитров предлага нова форма на управление в страната, в което да вземат участие учени и професори, съобщи Новини.бг.   Идеята му е България да стане президентска република с професорски кабинет. „Партия не съм правил, а съм активизирал едно движение, създадено преди две години. В него членуват главно професори, които искат да работят за родината си. Подобно нещо е правено 1935 година, когато политическият живот се е изчерпал, парламентарната монархия, горе-долу както е и сега. Станало е много трудно да се управлява държавата с безпринципни коалиции. Когато 19-майците извършват военен преврат и забраняват политическите партии, царят, който успява да овладее ситуацията, сваля 19-майците и започва да му харесва да е на власт и започва да назначава компетентни правителства на професори и оттам нататък на историографи. В този период 1935-1943 година се нарича периодът на професорските правителства. Това са изтъкнати в областта си българи, които са се проявили и като добри менажери“, обяснява идеята си проф. Божидар Димитров пред Новини.бг.   Историкът дава пример със свой колега - директора на тогавашния архиологически национален музей и премиер от 1941 до 1943 г. Богдан Филов, който се е доказал като менажер и на Българската академия на науките, и на Софийския университет. „Друг пример е проф. Александър Станишев за министър на вътрешните работи и здравеопазването (1 юни - 2 септември 1944 г.), който е не само световно известен, но и страхотен менажер на големите софийски болници, които ръководи“.   Бившият директор на Националния исторически музей смята, че икономическият ръст на страната може да е много по-висок, ако управляват експерти в своите области. „В края на годината България благодарение на умелото, но много трудно управление на страната от Бойко Борисов бележи ръст. Икономистите казват, че той би могъл да бъде и 14%, ако не бяха някой неща, които пречеха на системата на управление. Затова ние решихме да излезем смело на полето на политиката и да настояваме и да направим всичко възможно да лобираме да се използва огромния потенциал на българската нация, който не е използван досега“.   „Истинският елит на България това са учените от БАН, над 10 000 човека и още толкова в елитните университети. Ние виждаме какви са проблемите на България. Виждаме, че политическият елит е гола-вода, повечето от хората от политическия елит са от партии, които като вземат властта в коалиции или сами нямат необходимите хора, за да правят съответните политики в министерствата. Затова се случва дори на мен, който съм бил 20 години директор и съм сменил 7-8 министри, като двама от тях изобщо не бяха от културната сфера. Единият беше през `90-те години лекар – анестезиолог, а имах и една фризьорка от Видин, която на първото си интервю заяви, че най-великият български художник е Панчо Владигеров. Това е обидно. Подобни министри са имали и моите колеги“, отбеляза проф. Димитров. „Това е рецептата на един успешен мандат, но трябва да се направи още много. За да има възможност някой да ги назначава по-трудният път е да направиш партия. Ние няма да правим партия, а ще настояваме за промяна на формата на управление – България да стане президентска република, като Франция, Русия, САЩ, Турция и т.н. Да се елиминира възможността да се направи военен преврат. Ще ме необходимо да се проведе референдум за преминаване на страната към нова форма на управление“, каза още видният ни историк.", "date": "2018.01.05", "title": "Проф. Божидар Димитров предлага България да стане президентска република с професорски кабинет"}
{"url": "http://epicenter.bg/article/Valeri-Simeonov--Ne-iskam-da-uchat-detsata-v-detskata-gradina--che-ne-sa-tya-i-toy--a-to/144435/2/0", "text": "Вицепремиерът Валери Симеонов възразява остро срещу ратификацията на Истанбулската конвенция, става ясно от разпространената стенограма на първото за годината правителствено заседание. Симеонов гласува против конвенцията заедно с още седем министри – Красимир Каракачанов, Емил Караниколов, Красимир Вълчев, Нено Димов, Кирил Ананиев, Ивайло Московски, Владислав Горанов.   Още в началото на заседанието вицепремиерът Красимир Каракачанов повдига въпроса за конвенцията и свързаната с нея Национална програма за превенция и защита от домашно насилие за 2017-2018 г. и предлага тези точки да отпаднат от дневния ред. Каракачанов споделя опасенията си, че ратификацията на спорната конвенция отваря вратата за това към Балгария да се отправят претенции за признае третия пол и еднополовите бракове.   Симеонов го подкрепя енергично за разлика от министъра на правосъдието Цецка Цачева, която настоява документът да „си извърви пътя“. Лидерът на НФСБ заявява: „Лично аз изцяло поддържам позицията на моя колега и партньор господин Каракачанов, още повече, че ако Вие, госпожо Цачева, твърдите, че няма опасност, за мен има пък, точно обратното – много голяма опасност и не толкова от това дали ще има бракове от третия вид или от втория вид, и аз вече не знам как да ги нарека, малко се обърквам с терминологията, но по-скоро ме притеснява допускането на възможност за въвеждане в образованието на такива панели, текстове, които да разясняват на децата, че те не са той и тя, а са то.“   В хода на дискусията на „Дондуков“ 1 Цачева обръща внимание, че зам.-председателят на Европейската комисия Франс Тимерманс й е изпратил поздравително писмо заради това, че български зам.-министър е участвал в кръгла маса за конвенцията. Министърът на правосъдието натиска Истанбулската конвенция да бъде ратифицирана по време на българското председателство, за да направим добро впечатление. „Няма да бъде добър знак държава, председателстваща Съвета на Европейския съюз в момента, да отлагаме, тъй като вече е извървян пътят на общественото обсъждане“, казва тя пред колегите си.  ", "date": "2018.01.05", "title": "Валери Симеонов: Не искам да учат децата в детската градина, че не са тя и той, а то"}
{"url": "http://epicenter.bg/article/Adelina-Radeva-shte-vodi-sutreshniya-blok-na-Nova-zaedno-s-Viktor-Nikolaev/144438/2/0", "text": "Аделина Радева, която води централните новини на БНТ „По света и у нас“ и публицистичното предаване „Още от деня“, сменя медията. От 15 януари тя ще води сутрешния блок на Нова „Здравей България“ заедно с Виктор Николаев.   Аделина Радева натрупа сериозен опит в двете предавания и е едно от най-разпознаваемите лица на БНТ.   Николаев остана без екранен партньор, след като Ани Цолова излезе в творчески отпуск.   За Аделина Радева отиването в Нова всъщност е връщане в Нова телевизия. Преди да започне работа в БНТ, тя бе кореспондент на Нова в Гърция.", "date": "2018.01.05", "title": "Аделина Радева ще води сутрешния блок на Нова заедно с Виктор Николаев"}
{"url": "http://epicenter.bg/article/Borisov--Balgariya-e-za-edinna--stabilna-i-tsyalostna-Evropa--snimki-/144439/2/0", "text": "„Между България и Ирландия няма проблеми, а само приятелство”. Това обяви премиерът Бойко Борисов на брифинг в Министерски съвет след срещата си с ирландския премиер Лео Варадкар. \"Брекзит е изключително важна тема за всички държави в Европейския съюз. За Ирландия пък е интересна темата за Западните Балкани и нашата история тук на Балканите. Радвам се, че успяваме да убедим всички лидери, че Западните Балкани са част от ЕС и придвижването на инфраструктурните проекти е много важно. Всяка една подкрепа на лидер от ЕС по тази тема е помощ за нас. Ирландия е наш приятел и ни помага много. По време на председателството на ЕС България ще работи за единна, стабилна и цялостна Европа\", категоричен беше Борисов. \"За нас ЕС не е само икономически процес, но е тясно свързан с мира, просперитета и развитието на цяла Европа. За това беше много интересно и важно да чуя какво мисли Бойко Борисов за Западните Балкани. Ние ще подкрепим България по темата за интеграцията на Западните Балкани\", разкри от своя страна Лео Варадкар. \"Друга тема, която засегнахме беше Брекзит. Ние искаме да запазим добрите отношения между ЕС и Великобритания. За нас тази тема също е изключително важна заради Северна Ирландия. За това ни беше интересно да чуем мнението на България за Брекзита, защото тя ще бъде председател на ЕС в следващите 6 месеца. Разговаряхме и за бъдещите отношения между двете държави, като се надявам те да продължат да се развиват все така отлично\", завърши ирландският премиер.", "date": "2018.01.05", "title": "Борисов: България е за единна, стабилна и цялостна Европа (видео)"}
{"url": "http://epicenter.bg/article/Premierat-provede-telefonen-razgovor-s-polskiya-si-kolega-Mateush-Moravetski/144442/2/48", "text": "Министър-председателите на България и Полша Бойко Борисов и Матеуш Моравецки обсъдиха двустранните отношения между страните в телефонен разговор. Двамата категорично затвърдиха разбирателството и доброто сътрудничество в различни области, които двете държави са изградили, съобщиха от Правителствена служба.   „   Българският министър-председател запозна полския си колега с приоритетите на Българското председателство на Съвета на ЕС и го покани на срещата на върха в София на 17 май, когато лидерите ще обсъждат темата „Западни Балкани“. „Дебатът за бъдещето на Европа е свързан с дебата за европейската интеграция на тези държави, тяхното приобщаване, стабилност, просперитет и спазване ценностите на Общността“, посочи Борисов.  ", "date": "2018.01.05", "title": "Премиерът проведе телефонен разговор с полския си колега Матеуш Моравецки"}
{"url": "http://epicenter.bg/article/Balgarin-e-sred-desette-svetovni-ucheni-na-badeshteto/144448/2/0", "text": "\"14 часа работа в 7 дни от седмицата; от 24 до 48 енергийни напитки на месец и много моменти, в които тялото казва спри, но мозъкът и сърцето – продължи\". Така с простички думи може да бъде описан трудният, но осеян с успехи път на българина, обявен за учен на бъдещето.   Теньо Попминчев е професор по физика. Той е на път да създаде медицински рентгенов лазер за много ранна диагностика, която би позволила на лекарите да засичат болестите, докато все още е възможно оздравяването.   Проф. Попминчев не е просто гражданин на България, а на света. \"Учените сме граждани на планетата, дори на Вселената\", споделя професорът пред Н . Българинът стои зад революционно изобретение - компактен рентгенов лазер, с който влиза в класацията на 10-те учени на бъдещето, изготвена от Нобелови лауреати.   Първите си знания в областта на физиката проф. Попминчев добива в школата по физика на Теодосий Теодосиев. Там научил, че ако искаш да станеш Микеланджело в своята област, трябва да работиш поне 7 години и 10 хил. Часа. \"Школата ти дава знанията, за да си на световно ниво, единственото ограничение е колко богато е твоето въображение\", коментира професорът.   По-късно той продължава образованието си в Америка. През 2009 г. Попминчев и екипът му стигат до революционен пробив, съизмерим с първата снимка, направена с рентген - създали рентгенов лазер - нещо, което учените опитват от десетилетия и в миналото се е случвало чрез детониране на ядрено оръжие.", "date": "2018.01.05", "title": "Българин е сред десетте световни учени на бъдещето"}
{"url": "http://epicenter.bg/article/Andrey-Kovachev-za-Istanbulskata-konventsiya--Govoryat-se-neseriozni-neshta-/144455/2/0", "text": "Много несериозни неща се изговориха срещу Истанбулската конвенция, а тя е насочена единствено и само  срещу домашното насилие срещу жените. Това обяви в предаването „Лице в лице” по БТВ евродепутатът Андрей Ковачев (ГЕРБ). Документът бе внесен за разглеждане на първото заседание на кабинета за тази година. Осем от министрите обаче не го подкрепиха. Целта на конвенцията е да се осигури по-добра защита за жени и деца, подложени на домашно насилие, както и по-строги и адекватни мерки срещу насилието – да се наказва преследването на жена от бивш партньор, коментира Ковачев.   Запитан с какво конвенцията ще помогне на прокуратурата и полицията да си свършат работата, когато са сезирани за домашно насилие, Ковачев каза, че процесът трябва да бъде \"много по-видим\".   Срамно е за мен, че БСП, която е част от ПЕС, е взела решение да не подкрепи тази конвенция. В нея няма нищо друго освен защита от домашно насилие, подчерта Ковачев. И посъветва тези, които имат притеснения, да прочетат 32-те страници на Истанбулската конвенция.   С конвенцията се разширяват криминалните постъпки, които се преследват, обясни Ковачев. И даде пример с преследването на жени от бивши партньори. Документът задължавал страните и да имат повече места, където жертвите на домашно насилие да получат временна защита.   На 12 декември конвенцията бе ратифицирана от Европейския парламент, Джамбазки е гласувал с \"въздържал се\", всички социалисти са гласували \"за\", поясни Ковачев. Против били само представители на крайната десница.  ", "date": "2018.01.05", "title": "Андрей Ковачев за Истанбулската конвенция: Говорят се несериозни неща!"}
{"url": "http://epicenter.bg/article/Tretiyat-pol-ne-dochaka-balgarskiya-parlament--vleze-v-Evropredsedatelstvoto/144459/2/48", "text": "Тъй нареченият \"трети пол\", около който споровете не стихват в последните дни, не дочака влизането на Конвенцията в Народното събрание и макар и формално да не присъства в текста й, влезе в акредитациите за медиите, които ще отразяват събитията около българското председателство на Европейския съюз.   Това забелязаха журналисти, които от днес могат да се акредитират на сайта на председателството за събитията от календара. Първото ни събитие начело на ЕС е на 11 януари, когато в София идват членовете на Европейската комисия и председателят й Жан-Клод Юнкер.   В акредитацията, която се попълва онлайн, в падащо меню за пола на участника, който желае да проследи събитието, е изредено - женски, мъжки и трета графа,  \"неопределен\", забелязаха първите акредитирали се, предаде Канал 3.   Дори и да е норма и евростандарт за форумите на Брюксел, въпросната графа е тотален прецедент за нашата страна, където подобно полово разнообразие не е институционализирано, поне засега.   Това обяснява и бързането с приемането на Истанбулската конвенция, както и обвързването й с Европредседателството ни, както и силния натиск на министърките Екатерина Захариева и Цецка Цачева по време на заседанието на кабинета от сряда, на което след дълги спорове бе приета Истанбулската конвенция.   Именно Цачева е тази, която увещава несъгласните министри от кабинета от Обединените патриоти и от ГЕРБ, да приемат документа, понеже не било сериозно страна-домакин на Европредседателството, да го е подписала, но не и да го е приела и ратифицирала.   \"Европейският съюз подписа като цяло Конвенцията през юни месец 2017 година. Няма да бъде добър знак държава, председателстваща Съвета на Европейския съюз в момента, да отлагаме, тъй като вече е извървян пътят на общественото обсъждане. Финалният заключителен акт беше в Съвета по прилагане на актуализираната стратегия\", заяви Цачева по време на правителственото заседание.", "date": "2018.01.05", "title": "Прецедент! Третият пол влезе в акредитацията на журналисти за европредседателството ни (снимка)"}
{"url": "http://epicenter.bg/article/Lilyana-Pavlova--Zapochvame-predsedatelstvoto-na-ES-s-visoko-vdignata-glava/144460/2/48", "text": "\"Напълно сме готови. Както и председателят на Европейската комисия Жан-Клод Юнкер каза, тази преценка лежи на анализи. Напълно сме готови, можем да го кажем със сериозност, отговорност и високо вдигната глава. Това коментира в предаването „Панорама“ на БНТ министърът за българското председателство на Съвета на Европейския съюз Лиляна Павлова   \"Започваме председателството с високо вдигната летва. Но и с високо вдигната глава. Председателството означава да си отговорен, да мислиш за бъдещето. Единни ще сме по-силни и ще имаме бъдеще заедно\", смята министър Павлова.   Според нея, не трябва да мислим до мащаба на едно председателство, защото ако нямаме основна цел, няма да стигнем до никъде. \"Много са въпросите, по които ще работим. Четири са основните приоритета. Първият и основен е дебатът за бъдещето за Европа, пречупен през най-важната тема - какъв ще е следващият бюджет. В наши ръце е да поставим дебата\", заяви още Павлова.   \"Вторият ни приоритет е темата миграция и как да се справим с този проблем. Как да не градим стени, но да се справим с този проблем\", каза Лиляна Павлова и припомни, че дадохме заявка Българското председателство да е и Балканско.   \"Може да сме най-бедни, но заклеймяването, че сме най-черни е заклеймяване\", коментира Лиляна Павлова публикациите на големи световни вестници, които обвиняват страната ни в корумпираност.  \"Ние сме на прав път\", поясни тя.    Според нея, България има много добри икономически показатели.   „Много са темите и срещите и заседанията през тези 6 месеца. България трябва да представлява всички държави в ЕС, трябва да положим сериозни усилия“, посочи тя.", "date": "2018.01.05", "title": "Лиляна Павлова: Започваме председателството на Европейския съюз с високо вдигната глава"}
