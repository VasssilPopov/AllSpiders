{"url": "http://epicenter.bg/article/Karadaya--Shte-ostavim-vlastta-oshte-malko-da-podhranva-s-malki-uspehi-golemite-si-ilyuzii/151258/2/0", "text": "„Ние искаме повече Европа, но и по-добра, по-стабилна и по-сигурна Европа. А за управляващите… може би още малко да ги оставим да подхранват с малките успехи големите си илюзии.” Това е заявил председателят на ДПС Мустафа Карадайъ в поздравлението си към д-р Ахмед Доган на 29 март.  Пресцентърът на ДПС разпространи днес пълния текст на словото на Карадайъ към почетния председател на ДПС д-р Ахмед Доган по повод рождения му ден на 29 март. „Вие заложихте на европейския модел. НАТО, Европейски съюз. Този Път води напред, а не назад. Този Път обединява, а не разделя”, казва още Карадайъ.  Мустафа Карадайъ, председател на ДПС:  Честит рожден ден, уважаеми г-н Доган! Позволете ми от името на всички членове и симпатизанти на ДПС, от името на всички присъстващи и от свое име да Ви пожелая много здраве и много нови успехи, много сили и воля, и много дълги години да ни указвате Пътя и да ни направлявате! Благодарим Ви, че ни правите съпричастни с Вашия празник, искаме да Ви уверим, че за нас той отдавна е общ партиен и национален празник… Уважаеми г-н Почетен председател!  Вие поставихте жалоните на българската демокрация веднага след падането на тоталитарната власт и трасирахте Пътя – пътя на Мира, пътя на Свободата, пътя на Демокрацията, пътя на Заедността. И така 28 години вървим по Пътя. Заложихте на европейския модел. НАТО, Европейски съюз. Този Път води напред, а не назад. Този Път обединява, а не разделя. Щастливи сме да сме заедно с Вас по Пътя и винаги да имаме далечния хоризонт, дълбочината и многопластовата мисъл, аналитичния ум, мъдростта... С една дума имаме нужда от Вас. Сега, когато е необходимо да се определят жалоните на политическата промяна (и в световен, и в европейски, и в национален план), отново Вие ни насочвате към нов модел – включване на свободните и активни граждани във формирането и вземането на политически и управленски решения и в тяхната реализация. Ние искаме повече Европа, но и по-добра, по-стабилна и по-сигурна Европа. А за управляващите… може би още малко да ги оставим да подхранват с малките успехи големите си илюзии. Вие ни учите да вярваме в себе си, да преследваме мечтите си, Вие ни учите да се учим, да бъдем искрени със себе си и с хората. Вие ни учите да бъдем смели в нашите решения и постъпките си, но и да бъдем отговорни. Има една мисъл на Мевляна: „Удовлетворението от малкото е неизчерпаемо богатство“. Такъв е и надписът на този древен съд, който искаме да Ви подарим. Бъдете ни жив и здрав! За много години! София  29.03.2018", "date": "2018.04.06", "title": "Карадайъ: Ще оставим властта още малко да подхранва с малки успехи големите си илюзии"}
{"url": "http://epicenter.bg/article/Razpeti-petak-e-nay-tazhniyat-den-za-miryanite--Minava-se-pod-masata-s-Plashtenitsata-za-zdrave/151189/2/0", "text": "Днес Православната църква отбелязва кръстната смърт на Исус Христос.   с която е било покрито тялото Христово, свалено от разпятието.   Велики петък е най-тъжният и най-тежкият ден за Божия син. Той бива разпитван, вменили му вина, а Пилат, пoдстрекан от тълпата, която ревяла \"Разпни Го\", му издал тежка присъда.  Счита се, че   Това е денят, в който го разпънали на кръст, принесен в жертва за греховете на цялото човечество. По това време станало слънчево затъмнение и земетресение.   : Църквата повелява днес да не се яде и пие вода. На Велики петък не се служи Света литургия, защото се вярва, че сам Господ е принесъл себе си в жертва.  Отслужва се обаче Вечерня, когато се  Преди началото на службата, на специално издигнато място в средата на храма се издига „гробът“ Христов, украсен с цветя, а на престола се поставя светата   Християните пристъпват към гроба Христов и се покланят на плащаницата, като символично преживяват момента на смъртта и погребението му.  След като се изнесе Плащаницата на вечерното богослужение, с нея се обикаля около храма и символично се извършва погребението на Христос. В края на вечернята свещеникът взема Плащаницата от престола и я полага в „гроба“ в центъра на храма.  , до късно в събота вечер, когато тя се внася обратно в олтара минути преди пасхалното шествие на кръста. Народът казва, че   Всяко живо същество страда. В този ден никой не подхваща каквато и да е работа.  Разпространена е представата, че ритуалът на Разпети петък с „минаването“ под масата носи здраве, късмет или опрощаване на греховете. Според православните духовници това са суеверия.   В средата на храма се издига ''гробът'' Христов, украсен с цветя, а на престола се поставя плащаницата, върху която се поставят Евангелието, Кръстът и много цветя.  Християните носят цветя като на погребение на близък и скъп човек. Пристъпват с молитва към издигнатия гроб и се покланят на изображението. Целуват последователно Христовото Тяло извезано на плащаницата, Евангелието и Кръста и полагат цветята. След това се навеждат и преминават под издигнатото в средата на църквата място.  Освен израз на скръб и преклонение, това и благодарност за изкуплението на греховете, с които ни и дарил Христос.     ", "date": "2018.04.06", "title": " Разпети петък е – денят на кръстната смърт на Исус Христос"}
{"url": "http://epicenter.bg/article/Prodalzhava-izdirvaneto-na-dvamata-izbyagali-zatvornitsi-Radoslav-Kolev-i-Vladimir-Pelov-/151233/2/0", "text": "Издирването на двамата избягали затворници Радослав Ангелов Колев и Владимир Пелов Стефанов продължава.   Припомняме, че те избягаха от Централния софийски затвор.    Радослав Колев е рецидевист, осъден на 26 години за убийство,    Владимир Пелов Стефанов, също рецидивист, е осъден на 30 години за грабеж, отвличане и опит за убийство на двама служители на МВР.   Избягалите затворници са обявени за интернационално издирване.   Под засилена охрана са границите, входовете и изходите на магистралите.   Разпитани са десетки хора. Владимир Пелов и Радослав Колев са опасни, съдени за убийства. Възможно е да са напуснали страната. Властите призовават, ако някой забележи бегълците да сигнализира на 112 или в най-близкото районно. ", "date": "2018.04.06", "title": "Продължава издирването на двамата избягали затворници Радослав Колев и Владимир Пелов "}
{"url": "http://epicenter.bg/article/Vremeto-dnes---oblachno--zhivakat-shte-stigne-15-20-gradusa/151234/2/0", "text": "Днес над страната ще има облаци, а в Западна и Централна България се очакват валежи от дъжд с гръмотевици. Максималните температури ще са между 15 и 20 градуса по Целзий, съобщиха от Националния институт по метеорология и хидрология към Българската академия на науките.  Ще духа слаб до умерен вятър от север-северозапад. Атмосферното налягане ще се повишава и ще е по-високо от средното за месеца. По Черноморието облачността ще е значителна. Ще духа слаб до умерен североизточен вятър. Максималните температури ще са 10-14 градуса. Температурата на морската вода е 8-10 градуса. Вълнението на морето ще е 2-3 бала. В планините ще бъде предимно облачно и с валежи от дъжд, над около 1800 метра - от сняг. Ще духа умерен вятър от изток-североизток, по високите части - от югоизток. Максималната температура на височина 1200 метра ще е около 9 градуса, на 2000 метра - около 4 градуса. Променливо ще остане и през следващите дни. В събота минималните температури ще бъдат от 6 до 11 градуса, а дневните от 14 до 20 градуса. Ще духа слаб, в източна България - умерен и  временно силен североизточен вятър.  В неделя ще остане ветровито, със слаб до умерен североизточен вятър. Минималните температури ще бъдат от 5 до 10, а дневните от 15 до 20 градуса. Ще има променлива средна и висока облачност, почти без валежи.", "date": "2018.04.06", "title": "Времето днес – облачно, живакът ще стигне 15-20 градуса"}
{"url": "http://epicenter.bg/article/Gen--Vasil-Vasilev--Tsentralniyat-sofiyski-zatvor-tryabva-da-bade-razrushen/151235/2/0", "text": "Владимир Пелов и Радослав Колев са получили помощ отвътре при бягството си, тъй като оръжието, което са използвали, е минало през стените на затвора и е попаднало в ръцете на поръчителя. Бегълците са знаели точно къде ще спре транспортът. Контролът е слаб, защото съставът на затвора е безхаберен, а част от него се е обвързал със затворниците. Така коментира казуса с нашумялото бягство от Софийския затвор бившият директор на Националната полиция ген. Васил Василев пред Bulgaria ON AIR.  \"На тези хора единственото, което им е в главата, е как да избягат. Към тях трябва да се подхожда много по-радикално. Трябва да бъдат изолирани, още повече след като се е знаело, че готвят бягство. Затворниците трябва да имат униформа, за да могат да бъдат разпознати, при бягство. Както и да знаят, че са отделени от обществото\", подчерта гостът в \"Денят ON AIR\".  Според ген. Василев Централния софийски затвор трябва да бъде разрушен из основи.  \"Някъде другаде трябва да бъде изграден нов, който да покрива европейските стандарти. Това няма да струва плашещо много. Сега този затвор е блато, в което потъват и затворниците, и охраната. Там върви приказката, че в затвора ще вкараме и кораб, стига да минава река\", отсъди бившият директор пред Bulgaria ON AIR.", "date": "2018.04.06", "title": "Ген. Васил Василев: Централният софийски затвор трябва да бъде разрушен"}
{"url": "http://epicenter.bg/article/Na-pat-za-praznitsite--Silen-trafik--patna-politsiya-na-vsichki-vazlovi-mesta/151236/2/0", "text": "Интензивен трафик се очаква днес с оглед започването на четирите почивни дни около Великденските празници. Пътна полиция ще бъде разположена на всички проблемни участъци, входно-изходни артерии на големите градове и възлови кръстовища. Най-голямо натоварване се очаква на автомагистралите \"Струма\", \"Тракия\", \"Хемус\", международния път Е-79, както и към големите зимни и летни курорти. Проверки ще има за шофиране след употреба на алкохол или наркотични вещества.  Агенция \" Пътна инфраструктура\" ще ограничи движението на тежкотоварни автомобили по по магистралите и основните първокласни пътища на страната. Що се отнася за изходите на столицата се въвежда реверсивно движение по пътя София - Перник - през Владая, а на 9 април обратно към София. Главна дирекция \"Гранична полиция\" съветва при излизане от страната да се ползват не само основните, но и по-малките гранични пунктове. ", "date": "2018.04.06", "title": "На път за празниците: Силен трафик, пътна полиция на всички възлови места"}
{"url": "http://epicenter.bg/article/Bez-sinya-i-zelena-zona-v-Sofiya-za-praznitsite/151238/2/0", "text": "Столичани и гостите на София ще паркират без пари в „синя” и „зелена” зона по време на великденските празници.   Дните на свободно паркиране са от днес до 9 април (понеделник)  включително. Това съобщиха от пресцентъра на „Център за градска мобилност“ ЕАД.  В Пловдив синя зона няма да работи по повод честването на Великденските празници. София ще разполага с нощен градски транспорт от 7 април 2018 година. Автобусите ще се движат по четири експериментални линии от 00:00 часа до 04:00 часа. Те ще се пресичат в града така, че да има връзка с почти всички квартали. Интервалите на движение са през 40 минути.  Общата спирка на четирите линии, които ще носят номера № 1, № 2, № 3 и № 4, ще бъде на площад \"Княз Александър Първи\". Цената на нощната карта за всички линии ще е на цена от 2 лева и ще се продава от кондуктори в превозните средства.", "date": "2018.04.06", "title": "Без синя и зелена зона в София за празниците"}
{"url": "http://epicenter.bg/article/Parvoto-velikdensko-yaytse-e-boyadisano-v-Mesopotamiya--a-shokoladoviyat-analog-e-proizveden-vav-Frantsiya/151185/2/0", "text": "Един от най-светлите християнски празници чука на вратата, а само след няколко дни ще се съберем с близките си, за да боядисаме яйца в любимите ни цветове. Отново ще сме с хората, които обичаме и ще почетем възкръсването на Христос.     Родината на този обичай е Месопотамия, където семействата боядисвали яйцата в червено, което символизира кръвта на Христос, пролята на кръста, на който е разпнат. Поради тази причина, винаги първото яйце, което боядисваме, е червено.   Съществува и теорията, че на Великден ядем яйца в чест на богинята Естре, пише woman.bg. Тя е покровителката на пролетта и прераждането на живота след зимата. Според някои историци англо-саксонците консумирали яйца, за да отпразнуват началото на сезона. Също така ги заравяли и под земята, защото вярвали, че този обичай носи плодородие. Според други учени яйцата са символ на възкресението на Исус Христос.   Историята на шоколадовото яйце започва през XIX в. в Европа, като първите производители на сладкото изкушение са Франция и Германия.   Във Великобиртания също първото шоколадово яйце излиза на пазара през 1873 г. Първите яйца били твърди и направени от натурален шоколад, но не след дълго се появяват и тези, които познаваме днес – от вкусен млечен шоколад. Тогава сладкарите специално изучават изкуството за направата на шоколадови яйца. Простотата на формата дава възможност за повече креативност, а от нея могат да бъдат направени най-различни фигури – великденско зайче или мече.   Днес съществуват десетки различни шоколадови яйца и са един от най-любимите десерти на всяко хлапе.", "date": "2018.04.06", "title": "Първото великденско яйце е боядисано в Месопотамия, а шоколадовият аналог е произведен във Франция"}
{"url": "http://epicenter.bg/article/Novo-napadenie-nad-nadziratel-v-Sofiyskiya-zatvor/151240/2/0", "text": "Надзирател е нападнат в Централния софийски затвор. Това заяви пред bTV Цветан Михайлов, член на управителния съвет на Синдиката на служителите в затворите в България (ССЗБ).   Нападението е станало вчера, 5 април, след 22 часа. Тогава синдикалната организация е била уведомена за инцидента. Към момента няма информация за състоянието на надзирателя, заяви Михайлов.   По думите му нападението е извършено по време на конвоиране на лишен от свобода. Затворникът е трябвало да бъде транспортиран от болница на затвора към корпуса.   Във връзка с бягството на Радослав Колев и Владимир Пелов Цветан Михайлов коментира, че знае малко.    Служителите заявили, че те са се опитали да спрат двамата и надзирателите също стреляли по тях.  \"   Михайлов коментира и ситуацията в затворите в България като цяло. По думите му системата на затворите у нас е разбита - има страшно много пропуски и затворниците правят буквално каквото си поискат. Бягството на Пелов и Колев било последствие именно от това.  , допълни синдикалистът.   \"Нашите съмнения са, че за пореден път вниманието и обществения и фокус умишлено биват обръщани към най-ниските нива служители, без да се проследят причините и следствията по цялата вертикала на йерархичната стълбица, т.е. от министъра на правосъдието, заместниците му, техния екип, професионалното ръководство, началниците на затвори и пр.\", категоричен бе Михайлов. Той отрече и обвиненията на министъра на правосъдието Цецка Цачева, която заяви вчера, че вината за бягството на двамата е охраната. \"Ако г-жа Цачева е гневна и шокирана от случващото се, то това означава, че през цялото време на нашите срещи не е слушала внимателно какво ѝ съобщаваме, не е преосмислила информацията, която сме ѝ подали в писмен вид по официален ред със становища и писма от страна на организацията, не е чула и посланията на нашите протести. Нещо повече - не чух в нейното изказване да набележи мерки, които в спешен порядък да гарантират ограничаването до разумен минимум на риска от повтаряне на подобни инциденти\", отсече Михайлов. .   Той посочи и че простите на надзирателите се подновяват. Те ще продължават да настояват за повече щатни бройки, както и за подобряването на условията за труд. Съотношението затворници - охрана е под критичния минимум, обясни още той.   Новият протестни действия ще започнат със събиране пред сградата на Главна дирекция \"Изпълнение на наказанията\". Събирането ще се състои, за да се защити честта и достойнството на професията. \"Оставките в случая не са повод на разговор на синдикалната организация - ние с политика не се занимаваме\", допълни синдикатът.", "date": "2018.04.06", "title": "Ново нападение над надзирател в Софийския затвор"}
{"url": "http://epicenter.bg/article/Edin-zaginal-i-chetirima-raneni-pri-tezhka-katastrofa-kray-Bansko/151248/3/0", "text": "Един е загинал, поне четирима са ранените при тежка катастрофа край Банско, предаде кореспондент на БГНЕС.  Инцидентът стана на Разпети петък на пътя Симитли – Банско – Гоце Делчев. Към 10.45 часа на изхода на Банско в посока Добринище, ТИР се преобръща и удря два леки автомобила и микробус. Една от колите е смачкана до неузнаваемост.  Пътят е затворен. Трафикът е натоварен. Обходният маршрут е Банско – село Баня – Елешница, движението се регулира. На място има екипи на Бърза помощ, полиция и пожарна. ", "date": "2018.04.06", "title": "Един загинал и четирима ранени при тежка катастрофа край Банско"}
{"url": "http://epicenter.bg/article/Pelov-strelyal-s-boyno-9-milimetrovo-orazhie/151250/3/0", "text": "Бойно 9-милиметрово оръжие носели избягалите от Централния софийски затвор Владимир Пелов и Радослав Колев. Това предаде Нова телевизия, позовавайки се на заместник-министърът на правосъдието проф. Николай Проданов.  Все още не е ясно как двамата затворници са се сдобили с оръжие.  Пред камерите на Нова тв социалният работник Красимир Кръстев – единственият подгонил Пелов при бягството, предположи, че пистолетът на Пелов може да е газов.  „Нямаше свистене на куршум и предположих, че пистолетът може да е газов. Впоследствие разбрах, че разследващите са намерили бойна гилза”, разказа още Кръстев. ", "date": "2018.04.06", "title": "Пелов стрелял с бойно 9-милиметрово оръжие"}
{"url": "http://epicenter.bg/article/-Galap--88--ot-balgarite-odobryavat-pozitsiyata-na-kabineta-po-sluchaya--Skripal-/151254/11/0", "text": "Това сочат данни от експресен сондаж на агенция „Галъп интернешънъл”.  , докато 35% предпочитат управляващата партия сама да носи полагащата й се отговорност.  Традиционно,   у нас. Към него се добавя и влиянието на правителствената позиция върху общественото мнение. На този фон   Телефонното допитване е проведено на 3 и 4 април сред 801 пълнолетни българи по телефона.   Сондажът показва най-вече първите обществени инстинкти в казус със сравнително малко информация и с противоречиви сведения. Данните фиксират моментната картина в доста динамична среда. При липсата на яснота по случая, мнозинство от 52% смятат, че Западът е виновен за създалото се напрежение, докато 18% сочат Русия.      , а 30% смятат, че действията след случая „Скрипал“ са необходима мобилизация на Запада срещу нарастващата руска агресия. Останалите се колебаят.   Обществото е доловило и любопитната ситуация на единодушие на Борисов и Нинова и разногласие между Борисов и Цветанов. Например, 80% одобряват това, че Нинова поздрави Борисов за позицията му, 13% се против това, а останалите се колебаят. А ", "date": "2018.04.06", "title": "„Галъп”: 88% от българите одобряват позицията на кабинета по случая „Скрипал”"}
{"url": "http://epicenter.bg/article/Balgarskata-pesen-za-Evroviziya-2018-be-predstavena-v-London/151255/6/0", "text": "Групата EQUINOX, която ще представи България в Евровизия 2018, участва в най-голямото промоционално събитие на престижния музикален конкурс - London Eurovision Party. Жана Бергендорф, Владо Михайлов – Vladdi, Трей Кембъл, Джони Мануел и Георги Симеонов – JJ изпълниха за първи път на живо пред публика песента, с която ще излязат на сцената в Лисабон на 8 май. Освен композицията „Bones“ пред многобройните фенове и представители на медиите музикантите от EQUINOX представиха и два акустични кавъра – „Imagine“ на Джон Ленън и „Who You Are“ на Джеси Джей. След успешния си дебют в Лондон, EQUINOX заминават за португалската столица, където започват снимки на видеосюжетите, които предшестват конкурсното изпълнение. От средата на април българските представители в „Евровизия” 2018 ще се фокусират върху сценичното си представяне. Те започват усилени репетиции с шведския топ хореограф Саша Жан-Баптист. Тазгодишното издание на международния песенен конкурс Евровизия ще се проведе от 8 до 12 май в Лисабон. България ще вземе участие в първия полуфинал на 8-ми май, който ще се излъчи от 22:00 часа пряко по БНТ1. Източник БНТ", "date": "2018.04.06", "title": "Българската песен за Евровизия 2018 бе представена в Лондон"}
{"url": "http://epicenter.bg/article/Ubiha-domashnite-lyubimtsi-na-Skripal/151232/7/0", "text": "Домашните любимци на бившия руски шпионин Сергей Скрипал, който бе отровен във Великобритания, са мъртви, съобщи говорителка на британското министерство на околната среда, цитирана от Франс прес.   Тя каза пред агенцията, че когато е получил достъп до жилището на Скрипал, ветеринарен лекар е открил двете му морски свинчета мъртви. Една котка е била намерена в тежко състояние и ветеринарен хирург е решил да я евтаназира, за да сложи край на мъките й.   Цитираната говорителка не уточни дали домашните любимци на Сергей Скрипал, който остава в критично състояние в болница, са починали от отравяне вследствие на атаката с нервнопаралитично вещество срещу техния стопанин, или впоследствие от глад.   Печалната участ на животните, отглеждани от бившия руски шпионин, бе направена публично достояние от британската полиция повече от един месец след покушението срещу него в Солсбъри, Югозападна Англия, на 4 март, отбелязва Франс прес.   В четвъртък вечер, руското посолство официално призова Министерството на външните работи на Великобритания, да предостави актуална информация за домашните любимци на Сергей Скрипал - две морски свинчета и две котки.   Идеята е била да се разбере по-добре какво се е случило с Юлия и Сергей Скрипал и да се знае дали животните също са пострадали от химическото отравяне.     Заради химическото вещество ветеринарите няколко дни не са имали достъп до жилището на бившия шпионин и когато успели да влязат, морските свинчета вече са били умрели.  Черната персийска котка на Скрипал, на име Наш ван Дрейк, е открита в състояние на стрес. Тя е откарана в химическата лаборатория \"Портън Даун\" за тестване, но животинчето било в толкова тежко състояние, че се мъчело и страдало и решили да го приспят.  Всички животни са кремирани от страх, че може би са били заразени с отровата \"Новичок\".  Племенникът на Сергей Скрипал е съобщил по-рано, че съседите видели едната котка да бяга от дома им.   Британската полиция смята, че Сергей Скрипал е бил изложен в своя дом на действието на химическото вещество заедно с дъщеря си Юлия. Най-висока е била концентрацията на дръжката на входната врата, припомня Франс прес.   Агенцията отбелязва, че в сряда Русия е повдигнала въпроса за съдбата на домашните любимци на Скрипал. Британският таблоид \"Сън\" писа, че труповете на двете морски свинчета и на котката са били изгорени. Според руското посолство в Лондон Скрипал е имал още котка, за която обаче говорителката на британското министерство на околната среда не спомена нищо. Междувременно британските власти са уведомили Юлия Скрипал за предложението на руското посолство да й окаже консулска помощ, но тя не го е приела, заяви външното министерство в Лондон, цитирано от Ройтерс.   Съобщгението на Форин офис бе направено малко след като посланикът на Русия в Лондон Александър Яковенко каза на пресконференция, че Русия на няколко пъти е поискала консулски достъп до руската гражданка Юлия Скрипал, но не е получила отговор от британските власти.   \"Уведомихме г-ца Скрипал за предложението на руското посолство за консулска помощ. Сега г-ца Скрипал е в състояние да избере дали и кога да приеме това предложение, но до днес тя не го е направила\", гласи съобщението на Форин офис, пише БТА.", "date": "2018.04.06", "title": "Убиха домашните любимци на Скрипал"}
{"url": "http://epicenter.bg/article/Yuliya-Krasteva-pred--quot-Di-Tsayt-quot-Dosieto-mi-e-izfabrikuvano--Litseto-v-tova-dosie-ne-prilicha-na-men/151237/7/0", "text": "Юлия Кръстева вече отрече информацията, че е сътрудничила на тайните служби в комунистическа България. В отговор Комисията по досиетата публикува документите за нея, а сега известната в света българка за първи път ги коментира.   Под заглавие \"Истината на досиетата\" седмичникът \"Ди Цайт\" помества обширна статия по случая Юлия Кръстева. Най-интересното в нея е телефонното интервю, което тя е дала на вестника и което е интегрирано в статията, пише Deutsche Welle. Експертите действително смятат, че досието на Юлия Кръстева е автентично, но не и особено обременяващо. То не съдържа, според тях, недвусмислени доказателства за доброволна агентурна дейност на известната интелектуалка. Въпреки това досието е важен документ за \"лудницата на 20 век\", пише \"Ди Цайт\". За пръв път през живота си Кръстева се вижда представена в лоша светлина. Кой се интересува от нейните многобройни награди и почести, когато става дума за шпионаж? Историята е твърде понятна и се разпространява със светкавична бързина. И тази история е следната: една млада, красива и бедна българка пристига през 1965 г. в Париж. И скоро левият интелектуален елит на френската столица е в нозете ѝ. По-късно тя въодушевява и либерален Ню Йорк. А в действителност същата тази бляскава интелектуалка е била само дребна шпионка от България?! В телефонен разговор Кръстева твърди нещо съвсем различно от онова, което казва \"Сабина“ според досието: \"Никой не ме е разпитвал преди заминаването ми за Франция. Вероятно някой от апарата се е застъпил за мен. Никога не съм се опитвала да разбера точно\". \"Лицето в това досие не прилича на мен. То не ме докосва и все пак ме скандализира\", казва Кръстева в телефонното интервю за \"Ди Цайт\".  Същевременно тя съзнава, че тоталното отричане не помага. Досието изглежда \"автентично“ и в нейните очи, но тя категорично се съмнява в истинността на съдържанието му. \"Аз имам един голям въпрос към Комисията: проверили ли са те дали тъй наречените факти, за които става дума тук, не са били манипулирани от авторите?\". Кръстева не е сигурна дали ще може да продължи необезпокоявано досегашното си ежедневие и работа или ще трябва да се заеме сериозно с отправените ѝ обвинения. Едно не може да приеме: \"Дали са ми номер! Все едно, че като на затворник са ми татуирали някакъв номер на ръката\", възмущава се тя. Кръстева не е съгласна с оневиняващата я позиция, че през 70-те, както преди това и в София, тя действително е разговаряла с българските другари, но без да подозира, че тези разговори ще прераснат в досие от тайните служби. Тя продължава да държи на собствената си версия, посочва \"Ди Цайт\". Кръстева не може да си обясни наличието на своето досие по друг начин, освен като изфабрикувано от неговите автори. Още в края на 60-те тя била вече известна фигура в Париж. Всички я познавали. Поддържала тесни връзки с иконите на френския структурализъм, с Дерида и Фуко. Още през 1970 Ролан Барт публично хвалел теорията ѝ за интертекстуалността. Нямало нищо вярно в твърденията за срещи в някакво си \"скривалище“ или в кафене \"Клозери дьо Лила\". Тя твърди, че не познава агента Лука Драганов, до когото е изпратила картичка от Брюксел: \"Не познавам този човек, името му не ми говори нищо\". Още една измислица: в досието пише, че по време на Пражката пролет тя заела страната на БКП. \"Глупости\", заявява Кръстева. Навремето заемала позицията на ревизионист, не била срещу Пражката пролет, а срещу линията на Съветския съюз, посочва Кръстева в интервюто за \"Ди Цайт\". \"Те правят от мен човек, какъвто аз не съм\", протестира авторката на легендарната книга \"Чужденци на самите себе си\". \"Пълно с грешки!\", възмущава се Кръстева, но особено се ядосва, че тъкмо \"Ню Йорк Таймс\" в статията си по случая се въздържа от всякаква оценка за истинността на обвиненията. \"Това досие е идеална илюстрация на полицейските методи в служба на един тоталитарен режим\", пише тя в своята интернет страница. Юлия Кръстева преминава в контранастъпление, заключават авторите на публикацията в \"Ди Цайт\".", "date": "2018.04.06", "title": "Юлия Кръстева пред \"Ди Цайт\":Досието ми е изфабрикувано! Лицето в това досие не прилича на мен"}
{"url": "http://epicenter.bg/article/Vnesete-praznichno-nastroenie-u-doma--Velikdenska-ukrasa-ot-zhivi-tsvetya/151187/10/104", "text": "Великден е прекрасен християнски празник, който се чества вече от хиляди години. През това време много традиции са се променили, а са се появили и нови символи.   Днешно време към обичаите се добавят и модните тенденции. Остава да съчетаем модерната естетика с християнските традиции и да зарадваме близките си с красиво украсен дом и празнично декорирана трапеза. Основните символи на празника са си все така в сила и тази година – боядисани яйца, плетени венци, цветя, гнезда и клонки.   Умишлено започваме именно от живите цветя – нарциси, лалета, момини сълзи, иглики, кокичета. Можете да направите прекрасни композиции от тях. Сложете цветята в красива ваза или пък ги сложете в симпатични тематично украсени гърненца с пръст. Можете да ползвате гъба, в която да подредите истинска великденска икебана от живи цветя.   Можете да използвате купички за рохки яйца или яйчени черупки като ваза. Чудесна украса ще са свежите зелени стръкове, прораснали от мокър памук и надничащи от черупките, пише woman.bg. Може да ползвате различни семена или просто пшеница. Не забравяйте, че пролетните цветя повяхват бързо. Не разчитайте да останат дълго време свежи – сменете цветята с нови, ако очаквате гости.    Подредете яйцата в голяма купа или кошница и сложете живи цветя между тях. Разбира се и върбовите клонки не са за пренебрегване. Пухкавите пъпки по клончетата ще внесат доза добро настроение на всяка маса. Можете да използвате клонките за букети или да ги оплетете на венци и гнезда.   Идеално украшение за дома ви в празничните дни разбира се ще са великденските кошнички. Сложете в тях цветя или зеленина и подредете шарени яйца и панделки. При това е добре или да се придържате към една цветова гама, или да използвате рязък контраст – например червено и зелено или синьо и жълто.   За да бъде кошничката красива по-дълго, може да сложите в нея малки саксии с живи пролетни цветя. Ако решите да бъдете по-оригинални изпечете кошничка от тесто. Тя не само ще украси масата ви, но и ще дозасити гостите ви, когато яйцата от нея бъдат изядени.    Ако плетенето не ви се отдава, направете кошничка от картон и я облепете с цветна хартия, тънък плат, мъниста и панделки. За да не скучае детето ви, докато се готвите за празника, предложете му да направи великденска кошничка от хартия или цветен картон.  ", "date": "2018.04.06", "title": "Внесете празнично настроение у дома: Великденска украса от живи цветя"}
{"url": "http://epicenter.bg/article/Kozunachen-keks/151060/9/14", "text": "Необходими продукти: Най-напред стафидите се накисват добре във вода. През това време в купа се изсипват брашното, захарта, солта, размекнатото масло, топлото мляко и яйцето. Отгоре се натрошава маята.   Всичко се разбърква с миксер до получаването на гладка смес. Добавят се отцедените стафиди и лимоновата кора. Всичко се разбърква отново, след което се оставя да втаса около 30 минути.   Поставя се в тавичка за кекс, намазана с масло и се оставя да втаса още 30 минути. Пече се на 180-190 С.  ", "date": "2018.04.06", "title": "Козуначен кекс"}
{"url": "http://epicenter.bg/article/Kozunacheni-kiflichki-s-lokum/151061/9/14", "text": "Необходими продукти: Маята се разтваря със затопленото мляко и малко от захарта. В пресятото брашно се слагат останалите продукти без орехите и локума и се замесва меко тесто, оставя се на топло да удвои обема си.   След което се разделя на топки, всяка топка се разточва на дебелина не повече от 0.5 см, и се реже на правоъгълници. Във всеки правоъгълник се слага парче локум и щипка смлени орехи, мажат се с жълтък и се поръсват с захар.   Пекат се в умерена фурна за около 20 минути.  ", "date": "2018.04.06", "title": "Козуначени кифлички с локум"}
{"url": "http://epicenter.bg/article/Ukrasa-za-doma--Yaytsa-ot-kontsi-i-girlyanda-ot-zaycheta-za-Velikden/151190/10/104", "text": "Остават броени дни до най-светлия християнски празник! Време е да се погрижим за празничното меню и украсата на дома. Използвайте цялото си пролетно вдъхновение, за да създадете уют и великденска атмосфера вкъщи!   По приложените схеми можете да сгънете салфетките на симпатични зайчета.   Ще ви бъде по-приятно да се прибирате вкъщи и да посрещате гости, ако входната ви врата е украсена с такъв лек пролетен венец. Може да се направи много лесно – ще ви трябват зелена „рошава“ прежда, дантелен ширит на цветенца, панделка, карфици и основа за венеца (можете да я направите от стиропор), пише woman.bg. Омотайте плътно основата с прежда, изрежете цветенца от ширита и ги забодете с карфици за венеца. Украсете го с панделка и го закачете на вратата.   Можете лесно да направите красиво и оригинално великденско украшение от обикновени конци. За целта ще ви трябват малки детски балончета, лепило С200 и – разбира се – конци. Надуйте балонче до нужния размер и го намажете с лепило. Накиснете в С200 и конците, с които ще омотаете балона. Навийте ги хаотично около него. Оставете лепилото да изсъхне, спукайте и извадете балона. Вашето великденско яйце е готово!   Можете да нанижете такива разноцветни яйца на конец, за да си направите гирлянда, или да превърнете коледните светлинки във великденски, като нахлузите по едно яйчено „абажурче“ на всеки диод.   За Великден можете да украсите дома си и с върбови клонки. Те обаче няма да изглеждат много добре голи – допълнете ги с дребни детайли и украшения. Можете да ги декорирате с фигурки на пеперуди или птици или просто да боядисате всяка пъпка на клонките в различен цвят.   Направете си гирлянда от зайчета – съберете няколко листа шарена опаковъчна хартия и изрежете от тях по шаблон еднакви зайчета. Остава да им залепите опашчици от памук и да ги нанижете на панделка. По-сръчните домакини могат да пробват да ушият по-сложни фигурки от останали парченца плат.    ", "date": "2018.04.06", "title": "Украса за дома: Яйца от конци и гирлянда от зайчета за Великден"}
{"url": "http://epicenter.bg/article/-Donald-Tramp-shte-prieme-Angela-Merkel-v-Beliya-dom/151239/7/0", "text": "Президентът на САЩ Доналд Тръмп ще приеме скоро във Вашингтон германския канцлер Ангела Меркел, потвърди Белият дом, цитиран от Асошиейтед прес и ДПА. По-рано германският таблоид \"Билд\" съобщи, че Тръмп ще се срещне с Меркел на 27 април. Заместник-прессекретарят на Белия дом Хоган Гидли се ограничи да потвърди, че ще има такова посещение.   Датата и детайлите около визитата се доуточняват, каза той. Когато Меркел посети Тръмп миналата година, Белият дом потвърди визитата непосредствено преди тя да бъде осъществена, отбелязва ДПА. Германският канцлер започна миналия месец четвърти пореден мандат на поста. Правителството на Меркел не е коментирало съобщението, че тя ще посети Вашингтон.", "date": "2018.04.06", "title": " Доналд Тръмп ще приеме Ангела Меркел в Белия дом"}
{"url": "http://epicenter.bg/article/-Balgarin-e-zastrelyan-sled-napadenie-nad-politsay-v-Indoneziya/151242/7/0", "text": "Българин е прострелян смъртоносно в Индонезия от полицията при опит да нападне полицаите по време на ареста си в град Тангеранг в провинция Бантен. Това съобщава индонезийското издание \"Джакарта пост\". Българинът е бил заподозрян в скимиране на банкови карти.  До ареста на мъжа се стигнало след разследване на полицията в друг индонезийски град - Йогякарта в провинция Ява. Полицаите проучвали случаи на скимиране на банкови карти и така стигнали до заподозрения, който пребивавал в Тангеранг. Полицията в Йогякарта заедно с полицията на столицата Джакарта предприели операция по арестуването на заподозрения.  По време на ареста той се опитал да нападне полицаите с ножче, прикрепено към катарамата на колана му и бил прострелян смъртоносно, разказа говорителят на полицията в Джакарта Арго Юмоно.  При обиск на дома на заподозрения са били намерени 940 скимирани карти, три лаптопа, девет камери за \"шпиониране\" на пин кодовете, скимиращи устройства и устройство за кодиране на данни. Заподозреният е инсталирал скимиращи устройства на редица банкомати в Тангеранг, Батам, Йогякарта, Соло, Бали и Бандунг, заяви говорителят на полицията в Джакарта. Заподозреният бил подпомаган от още двама души, които се издирват. До разследването се стигнало, след като 13 март десетки клиенти на банката Ракят Индонезия (Bank Rakyat Indonesia) съобщили за загуби по сметките си.", "date": "2018.04.06", "title": " Българин е застрелян след нападение над полицай в Индонезия"}
{"url": "http://epicenter.bg/article/The-Guardian--ES-izostavya-Zapadnite-Balkani-v-toplata-pregradka-na-Rusiya/151245/7/0", "text": "Предложението за почитането на покойния сръбски президент Слободан Милошевич със статуя в столицата Белград отразява далеч по-широка игра на власт, коментира бившият посланик на Обединеното кралство в Югославия Айвър Робъртс в авторска статия за водещия британски вестник The Guardian, цитиран от \"Фокус\".   Комисията за паметници и наименуване на улици и площади в Белград скоро ще се произнесе по предложението за издигане на статуя на Слободан Милошевич, покойния президент на Сърбия, който доведе Югославия до разпад и я въвлече страната си в поредица от катастрофални войни през 90-те години на XX век.  Това предложение, направено от младежкото крило на Социалистическата партия на Милошевич (която сега е част правителството в Белград), ни разказва много за състоянието на политиката в Сърбия и по-широкия регион на Балканите.   На Запад Милошевич - който почина през 2006 г. по време на съдебен процес за престъпления срещу човечеството в Хага - е военен престъпник; за мнозина сърби той е човекът, който стана причина за понижаването на жизнения стандарт, изолирането на Сърбия и загубата й на територии, някога населени предимно със сърби. Почитането му изглежда няма смисъл.   Но само на пръв поглед, защото за значителна част от сърбите той е положителен символ на отхвърлянето на Запада и на защита на националните интереси на Сърбия. \"Познавах Милошевич по-добре от повечето чужденци - срещах го много, много пъти по време на преговори за прекратяване на войната в Босна и Хергеговина и за предотвратяване на събитията в Косово - и няма съмнение, че той имаше чар и харизма. Но би било трудно за всеки обективен анализатор да каже, че постигнатите от него резултати за страната и региона заслужават безсмъртието му в бронз. Какво става? Вече ясно има очертана грешна линия, която минава от Белград до Сараево към Скопие, а всъщност и до Будапеща и Варшава.   Новото разделение е между онези, които вярват, че най-добрата им надежда за мир и просперитет е да се присъединят към международните организации като Европейския съюз и НАТО, основаващи се на правила, и тези, които основават надеждите си на стремежа към тесен национален интерес и романтично тълкуване на миналото.   Тази втора група се подготвя за безкрайните изисквания, които ЕС поставя към кандидатстващите за присъединяване към Общността държави, и предпочита еластичността на московския модел - правителства, оглавявани от силни мъже, подкрепени от по-силни мъже, където корупцията е разумно дискретна и хората се държат зашеметени от капковото напояване с шовинизъм.   Не е изненада, че водещият защитник на издигането на статуята е настоящият външен министър на Сърбия и бивш говорител на Милошевич, Ивица Дачич, русофил от управляващия сръбския кабинет, и мъж, който руският му колега сметна за достоен при скорошно посещение в Белград да бъде удостоен с почетния Орден на приятелството.   Отговорът на Дачич бе подновен ангажимент Сърбия никога да не се присъедини към западните санкции срещу Русия или да се стреми към членство в НАТО. За разлика от този топъл, сърдечен и неугасващ „романс“ между Русия и Сърбия, за Запада се говори рядко.Разбираемо, Москва има интерес да популяризира интересите на тази втора група. Русия не крие, че ще направи необходимо, за да гарантира, че православните християнски страни от бивша Югославия няма да се присъединят към НАТО, а ще останат вбити като клин между Гърция и нейните съюзници от НАТО на север.   Това стои зад предполагаемия опит за убийство на бившия президент и премиер на Черна гора Мило Джуканович, за да не му се позволи да включи своята малка страна в НАТО през 2016 г .; зад еднакво суровите опити да се попречи на Зоран Заев да вземе властта от проруските националисти в Македония през 2017 г .; както и зад безкрайното ухажване на Милорад Додик, президента на Република Сръбска, който изглежда прекарва повече време в Москва, пиейки чай с Путин, отколкото в Баня Лука, където е правителството му.   Дори в Белият дом, който едва ли е огнище на антируски предразсъдъци, заявиха на 14 март: „Русия пренебрегва реда, основан на международните правила, подкопава суверенитета и сигурността на страните по света и се опитва да разруши и дискредитира западните демократични институции и процеси\".   Наследството на Милошевич за Москва не се крие в катастрофалното и дискредитирано ръководство на страната му, а в неговия възприеман статут на някой, който се изправи срещу Запада (въпреки че онези, които го познаваха, разбираха, че малко балкански политици са проамерикански и антируски настроени като Милошевич).   Ето защо една статуя в сърцето на Белград ще бъде трън в очите на сърбите, които искат да видят страната си в ЕС, и място за поклон на привържениците на Москва. Вашингтон и Лондон правят грешка като изоставят тази част на Европа Членството в ЕС е постоянна химера, която ще реши проблемите на икономиката на страните-кандидатки - нисък растеж, висока безработица и емиграция на младите хора.   Непрекъснатите изисквания на Брюксел към кандидатите за провеждане на болезнени и трудни политически и икономически реформи в замяна на „бисквитка“ печели малко приятели.   Освен това ЕС не изглежда да има никакъв план за региона, очевидно изоставяйки го на топлата прегръдка на Русия. Това е тест за усещането за европейска идентичност на региона. Независимо от трудностите, външните либерални сили са способни да постигнат напредък.   В Македония харизматичният Заев получава все по-голяма подкрепа за своето прогресивно, антинационалистическо послание за помирение с Гърция, членство в НАТО и ЕС и равенство за всички граждани.   И в партията на Ивица Дачич Саша Антич насърчава визията за млада, прогресивна Сърбия, която се радва на възможно най-близки отношения със Запада, визия, която му спечели приятели сред британските парламентаристи при посещението му в Лондон миналия месец.   Човек не може да не се зачуди как тези сили биха се справили, ако страни като Великобритания и САЩ бяха по-малко заети с вътрешни проблеми и можеха да намерят време и ресурси, за да им предложат подкрепа. Когато бях в Белград през 90-те години на миналия век, ние помогнахме да запазим пламъка на демокрацията жив през най-тъмните моменти на региона, именно защото ние се ангажирахме с необходимите ресурси.   Вашингтон и Лондон правят грешка да изоставят тази част от Европа и да излагат на опасност по-рано направените инвестиции и постигнатите резултати.   Ще бъде странно, ако един човек, който представлява всичко, срещу което сме работили, да бъде обезсмъртен в бронзова статуя в центъра на столица на държава, която се стреми да стане част от Запад.", "date": "2018.04.06", "title": "The Guardian: ЕС изоставя Западните Балкани в топлата прегръдка на Русия"}
{"url": "http://epicenter.bg/article/Makron-i-Putin-obsadiha-Siriya-v-telefonen-razgovor/151252/7/0", "text": "Френският президент Еманюел Макрон разговаря по телефона с руския си колега Владимир Путин. Макрон призовал Русия да използва влиянието си, за да се сложи край на конфликта в Сирия и да се подновят преговорите за политически преход в тази страна. Това предадоха световните агенции, като се позоваха на съобщение на Елисейския дворец.  \"Президентът подчерта необходимостта от слагане на край на военната ескалация от последните месеци, така че да бъде защитено цивилното население\", се казва в изявлението. В него се допълва, че двамата лидери са обсъждали и нуждата да се гарантира, че няма да има съживяване на организацията Ислямска държава в региона. Елисейският дворец каза, че Макрон се надява, че регулярният диалог между Франция и Русия може да позволи по-конкретен напредък за намиране на решение в Сирия.  В изявление на Кремъл относно разговора се казва, че Путин е информирал Макрон за изхода от тристранната среща за Сирия в Анкара, в която участваха Турция, Иран и Русия, предаде ТАСС. Двамата лидери са обсъдили и предстояща визита на президента на Франция в Русия през май. Засегнати са били и въпроси, свързани с двустранните отношения. Разговорът е бил по инициатива на Франция, уточнява Кремъл. Макрон ще бъде в Русия на 24 и 25 май. Той планира участие в Петербургския международен икономически форум в качеството му на почетен гост, припомня ТАСС. Форумът ще се проведе от 24 до 26 май. ", "date": "2018.04.06", "title": "Макрон и Путин обсъдиха Сирия в телефонен разговор"}
{"url": "http://epicenter.bg/article/Feysbuk-potvardi--2-7-miliona-evropeytsi-sa-zasegnati-ot-zloupotrebata-s-lichni-danni/151253/7/0", "text": "С писмо до Европейската комисия Фейсбук потвърждава, че до 2,7 милиона потребители в ЕС са били засегнати от злоупотребата с лични данни покрай случая с \"Кембридж Аналитика\", съобщи говорител на комисията. Следващата седмица предстои представители на ЕК и на социалната мрежа да продължат диалога по тази тема.  Разговорите ще засегнат новите правила за личните данни в ЕС и по-общо теми, свързани с демокрацията, поясни говорителят. Той добави, че от 25 май в ЕС влизат в сила допълнителни правила, според които при нарушение на изискванията за съхранение на лични данни дружествата може да бъдат глобени с до четири процента от техния световен годишен оборот.  При нарушение дружествата ще трябва да уведомяват потребителите до 72 часа. От следващия месец дружествата, обработващи лични данни в ЕС, ще трябва да получават изричното съгласие на своите клиенти да събират тези данни и то с ясно посочена цел, включително ако данните биват предоставени другиму.", "date": "2018.04.06", "title": "Фейсбук потвърди: 2,7 милиона европейци са засегнати от злоупотребата с лични данни"}
{"url": "http://epicenter.bg/article/Sastoyanieto-na-Sergey-Skripal-se-podobryava-barzo/151259/7/0", "text": "Бившият руски двоен агент Сергей Скрипал  , съобщиха лекари, цитирани от БиБиСи. От окръжната болница в английския град Солсбъри уточниха, че  .   66-годишният Скрипал и 33-годишната му дъщеря Юлия са в болница повече от месец след откриването им в безсъзнание на пейка в Солсбъри. Предполагаемото им отряване с „новичок” предизвика безпрецедентна дипломатическа криза.   Вчера Юлия Скрипал направи първото си изявление, след като дойде в съзнание на 29 март. „Радвам се да съобщя, че се подобрявам с всеки изминал ден. Благодаря на всички, които ми изпратиха съобщения с пожелания за скорошно оздравяване\", заяви тя.    \"През миналия четвъртък ви информирах, че състоянието на Юлия Скрипал се е подобрило до стабилно. Както самата Юлия каза, всекидневно силата й се връща и тя очаква деня, когато ще е достатъчно добре, за да излезе от болницата\", каза Кристин Бланшард, директор на окръжната болница в Солсбъри.   Вчера руската държавна телевизия съобщи, че в телефонен разговор с братовчедка Юлия е казала, че с баща й се възстановяват и   ", "date": "2018.04.06", "title": "Състоянието на Сергей Скрипал се подобрява бързо"}
{"url": "http://epicenter.bg/article/Puchdemon-izleze-ot-aresta-v-Germaniya-sreshtu-75-00-evro-garantsiya/151260/7/0", "text": "Бившият каталунски лидер Карлес Пучдемон излезе от ареста в Германия, след като беше платена гаранция от 75 000 евро за освобождаването му. Край стените на затвора Пучдемон беше посрещнат от многобройни журналисти и привърженици.  Той призова властите в Мадрид незабавно да започнат преговори с Барселона в опит да бъде разрешена кризата в Каталуния, която доведе до провеждането на референдума за независимост и до обявения му за незаконен от Конституционния съд на Испания.  „Вече няколко години искаме диалог и всичко, което получаваме е насилие и репресии,“ заяви Пучдемон пред журналисти. „Няма извинение за испанските власти да не се опитат да водят политически диалог с каталунските лидери“, добави още той. Пучдемон беше задържан на 25 март с европейска заповед за арест, издадена от Испания, припомня БТА. Пучдемон е обвинен в бунт и злоупотреби с обществени средства във връзка с организирането на неразрешения референдум за независимост на Каталуния. В четвъртък германски съд постанови, че бившият лидер може да бъде освободен срещу гаранция и под съдебен надзор при определени условия.  Магистратите счетоха, че евентуална екстрадиция на Пучдемон в Испания може да се осъществи само с мотив злоупотреба с държавни средства, а не бунт, както настоява Мадрид. Пучдемон се обяви и за освобождаването на останалите каталунски политици от затвора.", "date": "2018.04.06", "title": "Пучдемон излезе от ареста в Германия срещу 75 00 евро гаранция"}
{"url": "http://epicenter.bg/article/Vashington-nalozhi-novi-sanktsii-na-sedem-ruski-oligarsi/151261/7/0", "text": "Вашингтон наложи нови санкции на 7 руски олигарси и на 17 представители на руското правителство. Това съобщи БГНЕС, позовавайки се на АФП.  Обвиненията срещу тях са, че са подкрепяли президента Владимир Путин и са се възползвали от опитите му да подрива западните демократични системи. Сметките на тези хора ще бъдат замразени в Съединените щати.  От финансовото министерство на САЩ съобщават, че санкциите са заради опитите на Русия да подкопава западните демокрации.  Източници от Капитолия описват руснаците, на които са наложени санкции, като много богати бизнесмени, работещи на международния пазар, които обаче са част и от най-близкото обкръжение на Путин. Сред тях са металургичният магнат Олег Дерипаска, както и президентът на държавния „Газпром“ Алексей Милер.  Представител на Белия дом нарича мерките ответна реакция от Вашингтон за продължаващата намеса на руското правителство в целия свят. По думите му, това включва „окупацията“ на Крим, неспиращото насилие в Източна Украйна, подкрепата за режима на Башар Асад в Сирия и кибератаките, идващи от Русия. Санкциите били съгласувани с европейските съюзници. В средата на март американското правителство оповести санкции срещу 19 лица и 5 организации от Русия. ", "date": "2018.04.06", "title": "Вашингтон наложи нови санкции на седем руски олигарси"}
{"url": "http://epicenter.bg/article/-MVR-pusna-snimki-na-dvamata-zatvornitsi-ot-denya-na-byagstvoto/151256/3/0", "text": "МВР пусна още снимки на двамата затворници, които избягаха от Софийския затвор на 3 април. Кадрите са заснети от охранителните камери и са от деня на бягството.   Владимир Пелов и Радослав Колев се издирват трети ден.   МВР припомня кои са издирваните и за какво са осъдени - Радослав Колев, рецидивист, осъден на наказание лишаване от свобода в размер на 26 години за убийство. Владимир Стефанов (Пелов), рецидивист, осъден на наказание лишаване от свобода в размер на 30 години, за грабеж, отвличане и опит за убийство на двама служители на МВР. Вече се разпространява и официално обяснение за случилото се: \"По първоначални данни, бягството е извършено и чрез заплаха на дежурни надзиратели с огнестрелно оръжие, с което затворниците са разполагали, като по този начин са преодолени няколко поста в корпуса на Затвора София\".   Веднага след инцидента медиите информираха, че само чистачката на затвора се е опитала да спре двамата бегълци. По-късно вътрешният министър Валентин Радев каза, че ги гонил социалният работник Кръстьо. На място в затвора са изпратени двама прокурори от СГП, като действията по разследването се извършват от СДВР.   МВР отново призовава гражданите, които разполагат с допълнителна информация за бегълците, да сигнализират при гарантирана анонимност на тел. 112 или в най-близкото поделение на МВР. От дирекцията предупреждават гражданите да сигнализират веднага, в случай че забележат двамата мъже. По данни на полицията те са агресивни, възможно е да са въоръжени и да окажат съпротива.  Преди ден вътрешният министър Валентин Радев съобщи, че са получени близо 100 сигнала от граждани. ", "date": "2018.04.06", "title": " МВР пусна снимки на двамата затворници от деня на бягството"}
{"url": "http://epicenter.bg/article/Mitropolit-Gavriil-/151241/2/0", "text": "\"На Македонската православна църква трябва да помогнем мъдро, без отново да изпадаме в схизма\", каза пред бТВ Ловчанският митрополит Гавриил.   \"Ние можем да ходатайстваме да бъде снета схизмата от Македонската църква, сами ние не можем да снемем схизмата, това няма да бъде признато. От това няма да има смисъл, защото и ние ще изпаднем в схизма и никога няма да можем да им помогнем – ние сме били 70 години в схизма, те са 50 години\", каза митрополит Гавриил. Относно посещението на руския патриарх Кирил за честванията на 3 март и неговите думи на срещата с президента Румен Радев той каза: \"Президентът не заслужаваше укор, той каза верни неща, защото Русия ни е освободила, тя е обявила войната, но в нея е имало хора от всички тези народи, които спомена президента. Защо трябва да се отричат тези неща\", коментира той.   Относно Истанбулската конвенция той смята, че щеше да е пагубно, ако беше ратифицирана. \"Ако възпитаваме децата да не проявяват насилие, няма да са нужни конвенции\", допълни митрополит Гавриил.", "date": "2018.04.06", "title": "Митрополит Гавриил: Щеше да е пагубно, ако Истанбулската конвенция беше ратифицирана"}
{"url": "http://epicenter.bg/article/Sotsialniyat-rabotnik--Shtyah-da-hvana-Pelov--no-toy-izvika--che-ima-granata/151244/2/0", "text": "Социалният работник Красимир Кръстев, който подгони един от избягалите от Централния софийски затвор – Владимир Пелов, разказа за ситуацията като от американски екшън, пише Нова телевизия.   Кръстев бил в кабинета си, когато Пелов и Радослав Колев набиват служител в стаята за получаване на пратки, заплашват надзирател, за да им отвори вратата и излизат от затвора през главния вход.   „Отваряйки вратата на офиса си, видях, че Пелов блъска и се опитва да стреля по колегата на поста при бариерата. Той се опита да препречи пътя на бегълците”, спомня си социалният работник. Той обясни, че първоначално дори не разбрал, че бегълците са двама. Видял и разпознал само Пелов. Подгонил го.   „Когато усети, че ще го настигна, се обърна срещу мен и извика, че има граната. След това се прицели и стреля срещу мен. Нямаше свистене на куршум и предположих, че пистолетът може да е газов. Впоследствие разбрах, че разследващите са намерили бойна гилза”, разказва още Кръстев.   Той обясни, че в случая с бягството „няма грешка на ръководен състав, но има системни проблеми”. Кръстев поясни още, че двамата рецидивисти не са били изолирани, защото имали добро поведение между стените на затвора. Именно затова служителите нямали право да ги изпратят в килии в коридора на най-опасните престъпници.   Социалният работник потвърди, че до служителите на затвора са стигали сигнали за готвено от Пелов бягство и били взети необходимите мерки. „Бягството се случи, защото имаш заплаха с оръжие. Иначе колегите щяха да реагират, щяха да се борят до последно, за да спрат Пелов и Колев”, категоричен е Кръстев.", "date": "2018.04.06", "title": "Социалният работник от Софийския затвор: Щях да хвана Пелов, но той извика, че има граната"}
{"url": "http://epicenter.bg/article/Roden-Yordanov--V-Evropa-edin-nadziratel-otgovarya-za-25-30-zatvornika--v-Balgariya---za-150/151246/2/0", "text": "За разлика от други страни в Европа, в България един надзирател отговаря не за 25-30, а за 150 затворници. \"Разбирате ли, ние сме извън всякакви норми от години. Не са решили, не са избягали от затвора.” Това заяви пред „Хоризонт” на БНР криминалният психолог Росен Йорданов.  Йорданов е психолог с дългогодишен опит в системата на МВР. Той коментира последния случай с бягството на лишени от свобода от Централния софийски затвор, като прогнозира, че   Той цитира думите на министъра на вътрешните работи, който заяви „Ние не мислим, а действаме“, като отбеляза:   В предния случай, когато заловихме Пелов, ние мислихме много и тогава действахме. Защото ако не бяхме мислили, може би щяхме да имаме няколко трупа, включително и неговия…“   , каза психологът и апелира да се направи точен и безпристрастен анализ, който да бъде представен на обществото и да се дадат адекватни предложения за промяна. Коментаторът припомни, че за разлика от други страни в Европа, в България един надзирател отговаря не за 25-30, а за 150 затворници.   Защото, ако в европейските държави има един охранител, отговарящ за 25-30 души, то в България един охранител отговаря за 150\", коментира Йорданов.    Сред системните предпоставки, довели до инцидента с бягството от затвора Йорданов открои слабости по отношение на техническата обезпеченост и процедурите, както и на морала и професионалните качества на служителите. Животът на Левски и Ботев е пример за саможертва и себеотрицание. Това каза още Росен Йорданов: „Символът, който представлява Разпети петък е как Божият син жертва себе си, за да може да изкупи греховете на човечеството, което е направил също и Левски.  Консултантът по психология, лидерство и управление на човешките ресурси смята, че   В същото време според анализатора в националната ни пътна карта липсва внасянето на малко по-далечен хоризонт и ни е необходимо да имаме лидери, водещи ни към по-далечни цели. Йорданов смята, че", "date": "2018.04.06", "title": "Роден Йорданов: В Европа един надзирател отговаря за 25-30 затворника, в България – за 150"}
{"url": "http://epicenter.bg/article/Mitropolit-Antoniy--Za-parvi-pat-Makedonskata-tsarkva-shte-vzeme-blagodaten-ogan-na-BPTs/151247/2/0", "text": "Свещеният огън слиза по чуден начин на гроба Господен всяка година на едно и също място, в един и същи час и по една и съща причина, която е вярата на хората. Това каза Западно- и Средноевропейският митрополит Антоний пред програма „Хоризонт“ на БНР.  „На празника на Христовото възкресение благодатният огън слиза в град Йерусалим на гроба Господен, където е построен храма в чест в чест на славното Христово възкресение, за да увери, укрепи и утвърди във вярата милионите вярващи по цял свят.” Негово високопреосвещенство е определен да донесе частица от благодатния йерусалимски огън в България, който ще бъде пренесен в цялата страна и в Македония.   Западно- и Средноевропейският митрополит Антоний заяви, че преговорите за признаване на македонската църква от Българската патриаршия са все още в начален етап:  Най-младият български митрополит отбеляза, че православната църква през последните години е започнала постепенно да привлича младите хора, които все повече изпълват храмовете:„Естествено има какво да се желае още. Но това е наш дълг. Защото Христос казва: „Оставете децата да дойдат при мене, защото на тях принадлежи Царството Божие.“   в този диалог: „Колкото по-скоро се въведе предметът „Религия“ в българските училища като редовен и задължителен предмет, толкова повече човешки души и души на деца ще спасим.“   Основните събития, свързани с пренасянето на свещения пламък,  потвърди свещенослужителят.", "date": "2018.04.06", "title": "Митрополит Антоний: За първи път Македонската църква ще вземе благодатен огън на БПЦ"}
{"url": "http://epicenter.bg/article/Tsetska-Tsacheva-sabira-nachalnitsite-na-zatvorite--no-sled-praznitsite/151249/2/0", "text": "Министърът на  правосъдието Цецка Цачева свиква национално съвещание с участието на всички  началници на затвори в страната и с ръководството на Главната дирекция  \"Изпълнение на наказанията\". Това съобщиха от правосъдното  министерство. Информацията е на БНР.  Срещата ще бъде в първия работен ден след празниците, а темата ще бъде напрежението в системата.   докато е преместван от болницата на затвора към корпуса. За случая съобщи пред Би Ти Ви Цветан Михайлов от управителния съвет на Синдиката на  служителите в затворите у нас.   По-късно пред БНР Михайлов разказа, че    , твърди той. Пострадалият е настанен в \"Пирогов\" със счупен нос и насинено око, но бил в добро състояние.   допълни синдикалистът и за пореден път алармира, че броят на охранителите в затворите и техническите средства, с които разполагат, са крайно недостатъчни, а нападенията срещу надзиратели зачестяват и стават по-дръзки. \"Често има такива.   Тогава колегата е наранен, но  е успял да действа професионално.  , каза  той. По случая  е образувано разследване.  Служителите на затворите обявиха също, че подновяват протестите си.  Издирването на избягалите от Софийски затвор Владимир Пелов и  Радослав Колев продължава. ", "date": "2018.04.06", "title": "Цецка Цачева събира началниците на затворите, но след празниците"}
{"url": "http://epicenter.bg/article/Patriah-Neofit--S-vyara-tryabva-da-sledvame-Hrista-prez-vsichki-dni-na-Negoviya-zhivot/151251/2/0", "text": "Ние с вяра трябва да следваме Христа през всички дни на Неговия живот, за да бъдем честити в своята вяра и в своето упование и надежда. Това каза Негово Светейшество Българският патриарх Неофит на Разпети петък, когато във всички епархии на Българската православна църква се отслужват Царски часове и вечерня с изнасяне на св. Плащаница, предава БГНЕС.  „Господ Иисус Христос умря за нас и за нашето спасение, и остави своите Апостоли да благовестят Неговия живот, Неговото учение, Неговата Божествена сила. Ние с вяра трябва да следваме Христа през всички дни на Неговия живот, за да бъдем честити в своята вяра и в своето упование и надежда. Всички ние чувстваме силата Господня и затова при всички дни, и при всички радостни и тъжни дни Неговата сила, Неговата любов към нас да я чувстваме и тя да бъде за нас спасителен пристан. За много години!”, каза патриарх Неофит в митрополитската катедрала „Св. Неделя”.   На Велики (Разпети) петък - най-тежкият ден за Божия син - не се отслужва литургия. Сутринта в храма се изнася светата плащаница, чието носене напомня за носенето на Христовото тяло към Гроба.   Вечерта се извършва символичното опело Христово. При изнасянето на Плащаницата се спазва и специален ритуал. Певецът застава пред северната врата на Св. Олтар и започва бавно да пее първата стихира, а след него върви свещеникът и други църковнослужители, които носят Св. Плащаница, обикалят три пъти около разпятието и приготвената маса (кувуклия) и слагат плащаницата на масата. Храмовете днес се изпълват с хора, които минават под Плащаницата.", "date": "2018.04.06", "title": "Патриах Неофит: С вяра трябва да следваме Христа през всички дни на Неговия живот"}
{"url": "http://epicenter.bg/article/D-r-Ahmed-Dogan--Ne-priemam-uprazhnyavaneto-na-natisk-spryamo-Rusiya/151257/2/0", "text": " Препоръчвам Ви тази моя оценка да не се превърне в политическа позиция на ДПС. Защото ще ви обвинят в нелоялност спрямо евроатлантизма..\" Това е заявил почетният председател на ДПС д-р Ахмед Доган в слово на 29 март, с което се е обърнал към гостите на рождения си ден. Пресцентърът на ДПС публикува днес пълния текст на думите на Доган „поради  изключителния интерес на членове, активисти и съмишленици на ДПС, приятели и анализатори, медии и журналисти”.  Преди това поздравление към рожденика отправя и председателят на партията Мустафа Карадайъ.   Съблюдаването и продуцирането на балансираща политика е въпрос на позитивна визия за света и много тежка отговорност. Дълбокият ни мотив за постигането на тази цел е запазването на Мира и гарантирането на Свободата и Демокрацията”, казва още Ахмед Доган.  Д-р Ахмед Доган, почетен председател на ДПС:  Уважаеми г-н Председател, уважаеми приятели, съмишленици и колеги. Трогнат съм!   Никога не съм обръщал внимание на подаръците и, разбира се, това е мой недостатък. Защото така човек губи част от усета си към пулсиращото битие на живота... Но понеже съм ориентиран в познанието за значението и смисъла на знаците в лицето на семиотиката, тяхното декодиране в комплекси от символни реалности ме улеснява. Оценявам го. Благодаря Ви!   Понеже започнахме от темата за „подаръци“, явно е, че символиката и знаковата структура, които те ни дават, пренасят, подсказват или преосмислят, не е само в полето на любопитството.   Доколкото въпросът се отнася за моя рожден ден, само условно го приемам за мой личен празник. Вие ми го отнехте, по-точно-обсебихте. По-интересното в случая е, че откакто напуснах реалната политика, започнах да получавам странни подаръци на този ден. От най-модерни коли, мини колекции от картини и предмети на изкуството, до стари ръкописи на Библията и Корана. Днес, например, един бизнесмен ми подари „Универсална история на империята на турците“, издадена във Венеция през 1582 година. Явно така сме устроени, че всеки от нас вижда това, което знае, желае или в което вярва. Затова съчетанието на различни обстоятелства в акта на възприятието има както рационални, така и мистични пластове... Благодаря Ви г-н Председател, че с вътрешна готовност ми „поднасяте“ темата за Пътя... В тази връзка ми позволете малка духовна волност за неговите духовно-исторически проекции.   Силно съм впечатлен, че последните десетина години ми подарявате различни предмети като пана, инкрустирани мотиви, ритуални и обредни предмети, картини и книги, свързани с историята, философията и практиките на суфизма, по-точно на алевитския суфизъм.    („светлинни хора“) е Хоросан („място на слънцето“) преди около десет века, но корените му са дълбоко в шаманизма, зороастризма, будизма, даоизма („ Книга за Пътя“)... Понеже все още сме в рамките на  месец март, например-мартениците, ходенето по жарта, както и връзването на различни парчета плат по дървета, храсти и животни също са ритуални практики на това светоразбиране.   Алевитската светогледна традиция е оцеляла, защото е затворена и езотерична; а е затворена, защото векове наред е била преследвана и принудително асимилирана (сунитизирана). Тъкмо поради нейната изначална еретичност, опозиционност, толерантност, борбата за справедливост и издигането на любовта в принцип на световъзприемането, дори и в религия, алевитският светоглед е обявен за тема-табу. Но както виждате алевизмът е оцелял. . И когато волно или неволно си правим „подаръци“, съдържащи смислови алюзии в това семантично поле, бъдете сигурни, че вместо вас „заговарят“ образи-символи, закодирани душевни състояния, или ситуации-модели от историческата памет, които имат силата на архетипове.   В опростена форма основните ценности на тази битовизирана във времето традиция са Братството, Любовта и Пътят. Всички хора са братя по рождение, защото са чада на Всевишния. Любовта към Всевишния е модел на любовта към ближния. Пътят към Всевишния ( Tanri ) е път към светлината на истината, доброто и красотата вътре в нас. Защото Ти си Той! Ти си Богочовек и мярата на пълната ти Свобода е постигането на пълно сливане с Него. Едва тогава Ти израстваш от „ пътник“ ( yol oğlu ) в „полюс на полюсите“ на Пътя (Enel Hak— Бог е в мен). . Духовен императив на Пътя към ,,пътника“ е той постоянно да се обновява, развива и усъвърщенства. Ако това не се случва- Пътят прекъсва пространствено-времевия си континиум и те отхвърля от себе си. Всяко поколение ,,светлинни хора“ , които пътуват го измерват с преодолени предизвикателства в намирането на божественото начало в себе си.    Пътуването е въпрос на избор. Но след всяко преодоляно предизвикателство Пътят те поставя на ново изпитание с перманентно тестване на твоето слово, мисъл и действие. Ако си уловил резонанса на вътъка  в тъканта на времето твоята отговорност се превръща в антена на колективната съдба.   В този случай ,,закъснението“  и  ,,изпреварването“ на времето често имат един и същ резултат: Пътят за определено време може да не те приеме, както се случва и с морето, понякога да не ни приема. Защото твоето наглед неуловимо действие може да наруши равновесието на политическият ти микрокосмос, което да има непредвидими последици за социалният макрокосмос на другите. Защото ,,ефектът на пеперудата“ може да породи буря, дори и в другият край на света...    Тогава те мащабно се препроектират във всички значими  дейности, включително и в практиките за правене на различни политики. Идеята за осъзнаването на божественото начало в човека, само на пръв поглед изглежда метафизична с трансцедентални измерения. В превод тя означава  приоритетно изграждане на условия и правила за Субектност  в обществото и историята.    Това има фатални последици върху технологията  за вземане на адекватни за времето ни значими решения. Тъкмо от това има най-голяма потребност светът, в който живеем днес!    Ако ми позволите,  бих искал да ви обърна вниманието само върху няколко случващи се събития.    Русия е твърде сериозна геополитическа реалност, за да се упражняват силови подходи към нея за решаване на критични политически проблеми. Препоръчвам Ви тази моя оценка да не се превърне в политическа позиция на ДПС. Защото ще ви обвинят в нелоялност спрямо евроатлантизма...   Другият случай стана актуален само от преди няколко дена.   Ако не се постигне споразумение вероятно към петрола ще се включат и  други категории стоки в международната търговия, въпреки санкциониращите действия на САЩ спрямо Китайският внос с 3% мито. В интернет вече има индикираща информация, че  Всякакви опити за имперски амбиции, независимо от кой  край на  света се появяват, създават предпоставки за дестабилизация на политическия Логос на Планетата. . Кармата и Съдбата не са тъждествени. Съдбата предполага относителна пасивност на личността и предписва предопределеност на Бъдещето. Позитивното направляване на Кармата е целта на Пътя  за постигането на субектност в обществото и историята. Пожелавам Ви много радости в живота, Наслаждавайте му се. Защото животът е дар. Само  тези които се борят за него могат да се наслаждават на вкуса и смисъла на съществуването си. Бъдете живи и здрави!   София 29.03.2018 г.", "date": "2018.04.06", "title": "Д-р Ахмед Доган: Не приемам упражняването на натиск спрямо Русия"}
{"url": "http://epicenter.bg/article/Andrey-Kovachev--Sreshtata-na-varha-ES-Zapadni-Balkani-shte-bade-uspeshna/151263/2/0", "text": "Срещата на върха ЕС-Западни Балкани е в ход, тя ще се състои и ще бъде успешна. Друга алтернатива няма. Това заяви в студиото на \"Денят ON AIR\" евродепутатът Андрей Ковачев ГЕРБ/ЕНП. Той коментира заплахите с бойкот от Сърбия, Румъния, Кипър и Испания, заради участието на Косово и присъствието на неговия президент Хашим Тачи.  Интегрирането на Западните Балкани в ЕС е най-важният приоритет на българското европредседателство на Съвета на ЕС и подобен бойкот би бил предизвикателство пред българската дипломация.  \"Всички тези държави от Западните Балкани искат членство в Европейския съюз и работят за него. Има най-различни възможности и механизми всички страни да бъдат задоволени, затова е повече от ясно, че по един или друг начин те ще вземат участие в срещата на върха на 17 май\", коментира още евродепутатът.  Пред Bulgaria ON AIR Андрей Ковачев подчерта, че е изключително изненадан от думите на Вучич, който преди дни заяви, че не очаква добри новини за Сърбия, тъй като той е президент на страна, която иска да се присъедини към ЕС и твърди, че прави всичко възможно това да стане реалност.", "date": "2018.04.06", "title": "Андрей Ковачев: Срещата на върха ЕС-Западни Балкани ще бъде успешна"}
{"url": "http://epicenter.bg/article/Doyche-Vele--Kak-Zapadat-sam-pogazi-tsennostite-si-v-sluchaya--Skripal-/151262/11/0", "text": "Да, използван беше „Новичок\". Това поне е сигурно. Но откъде точно се е взело веществото, с което бяха отровени бившият шпионин Сергей Скрипал и неговата дъщеря – това досега никой не може официално да потвърди.Въртят се само различни твърдения. Русия е виновна? Възможно е, дори много вероятно, ако си припомним различни случаи от миналото. Но досега никой не го е доказал еднозначно.   И тъкмо това е проблемът:   Това са все химици, а не следователи. За да излезе истината на бял свят, тайните служби трябва да огласят своите информации. Ако изобщо имат такива. След такъв атентат с бойно отровно вещество правовата държава първо събира фактите и провежда разследване, което завършва с някакъв окончателен резултат.   Но държавите от ЕС, както и НАТО, прибързано изгониха руските дипломати и по този начин потъпкаха собствените си основни принципи и ценности. Защото в Европейската конвенция за човешките права е вписана презумцията за невиновност, според която всеки се смята за невинен до доказване на обратното.     С прибързаното изгонване на руски дипломати ЕС сам се вкара в конфузна ситуация. Евросъюзът пусна в ход спиралата на дипломатическите конфликти, което пък даде възможност на руското правителство да се представи като невинен агнец. От това    Да, ясно е, че Великобритания бързаше да намери виновника. За министър-председателката Тереза Мей случаят Скрипал беше добре дошла възможност да загърби многобройните лоши новини, свързани с Брекзита, и за пръв път от много време да се покаже в положителна светлина и демонстрира сила. Германия и други държави от ЕС също продължават да твърдят, че за деянието сигурно са виновни руснаците, защото всичко останало би означавало дипломатически да си плюят в лицето. В Берлин и в други европейски столици очевидно предпочитат да запазят солидарността с Лондон и да не допуснат разцепление в Европа – нищо, че еднозначни доказателства няма.   Който има доказателства – нека ги сложи на масата. Така че в мистериозния случай Скрипал предположенията най-сетне да останат на заден план, а истината да излезе наяве.  ", "date": "2018.04.06", "title": "Дойче Веле: Как Западът сам погази ценностите си в случая „Скрипал”"}
{"url": "http://epicenter.bg/article/Rusiya-nyama-da-priznae-razsledvane-za--quot-Novichek-quot--i-predupredi-London--Shte-sazhalyavate-/151267/7/0", "text": "\r\n \r\n \r\n \r\n \r\n      добави в Ню Йорк, че обвиненията срещу страната му са \"ужасяващи и без основание\".   По думите му това е \"пропагандна война\" от страна на Великобритания, а главният аргумент на обвинението - за руския произход на използваното нервнопаралитично вещество - се разпаднал пред очите на всички.   Групата нервнопаралитични вещества \"Новичок\" не е запазена марка на Русия и е разработвана от много други държави, добави Небензя. \"Това е някакъв театър на абсурда! Не можахте ли да измислите по-добра фалшива история?\", запита той, размахвайки копие на първоначалния британски доклад за покушението срещу двойния агент в град Солсбъри на 4 март.   \r\n", "date": "2018.04.06", "title": "Русия няма да признае разследване за \"Новичек\" и предупреди Лондон: Ще съжалявате!"}
{"url": "http://epicenter.bg/article/-Velikobritaniya-otkazva-viza-na-plemennitsata-na-Skripal/151265/7/0", "text": "Британското министерство на вътрешните работи съобщи, че е отказало да издаде виза на племенницата на бившия двоен агент Сергей Скрипал. Отхвърлихме молба за посетителска виза за Виктория Скрипал с мотива, че молбата не отговаряше на имиграционните правила, заяви говорител на Форин офис, цитиран от световните агенции.   По-рано се появи информация, че Виктория иска да посети Обединеното кралство, но се съмняваше, че нейното желание ще бъде удовлетворено. Руският тв канал \"Россия 1\" излъчи в ефир телефонния разговор на Виктория и Юлия Скрипал. Именно там Виктория казва, че ако получи виза, че пътува до Англия.  Говорителката на руското външно министерство Мария Захарова заяви, че от Форин офис трябва обяснят решението си. \"Ние настойчиво призоваваме Великобритания да направи официално изявление, да даде обяснения по повод случващото се с визата за Виктория Скрипал. Смятаме, че най-малкото от хуманитарни съображения длъжностните лица са длъжни да намерят сили в себе си и официално да се изкажат поне по този аспект\", каза тя, предаде БТА.  Случаят Скрипал ще бъде обсъден на съвета на външните министри в Люксембург на 16 април.", "date": "2018.04.06", "title": " Великобритания отказва виза на племенницата на Скрипал"}
{"url": "http://epicenter.bg/article/Pritesneniya-za-sebe-si-i-za-detsata--sreshti--zhelanie-za-usamotenie/151266/10/101", "text": "Днешният ден започва с оптимизъм и завършва с критичност, умора и релакс.   Номерологичната карта е с Път на живота четири, което може да активира притеснения за себе си и за децата, срещи, поработване и желание за усамотение.   Аспектът е подходящ за разходка в планината, работа и действия с компютър и пътуване в чужбина с кола.   Възможно е да се активира тъга, за това гледайте по-ведро на нещата и внимавайте да не сбъркате някъде.   Мото: Смирение, любов и отдаденост!", "date": "2018.04.06", "title": "Притеснения за себе си и за децата, срещи,  желание за усамотение"}
{"url": "http://epicenter.bg/article/Netraditsionni-idei-za-boyadisvane-na-yaytsa-s-oriz--vodni-boi-i-magdanoz/151215/10/0", "text": "Ако и вие, не сте имали време в четвъртък и сте оставили боядисването на яйца за утре, без съмнение бихте могли да се възползвате от част от нашите съвети за декориране на великденски яйца.     Можете да използвате листенца от пресен магданоз, здравец или друга зеленина като щампа. Подредете красиво листенцата по повърхността на яйцето или просто изпънете на черупката едно листенце. После внимателно поставете яйцето в дамски чорап. Вържете го така, че листенцата да прилепнат плътно към черупката и после сложете яйцето в отвара от лукови обелки. Когато го извадите от течността, на него ще останат бели отпечатъци от листенцата.   Използвайки същия принцип, можете да постигнете и друг ефект. Оваляйте мокрите яйца в ориз и ги сложете в дамски чорап. След изваряване в отвара от лукови обелки яйцата ще станат кафяви на бели точки.   Разтопете една парафинена свещ и топнете яйцето във втечнения парафин. След това ще можете да украсите с дребни мъниста черупката.   Мънистата се взимат с пинсета, нагряват се на свещ и после се допират до яйцето, за да залепнат.   Можете да нарисувате изящна рисунка върху вече боядисаните яйца с помощта на игла. Линиите се издраскват по боята, за хубава картинка се изискват повишено внимание и твърда ръка.   Предложете на детето си ново платно за творчество – вместо на бял лист да рисува върху черупката на яйце. На Великден ще може да подари произведението си на татко, баба или дядо.   1. За да бъде равен цветът, по черупката не бива да имам мазнина. Измийте яйцата с топла вода и сапун или ги забършете със спирт.   2. За да не се спукат яйцата при варенето, затоплете ги преди да ги сложите на котлона. Извадете ги предварително от хладилника или ги накиснете за известно време в топла вода.   3. За по-наситен цвят добавете във водата с оцветителя малко оцет (оцетната киселина разяжда черупката и я прави по-грапава и податлива на оцветяване).   4. За блясък намажете яйцата с олио.   5. Ако смятате да ядете боядисаните яйца, използвайте само специални органични или натурални оцветители. Източник: woman.bg", "date": "2018.04.06", "title": "Нетрадиционни идеи за боядисване на яйца с ориз, водни бои и магданоз"}
{"url": "http://epicenter.bg/article/Zhenite-zhirafi-nosyat-po-15-kg-metal-varhu-sebe-si/151264/10/0", "text": "Всички са чували за летящото килимче, но малцина знаят, че някои тъкани постелки могат да бъдат талисман – за здраве, за късмет, за семейно щастие. Зависи какво е закодирано в шарките им. За да разбулите тайната изобщо не е необходимо да ходите надалеч – достатъчно е да  надникнете в Етнографския музей и да се запознаете с  , която от десетилетия твори багри и шарки. Според нея в елементите на чипровските килими са закодирани послания.   По-предвидливите (и спестовните) вече ангажират хотели или пакети за лятната си почивка. Една от предпочитаните посоки за българите е към южните комшии. От тях определено има  на какво да се научим при посрещането и глезенето на гости.   През 2018 година Турция очаква 36 милиона туристи. За сравнение, миналата година България е посрещнала 8,5 милиона. Може би затова далновидно кроим планове как заедно да привлечем посетители от многолюдни държави като Китай. Това призна в интервю за Покана за пътуване  . Той предпочете да започне разговора с интересна новина за българите – откакто е ремонтирана Желязната църква, все повече български туроператори включват в организираните екскурзии и българската светиня.   Оставаме оттатък границата на Капитан Андреево, но на напълно различна тема с рубриката „50 места от българската история отвъд България”, която този път ще ни изпълни с войнска гордост със спомени за  .   Единственото, което Теодор Борисов и Светослав Марков пропускат да кажат е, че  на 12 ноември 1912 г. самарянката   се качва на самолета, пилотиран от подпоручик Калинов. По време на 45-минутния полет тя хвърля позиви на турски език над Одрин и така става първата жена в света, летяла във военни условия.   Имаме път и към  . Името на втория по големина град в Тайланд се премята в устата като сладък бонбон, пардон спомен.   Неотдавна се завърнах от Чианг Май, където бях  ,  и нямам търпение да ви разкажа. Поне за мен, това винаги е „по-вкусната” част от приключението.   Чианг Май е културното сърце на Страната на усмивките, отдалечено на  700 км от столицата. Сгушен в подножието на Хималаите в долината на река Пинг, Чианг Май е строга противоположност на всеобщата представа за Тайланд -  няма нито копринени плажове, нито квартали с червени фенери, нито толкова „пипнати” травестити, че биха могли да заблудят и най-прецизния мачо.   До там може да стигнете по два начина – през която и да било световна столица до Банкок, където можете да направите кратка опознавателна спирка или през Доха. От София до катарската столица полетът е около пет часа, а от там до Чианг Май се лети малко над 6.   Чианг Май означава нов град и през 1296 година наистина е бил такъв, когато крал Менграй решава да пренесе столицата на кралство Лана от Чианг Рай. По онова време в неговия храм Уат Чеди Луанг е и местожителството на изумрудения Буда, край който днес се тълпят туристите в кралския дворец на Банкок.   Старият град, където са струпани повечето забележителности, е заключен зад мощни и непристъпни крепостни стени, издигнати във вид на квадратна мандала с пет порти. До началото на ХХ век селището е било изолирано от външния свят, защото до него е можело да се стигне само по реката или на слонове.   С риск да засегна чувствата на будистите, ще вметна, че според мен божеството приживе  е имало поне десетина глави, няколко реда зъби, водопад от коси и безчет крайници, съдейки по останките от тялото му, които се съхраняват в хиляди храмове из Азия. С подобни реликви се гордее обилно декорираният със злато Уат Пра Тат Дои Сутхеп -  храм, до който се стига по 309 стъпала, охранявани от щедро инкрустирани змейове, окупирани от дечица в традиционни носии, които се снимат с туристите срещу дребни стотинки.   Сребърният храм не е помпозен като златния си събрат, но внушава изисканост и поразява въображението. Отвън и отвътре Уат Шри Супхан е покрит с посребрени металопластики и релефни картини. Дори да попаднете там в мрачен ден,  постройката поразява с дискретния си лунен блясък.  А може би усещането идва от стаената, но осезаема енергия на мястото, чиито строеж е започнал през 1495 година. По нова време бил изграден от чисто сребро, но при бирманските нашествия бил разграбен неколкократно.   И докато сме на храмова вълна, не мога да пропусна Уат Ронг Кун – на около 150 км в Чианг Рай.   В сравнение с побратимите си Белият храм е презрително млад, но докато сребърният прилича на ковчеже за бижута, този е като сцена от „Замръзналото кралство”. Особена на снимка -  изящни фигури, подобни на дантела кули и арки, сякаш изляти от фино стъкло. Нищо подобно. Материалите са цимент и пластмаса.   Решил художникът и скулптор Чалемчай са издигне частно светилище по собствен вкус и през 1997 година прерязал лентата за посетители. Авантюрата му струвала 40 млн. бата – около 1 млн. евро. Идеята му била да върне тайландците в будисткия храм, във всякакъв смисъл, да създаде място за медитация, размисъл и изучаване на свещени текстове.   Всички сме ахкали пред снимките на  , които удължават вратовете си с метални пръстени и сме ожалвали трудната им участ. Племената, за които форма на красота и извисяване до бога са безкрайните шии живеят в Мианмар, Тайланд и Африка. За черния континент се съмнявам, но се оказа, че падонг от Бирма и палонг от Тайланд са изключително близки роднини.   Според легендата, първоначално жените слагали метални пръстени на шиите си, за да се предпазят от ухапвания на тигри. Друг мит раздипля, че племето произхожда от женитбата между женски дракон и вятъра. Когато той узнал, че съпругата му е бременна започнал да кръжи около нея, докато тя не родила пашкул, от който излязъл първият представител на племето. В чест на щастливото кръжене палонките сложили на шиите си спираловидни пръстени.   Факт е, че на принципа „трай, бабо, за хубост” те травмират тялото си с по 15 кг метал – не само около врата, ами на ръцете до лактите и под коленете. Рентгенови снимки, които могат да се видят и в селището на Акха до Чианг Рай, показват, че не толкова вратовете се удължават, колкото гръдният кош се сляга от тежестта.   Първите си пръстени момиченцата получават на пет годинки. Първоначално са широки 1 см и могат да се свалят. После през определен период от време добавят по още няколко. П Казват, че ако мъжът им ги хване в изневяра, просто реже пръстените и съпругата умира от бавно и мъчително задушаване, защото мускулите на шията са атрофирали и не могат да държат главата изправена.   Най-дългият регистриран шиен прешлен е наброявал 25 ринга и тежал 8 кг. Най-дългата шия, вписана в рекордите на Гинес е висока 40 см.   Ако сте предозирали с екзотика, запознайте се с една народна певица, която прави докторат по една почти непозната за българите тема. Със сигурност сте слушали  , защото солистката на ансамбъл Тракия има записани повече от 100 песни и с оркестъра на националното радио.     Неотдавна Дарина издаде сборника „Кога запее, гора оглася“, който се превърна в ценно помагало, за ученици и студенти с фолклорна насоченост. Той съдържа 89 песни, издирени, дешифрирани и нотирани от родния край на майка й село Генерал Инзово, Ямболско. Доста хора от там се изселват в Гърция през 1924 г. съгласно междудържавната спогодба за размяна на населението. Потомците им и днес живеят  край Солун.   Не забравяйте да посещавате  и страницата ни във Фейсбук, където раздаваме и награди   ", "date": "2018.04.06", "title": "Жените-жирафи носят по 15 кг метал върху себе си (видео)"}
