{"url": "http://epicenter.bg/article/Tsvetan-Tsvetanov--Balgarskata-ikonomika-se-razviva-/169715/2/48", "text": "Международната рейтингова агенция S&P Global Ratings потвърди дългосрочния и краткосрочния кредитен рейтинг на България в чуждестранна и местна валута \"BBB-/A-3\", написа във Facebook зам.-председателят на ГЕРБ и лидер на ПГ ГЕРБ Цветан Цветанов.  \"Перспективата пред рейтинга също се потвърждава и остава положителна. Експертите от S&P очакват силен ръст на БВП в следващите 3 години и отчитат като благоприятно условие за запазването на рейтинга напредъка на България по нейното присъединяванекъм Валутния механизъм II (ERM II). Преди близо две седмици Fitch също потвърди кредитния рейтинг на България BBB в чуждестранна и местна валута със стабилна перспектива\", допълни Цветанов.  \"Българската икономика се развива. Доказателства за това идват както отвън - кредитният рейтинг от международните агенции, така и отвътре - Бюджет 2019 г. е най-добрият от много години насам. Уверен съм, че тези отлични резултати ще дадат нов силен тласък на нашата работа по пътя ни към осигуряването на българските граждани европейски доходи и стандарт на живот\", коментира той.  ", "date": "2018.12.01", "title": "Цветан Цветанов: Българската икономика се развива "}
{"url": "http://epicenter.bg/article/Tomislav-Donchev--Ne-sam-hodil-na-gosti-na-Goranov--Ne-moga-da-se-vpisha-v-negovata-situatsiya/169657/2/0", "text": "Не съм ходил на гости на Горанов. Случаят показва, че няма чадър над никого и всеки може да бъде проверяван от компетентните институции.   Така започна отговорът на въпрос към вицепремиера Томислав Дончев по случая с подарения апартамент от 18 квадрата на финансовия министър Владислав Горанов. \r\n Надявам се проверката да завърши по-бързо, допълни той пред bTV. \r\n   \r\n Не мога да се впиша в тази ситуация, така вицепремиерът Дончев  отговори на въпрос, дали сам би могъл да живее в такъв подарен апартамент. \r\n   \r\n Колегиалният съвет който дадох на Горанов бе, че колкото повече обяснява и сподели дейтайли с обществеността за апратамента, би било по-добре за него, каза още той . \r\n   \r\n Истинската борба с корупцията включва и помощта на гражданите, иначе няма как да стане. Държавата няма механизмите на Биг Брадър. Няма реформа без съпротива. Системата трябва да се самоконтролира, НАП има подобни механизми, каза още вицепремиерът. \r\n   \r\n Той коментира и проблемите около цените на горивата. Аз не продавам бензин и дизел, нямам бензиностанции. Държавата не продава горива, а е регулатор. Дали конкуренцията е истинска, решава КЗК. Постарах се след всеки от секторните анализи да проверя как са приключили, посочи още Дончев. \r\n   \r\n Към момента имаме всички анонси за втората тръба на \"Турски поток\". От много месеци за хъб \"Балкан\" работим с ЕК. Беше уговорено този хъб да разпределя и руски газ. За да не повтаряме стари грешки, ще се поучим от тях. Не бива да се случва това, което се случи с \"Южен поток\". Това беше една обществена поръчка, която бе организирана за екстремно кратки срокове, допълни вицепремиерът. \r\n   \r\n Добре е и е важно България да си съхрани ролята на разпределител на газ. Това е въпрос не само на приходи, но и на национална сигурност. Не бива България да е заобиколена от всички газови трасета, каза още Томислав Дончев. \r\n   \r\n Той коментира и разнородните протести в България. Всеки има право да протестира. Това е шанс да станат достояния на всички исканията на група, без значение колко голяма е тя. Преди почти 20 години имах бунтовно минало. Тогава протестирах срещу поредица от нередности, основно академически. Научих много. Ако искаш да си добър, каузата ти не трябва да е само твоя. Когато си начело на бунта, трябва в морално отношение да си почти безукорен, коментира Дончев. \r\n   \r\n Има един феномен, който не е типично български. Едно е да протестираш с кауза, тук имаме по-скоро безадресния бунт, който е базиран на гнева. Никой няма право да каже на гражданите, че нямат право на подобно недоволство. Вашето благосъстояние зависи на 10 или 15 процента от държавата. Казвал съм и преди, че не съм против недоволството на хората. Държавата е несъвършена и всеки укор я прави по-добра. България все още има скромен опит с членството в ЕС. На българския предприемач все още мащабите му са дребни. Усещането за бедност идва от това, че ако до вчера сме се сравнявали със себе си, а с другите - с шведи, австрийци, германци. Трябва да се увеличи добавената стойност от това, което произвеждаме, каза още Дончев. \r\n   \r\n Според мен е дошъл моментът за доста смели идеи. Образованието е оформено като право според конституцията. Това отразява едни възрожденски настроения. Според мен, образованието трябва да се оформи в конституцията като задължение. Ако до преди десетилетия неграмотен човек е можел да упражнява някакъв труд, то според мен след 10-тина години това няма да може да се случи. Мисля, че поне основното образование трябва да бъде задължително. Редно е да има дискусия по темата. Когато не сме уредили фундамента, как можем да говорим за наука. Един неграмотен човек лежи на гърба на обществото, коментира още той. \r\n Ние имаме интерес Черно море да бъде демилитаризирана зона. Не е в наш интерес да има напрежение по нашите граници, каза още Дончев за конфликта между Русия и Украйна. \r\n   \r\n", "date": "2018.12.01", "title": "Томислав Дончев: Не съм ходил на гости на Горанов. Не мога да се впиша в неговата ситуация"}
{"url": "http://epicenter.bg/article/Prof--Angel-Dimitrov--Dano-v-Makedoniya-razberat--che-naukata-ni-zadalzhava-da-badem-otgovorni-/169672/2/0", "text": "Българо-македонската комисия по историческите и образователните въпроси заседава през последните два дни в Националния исторически музей в София. България и Македония ще продължат заедно да честват паметта и делото на Светите братя Кирил и Методий и на възрожденеца Григор Пърличев, стана ясно след срещата. Несъвместими обаче остават позициите на българските и на македонските учени за цар Самуил, заяви ръководителят на българската част от комисията проф. Ангел Димитров в предаването \"Събота 150\" по програма \"Хоризонт\" на БНР.  \"Раздвоен съм в оценката си за тази трета среща. От една страна забелязваме склонност към промяна на закостенелите представи за миналото, от друга страна за пет месеца и след три срещи напредъкът е минимален. Знаем, че колегите са поставени под силен обществен натиск. Разбирам ги, че промените в обществените нагласи са трудни, но необходимостта от исторически катарзис е необходима не само в професионалните среди, но и в обществото\", отбеляза проф. Ангел Димитров и добави, че времето е малко за дискусии от такъв характер.  \"Работим с аргументи. Целият проблем е, че където няма сериозни научни аргументи, няма документална основа и исторически изтачници, едната страна започва да използва средства, които да релативизират историята. Подходът е с пристрастие към постмодерна конструкция, в която се поставя под съмнение сериозността на научното изследване. Имаме по-сериозни разминавания, но се надявам колегите да разберат колко наубедително е да използваш теоретични хватки. Надявам се те да разберат, че науката ни задължава да бъдем отговорни. Призваните да правят промени трябва да разберат, че историческият катарзис е необходим и работи за обществото\", каза проф. Ангел Димитров.  \"Политиците направиха по-решителната крачка и на 24 май заедно изразиха почит към Светите братя Кирил и Методий. На историците остана да предложим научната аргументация. Беше важно да се разберем с колегите, че трябва да бъде изтъкнато това, което превръща делото на Светите братя в обща история. Никой не може да оспорва изключителната роля на българската държава за съхраняването на делото на Кирил и Методий. Това е крачка напред, макар че за мен при сега създадените обстоятелства не е достатъчна. Ако нашата работа се ускори, можем да получим и по-добри резултати.  Ние сме функция на договора. Самата комисия е създадена след подписването на договора за приятелство и добросъседство\", припомни проф. Димитров.  Той прогнозира, че \"ще има политическо осмисляне на бъдещата работа\", като подчерта \"сложността на ситуацията и надежда, че ще постигаме задоволителен успех\".  Проф. Димитров коментира и бягството на бившия македонски премиер Никола Груевски:  \"Това е недопустимо. Начинът, по който беше направено, показва, че този човек губи всички основания за политическо бъдеще. Но ме смущава, че беше допуснато да напусне така лековато страната.Това е удар и срещу неговата политическа партия,\" допълни проф. Ангел Димитров.  ", "date": "2018.12.01", "title": "Проф. Ангел Димитров: Дано в Македония разберат, че науката ни задължава да бъдем отговорни "}
{"url": "http://epicenter.bg/article/Georgi-Harizanov--Ochakvat-ni-oshte-mnogo-publichni-skandali--no-tova-nyama-da-se-otrazi-na-upravlyavashtite/169676/2/48", "text": "О  Това каза в седмичното обзорно предаване „Метроном“ на Радио „Фокус“ политическият анализатор Георги Харизанов.  Той добави, че    Георги Харизанов каза още, че   около който се развихри скандалът, и ако това е най-големият проблем в сектора на финансите, то тогава имаме проблем, поясни Харизанов.  Той добави, че поредицата от скандали и около Обединени патриоти и около управляващата партия няма да са единствените.  „Сюжетът около предизборната кампания ще се нажежи много, а също така и обстановката след това, идват и местни избори - не забравяйте, че в кампания всички са по-остри. Партньори започват да се конкурират и да спорят, съкоалиционни лидери на партии започват да се борят за това, кой да сложи повече хора в листата и кой да оглави някоя листа. Като цяло мисля, че , поясни той.  Харизанов каза още, че  Той добави, че е трудно да бъде доказан отрицателен факт и затова тази линия на атака е много лесна.  ", "date": "2018.12.01", "title": "Георги Харизанов: Очакват ни още много публични скандали, но това няма да се отрази на управляващите"}
{"url": "http://epicenter.bg/article/Korneliya-Ninova--Borisov-da-izleze-i-da-kazhe-Vladislav-Goranov-negov-ministar-li-e-ili-ne-/169681/2/48", "text": " Това каза лидерът на БСП по време на 4-ото заседание на XIII Конференция на Софийската градска организация на БСП, предаде репортер на Агенция „Фокус“.  „Борисов смята, че ще се отърве от този ангажимент като каже - той   е голям човек и да излезе да отговаря. Да, но това не ти е Валери Симеонов, с който да се оправдаваш с коалиционните партньори, той е твой министър или може би не е?   Според Конституцията и правилата това е премиерът, но да излезе и да го каже ясно: „  заяви Нинова.  „Горанов е ярък белег на това, което искаме да променим“, посочи тя. Нинова заяви, че с „Визия за България“ БСП искат да променят модела на управление, в който институциите не работят.  „ , каза още Нинова.  каза тя.  \"Никак не е правилно синдикатите да хвалят бюджет, в който са замразени всичките 12 социални плащания за деца, майки и обезщетения за безработица, социално слаби и първокласници. Това са неща, които искаме да дискутираме как да ги променим, защото ги смятаме за ненормални. Защото ние най-често говорим за неравенство.    Това е сбъркан модел. Да не се окаже накрая, че смяната на модела, която очакваме, всъщност означава връщане на нормалността и модела на Конституцията - правова държава, разделение на властите, които тотално през последните години бяха потъпкани и заличени от всичките управления на Бойко Борисов“, посочи още лидерът на БСП Корнелия Нинова.    обяви още Нинова.  „Идвам от срещата на колегите от леви партии във Вишеградската четворка-Полша, Унгария, Чехия и Словакия, плюс България и Хърватия. Там имах среща с евродепутати и им заявих категорично нашата позиция. Ако се проведат предсрочни избори и БСП ги спечели, предайте на чешкото правителство, че ще заявим, че държавата ни иска да участва в процедурата за ЧЕЗ и ще направи всичко възможно да я купи\", обясни Нинова.    „Този спор си заслужава.  , коментира Нинова.     Поздравявам  Конференцията и пожелавам да имаме резултатна работа. Като влязох и видях залата, се сетих за пленума преди две седмици, който имахме тук и по време на който започнаха първите масови протести в страната. Сещам се, защото те не са спрели до днес и Конференцията се провежда в момент, когато и цялото ни общество, и държавността са изправени пред големи предизвикателства.   Хората са на улиците със социални искания, но и с лозунги за смяна на системата, модела, премахване на всички партии и редица други. И мнозина се питаме- и социолози, и политолози, и политици- кой модел и коя система трябва да се смени, за да се промени бъдещето на България и животът на българските граждани. Едни казват ВНС и нова Конституция.   Други - по-малък брой депутати. Решение ли е това на проблемите и предизвикателствата? Според мен, не. И може би трябва малко по-конкретно и по-просто да откроя няколко белези на модела, който и ние обявихме, че искаме да променим с „Визия за България”.   Модел, в който институциите не работят. Ето един белег на модела, който искаме да променим. Живеем в авторитарна държава. Имаме еднолична власт на един човек. Имаме тотално неглижиране на разделението на властите и на конституционните норми, както и на правовата държава. Заслужава си да мислим за промяната на това фактическо състояние.   Всеки ден ни се дават примери за такива действия.   Искам да кажа няколко думи за последния, за който като че ли премиерът ни Бойко Борисов удобно мълчи. Става въпрос за министъра на финансите Владислав Горанов.   Борисов смята, че ще се отърве от този ангажимент, като каза, че той е голям човек и да излезе да отговаря. Не, това не ти е Валери Симеонов, с когото да се оправдаеш, като с коалиционен партньор.   Това е твой министър или може би не е? На кого е?   Кой е назначил Горанов?   Кой ще носи отговорнсот за това? Според Конституцията и правилата в държавата- това е премиерът.   Но да излезе и да каже ясно: Горанов е министър на ГЕРБ и аз нося отговорност за това. Или: Горанов ми е назначен от друг и ми е трудно да понеса отговорност за това. Говоря за задкулисието. Защото когато институциите не работят, когато са нарушени принципите на държавност, на правовата държава, някой взима решенията другаде.   Това е вторият белег на модела, който искаме да променим. И Горанов е ярък израз на този модел. На трето място, не е нормален модел на съществуване на държава, в която едрият бизнес, вместо да се противопостави на това, че е поставен на натиск при получаване на обществени поръчки да връща пари, застава редом до управляващите и плаши майки и деца, че ще изкара работници срещу тях.   Това не е нормален модел на функциониране на икономиката. Не е нормален модел, когато депутати искат прозрачност, истина, отговорност за съмнения за корупция в строителство- едрият бизнес да ги заплашва, че ще ги блокира да не ходят на работа и ще им иска оставките. Това е сбъркан модел на икономика, на политика, на олигархично – политически модел на управление на страната. И никак не е правилно синдикатите да хвалят бюджет, в който са замразени всичките 12 социални плащания- на майки за отглеждане на деца, обезщетения за безработица, за социално слаби, за първокласници.   Ето някои неща на модела, които искаме да дискутираме как да бъдат променени, защото не ги смятаме за нормални. И още един елемент на този модел. Защото ние най-често говорим и поставяме във всички свои програми неравенството. Ама изобщо не е нормално, когато половината ти народ  е по улиците, защото няма как да си плати тока и водата, защото пенсията минималната е 219 лева при праг на бедност 348 лв., ама никак не е нормално - 400 политици в България да си увеличават заплатите автоматично на три месеца, без никакви икономически, морални, пазарни и политически аргументи.   Ето, това също е сбъркан модел. Да не се окаже накрая, споделям лично впечатление, че смяната на модела, която очаква народът, всъщност представлява връщане към нормалността и модела на Конституция, правова държава, разделение на властите, които тотално, в последните 10 години, бяха заличени, нарушени и потъпкани от всичките управления на Бойко Борисов. Поставям го, като въпрос за размисъл.  ", "date": "2018.12.01", "title": "Корнелия Нинова: Борисов да каже кой назначи Владислав Горанов за министър! "}
{"url": "http://epicenter.bg/article/Ninova-vav-Vishegrad--Imame-obshti-vizhdaniya-za-badeshteto-na-Evropa--Tova-ni-pravi-samishlenitsi-/169687/2/0", "text": "\r\n \r\n Срещата на лидерите на партии от ЦИЕ във Вишеград приключи с обща декларация. \r\n   \r\n   \r\n Председателят на БСП Корнелия Нинова се обърна към тях: \r\n “Радвам се, че групата ни се увеличава. На първата среща бяхме Вишеградците и аз. Сега се присъедини Хърватия. Вярвам, че на следващата, през февруари, ще бъдем още повече. Нашите държави, макар и различни по своему, имаме общи икономически и социални проблеми. Имаме и общи виждания за бъдещето на Европа. Това ни прави съмишленици. Прави ни и по-силни. Никой не може сам да се справи с предизвикателствата пред нас. Сигурна съм, че нашата обща декларация ще бъде забелязана и много хора ще чуят това, което казваме в нея”, заяви Нинова.  На 29 ноември 2018 г., водени от желанието да поставят началото на традиция, лидери на социалистически и социалдемократически партии на страни от Централна и Източна Европа се събраха, за да вземат позиция по въпроси, които могат да определят бъдещето на региона и на целия Европейски съюз до предстоящите избори за Европейски парламент и след това. В декларация те заявяват, че Европа се намира в опасност повече от всякога и опасността се изразява в крайни антиевропейски настроения. Като една от основните задачи лидерите от региона поставят премахването на големите социални неравенства – както на ниво страни членки, така и за целия Европейски съюз. \r\n   \r\n Според тях една по-социална Европа може да допринесе за изравняването на заплатите в регионален аспект, както и да предотврати и обърне тенденцията на загуба на човешки потенциал в региона, довела до сериозен недостиг на работна ръка. \r\n   \r\n В документа се настоява за увеличаването на средствата в многогодишната финансова рамка, а не орязване на фондовете за кохезионна политика и селскостопанска и друга важна помощ, които спомагат за намаляване на социалните различия. „Знаем, че вредите, които биват нанесени върху бюджета на ЕС вследствие на финансови измами са значителни и изразяваме съжаление, че голяма част от тези съмнителни случаи не биват разкрити. \r\n Поради това приветстваме учредяването на Европейска прокуратура и призоваваме държавите членки, които не са се присъединили към нея, да го направят“, пише още в декларацията. По въпроса за мигрантската криза левите лидери считат, че е необходимо да бъдат едновременно отчитани социалните и хуманитарни аспекти, както и тези свързани с обезпечаване на сигурността. \r\n   \r\n В допълнение трябва да бъдат предприети сериозни действия за подобряване на икономическите и социални условия в страните на произход. \r\n   \r\n Лидерите обръщат сериозно внимание на климатичните изменения и на опазването на околната среда, но подчертават, че не трябва да се забравят общностите, които са особено засегнати, като например работниците в зависимите от въгледобив региони и други енергоемки индустрии. В декларацията се акцентира и на проблема с  двоен стандарт при храните и други потребителски стоки. \r\n \r\n", "date": "2018.12.01", "title": "Нинова във Вишеград: Имаме общи виждания за бъдещето на Европа. Това ни прави съмишленици."}
{"url": "http://epicenter.bg/article/V-BSP-obsazhdat-imenata-na-Maya-Manolova--Elena-Yoncheva-i-Georgi-Svilenski-za-kmet-na-Sofiya/169689/2/0", "text": " Това каза лидерът на ГС на БСП-София Калоян Паргов по време на 4-тото заседание на XIII-ата Конференция на Софийската градска организация на БСП.      На това заседание на градската организация не се коментира кандидатура за кмет на София, това предстои следващата година. Много имена се спрягат и вътре и вън от партията. Ще изчакаме да видим резултата на различните партии след европейския вот и след това ще обявим това решение. Имаме поне три - четири кандидати, които на този етап, предвид рейтинга на г-жа Фандъкова, се съизмерват с нея. И сред тях е и г-жа Манолова, но има и други\", коментира Паргов, цитиран от Фокус.    На въпрос какво се случва с кандидатурите на Георги Свиленски и Елена Йончева, той отговори: „Те не са свалени от дневен ред. И тях ги имаме предвид“.", "date": "2018.12.01", "title": "В БСП обсъждат имената на Мая Манолова, Елена Йончева и Георги Свиленски за кмет на София"}
{"url": "http://epicenter.bg/article/Gen--Kircho-Kirov--Umerenata-balgarska-pozitsiya-za-krizisnite-otnosheniya-Ukrayna-Rusiya-e-pravilna/169690/2/0", "text": "Умерената българска позиция на балансьор в кризисните отношения Украйна-Русия е правилна – не можем да си позволим да заемаме страна. Това каза за седмичното обзорно предаване „Метроном“ на Радио „Фокус“ ген. Кирчо Киров, началник на Националната разузнавателна служба в периода 2002-2012 г.  Според него България няма капацитета да влияе върху глобалните политически, икономически и военни процеси, които се развиват в близкия Черноморски регион.  Ген. Кирчо Киров коментира още, че според него конфликтът Русия-Украйна е преднамерено планиран в навечерието на срещата на Г-20, и то съгласувано с големите сили в ЕС и НАТО, включително САЩ.  „Проблемът за вината, жертвите и агресорите по тази ос е твърде комплексен и в никакъв случай не би могъл да бъде интерпретиран еднозначно. Факт е, че Русия в лицето на Владимир Путин бе посрещната с по-голяма хладина, ако мога така да се изразя, на срещата на Г-20, но е факт също така, че като изключим отменената от американския лидер Доналд Тръмп по един странен за нормалните хора начин среща, руският държавен глава практически реализира максимално своята програма за срещи с други лидери на срещата на Г-20. Така че трудно може да се направи еднозначният извод, че Русия е изцяло изолирана и посрещната враждебно. Следва да се има предвид също и твърде въздържаната реакция на Европейския съюз и преди всичко европейските лидери по отношение действията на Украйна“, коментира ген. Кирчо Киров.  Според него кампанията за изолиране и сатанизиране на Русия и нейния едноличен ръководител – президента Владимир Путин, на запад от руските граници продължава и тепърва се очакват нови провокации. Въпреки опитите за разместване на световното статукво на срещата на Г-20, няма да има сериозни последици от нея, прогнозира той. Най-сериозният резултат може да е двустранна основа в отношенията между САЩ и Китай, уточни ген. Киров.  ", "date": "2018.12.01", "title": "Ген. Кирчо Киров: Умерената българска позиция за кризисните отношения Украйна-Русия е правилна"}
{"url": "http://epicenter.bg/article/33-godishen-se-barikadira-v-doma-si--ne-iska-da-hodi-v-zatvora-/169670/3/0", "text": "33-годишен мъж се е барикадирал в дома си в кв. „Надежда 2” Това съобщиха за Агенция „Фокус“ от пресцентъра на МВР.  Сигналът е получен в 10.20 часа. Мъжът се е барикадирал, след като на адреса са пристигнали служители от „Съдебна охрана” с цел отвеждането му в затвора.  Той е криминално проявен и с влязла в сила присъда. Заплашва да скочи от 12-ия етаж на сградата.  Районът е отцепен, на място има криминалисти, психолози на МВР, пожарникари и медицински екипи.  Предприети са действия с цел безопасното му извеждане от сградата.  ", "date": "2018.12.01", "title": "33-годишен се барикадира в дома си, не иска да ходи в затвора "}
{"url": "http://epicenter.bg/article/Standard-Poor-39-s-potvardi-kreditniya-reyting-na-Balgariya-s-polozhitelna-perspektiva-/169663/4/0", "text": "Международната рейтингова агенция S&P Global Ratings потвърди дългосрочния и краткосрочния кредитен рейтинг на България в чуждестранна и местна валута 'BBB-/A-3'. Перспективата пред рейтинга също се потвърждава и остава положителна. Това съобщиха от пресцентъра на Министерството на финансите.  В обобщения коментар на S&P Global Ratings се казва, че паричните условия в България продължават да се подобряват, нарастването на кредитите подкрепя растежа и страната постига напредък по присъединяването си към Валутния механизъм II (ERM II).  Рейтинговата агенция очаква силен ръст на БВП в периода 2018-2021 г., дължащ се на силното частно потребление и ускоряването на инвестициите. Продължаващото усвояване на средствата от фондовете на ЕС и затягането на условията на пазара на труда ще подкрепят производителността през годините.  Положителната перспектива отразява значителната вероятност България да се присъедини към Валутния механизъм II. От Агенцията вярват, че този стремеж към членство в еврозоната ще подкрепи и продължаващите усилия на страната да се справи с оставащите институционални пречки и структурни проблеми.  S&P Global Ratings биха повишили кредитния рейтинг, ако българският лев влезе в ERM II, което ще подкрепи по-нататък доверието и ефективността на паричната политика. Допълнителен напредък в институционалните и структурните реформи, например по отношение на съдебната система, също би допринесъл за подобряване на кредитоспособността на страната.  Рейтинговата агенция може да преразгледа перспективата пред рейтинга до стабилна, ако подобренията в балансите на банките се обърнат надолу или ако се появи натиск върху платежния баланс, например поради възобновяване на дисбаланси или външен шок върху България, която има отворен тип икономика. Перспективата също така би се преразгледала до стабилна, ако пътят на България към приемането на еврото се удължи прекомерно във времето.  ", "date": "2018.12.01", "title": "Standard&Poor's потвърди кредитния рейтинг на България с положителна перспектива "}
{"url": "http://epicenter.bg/article/Kmetat-na-Kirkovo-Shinasi-Syuleyman-/169659/11/0", "text": "- Отговорът на този въпрос е много относителен – дали трябва или не. Да, имахме такава идея – за 100-годишнината на Кирково през 2014-та година да го обявим за град, имаше и обещание от бившия президент Първанов, който бе поел ангажимент. Но така и не се случиха нещата. Има и такова очакване и огромно желание от населението на община Кирково.  Въпросът е дали да бъдем село от градски тип или град от селски тип. Ние си го обичаме като село, но привилегиите, ако Кирково стане град са повече. Ако е само за съкращението „гр.” - не си струва, но ако това ще донесе дивиденти за просперитета и развитието на населението на общината - бих направил всичко възможно да се случат нещата. Но ще допълня, че едно красиво, привлекателно, проспериращо и желано място за живеене не винаги е големият град. За нас това е важно, това е целта ни - да останат нашите хора да живеят в общината ни и да върнем колкото се може повече млади хора при нас.  Няма да прозвучи нескромно и ще споделя, че всеки дошъл за първи път в Кирково, е останал приятно изненадан и възхитен от общинския ни център. Може би представите на хората за едно неголямо погранично село са съвсем други. А красотата и естетиката са първото нещо, което прави впечатление и радва сетивата ни, но Кирково е красиво и със своите традиции, бит, култура, с изключително трудолюбивите си и гостоприемни хора, за което говори и нашия девиз – „Традиции и труд-достойно бъдеще“. Всъщност нямахме и девиз. През 2014 година обявихме конкурс за девиз на общината ни и най-интересното беше това, че в него се включиха предимно млади хора, които много точно, в едно изречение описаха община Кирково.   -  - Защото всеки казва, че най-трудолюбивото население е при нас, тъй като земеделието е трудоемко, а най-трудното е тютюнът, с който, мога да кажа, че всички сме закърмени. Вероятно знаете, в нашата община се е произвеждало най-голямо количество ориенталски тютюн. И затова решихме, че трудът е важното нещо, с което се слави един кирковчанин. Но не забравяме и традициите, защото искаме спомените от миналото да не се забравят. Така съчетахме в едно тези две понятия и се концентрирахме върху това да градим достойно бъдеще. Оттук и тази промяна в центъра на общината, която на вас ви е направила впечатление. Разбира се средства има инвестирани и във всички останали населени места, но все пак центърът на общината е тук. Е, гледайки сега, всички са доволни и казват, че си е заслужавало. Но Кирково, бъдейки през всички тези години защитник на границата на Република България, заслужава да има този красив облик.   - - Ние се славим и като мястото, където думата „граничар” се ползва най-често - футболният отбор се казва „Граничар”, главната улица е „Граничар”, имаме блок „Граничар”, паметник на Граничаря и т.н. Понякога се шегувам с това, както са казвали тогава –„Всяка къща застава, всеки жител граничар“. Жителите на Кирково са били пазители на границата на Родината, имаме намерение да продължаваме в този дух да пазим нашите традиции и да задържаме младите хора тук.  Като кмет на община Кирково, изключително ме радва това, че при нас идват хора, които отдавна не живеят в Кирково, но се връщат в родния си край, особено по празниците и ни благодарят за това, което сме направили за Кирково, за хората, живеещи тук. Какво по-приятно и хубаво нещо трябва да чуе един кмет от това, че хората се гордеят с родния си край, за да почувства удовлетворение и огромно задоволство  Този въпрос става все по-труден, както за отговаряне, така и за решаване. Първо, защото младите хора днес са с нова и различна визия, те имат различен профил, те са много мобилни, те са в непрекъснато движение. Те знаят много, те виждат много и съответно искат много, което е съвсем нормално. Те виждат как живеят техните връстници в големите градове на България и извън нея.  И второ, на фона на цялата тази създала се ситуация в национален мащаб, това, което днес се случва в нашата държава, обезверява младите хора. Ето, затова е трудно за един кмет да ги задържи и върне. Трудно е, но аз мисля, не е мисия невъзможна. Ние не сме се отказали и смятаме, че това, което трябва да направим (всъщност вече го правим стъпка по стъпка), е да осигуряваме заетост на младите хора, според техните възможности и изисквания и да осигурим необходимите условия на живот (възможности за спортуване, за развитие на културна дейност, добри условия за отглеждане, възпитание и обучение на децата им, добро здравеопазване).   - Да, всеки кмет обещава задържане на младите, обещал съм и аз като кмет на община Кирково. Искам много скоро това да не звучи като клише. Хубавото при нас е, че имаме стъпка напред с отварянето на пътя „Маказа”. Но не може един управник само да чака да дойде инвеститор и да отвори нови работни места. Няма как да стане! Работните места сами по себе си не са достатъчни за това, защото младите хора, не само в нашата община, искат достойно заплащане на труда, съизмеримо със стандарта на живот и добри условия за живеене. Ако този управник не създаде тези условия, няма как да накараме парите да дойдат при нас.   - За съжаление, закъсняхме и загубихме ценно време - тези неща трябваше да започнат да се случват преди отварянето на пункта. Говоря за цялата област, не само за община Кирково. През последните 4-5 години, след като се отвори пътят, буквално с аритметична прогресия заминаха стотици младежи. Усеща се желание за тяхното връщане с изречението: „Бих останал в България, ако ми се осигури заплата в рамките на 1000 лева”.   - За съжаление все още не са големи възможностите на община Кирково за осигуряване на работа на младите хора, особено с висше образование. Имаме нужда от кадри и в обществения, и в частния сектор, но всички знаем какви са заплатите в институциите, включително и в общинските администрации. Притеснително ми е да обявя и да кажа каква е средната заплата в общинските администраци, но за съжаление това са възможностите на общините такава е нормативната уредба. Отиде ли един специалист в частния сектор, няма как да го върнем в администрацията. Буквално всеки ден се молим някой служител да не напусне работа. Правим всевъзможни неща, за да запазим младите специалисти. Но това, което ви казвам, е нищожно в рамките на нашата община. - Да, хубаво е, че има желание от чужбина, най-вече от Турция и Гърция на хора, които искат да инвестират. Но честно казано, малко и като шега, вече ме е страх да обявявам кои и какви инвеститори са идвали и проявяват интерес, защото все се случва нещо, било то бюрократично, било то от друго съображение тяхно и намеренията им се отлагат. И все пак, засега има проявен интерес за изграждане на малки производствени цехове за шоколад и шоколадови изделия, за производство на новия продукт, който се добавя в дизеловите двигатели, наречен „AdBlue”. Може би във всяка фабрика ще работят по около 50 души, но 50 и 50, това са 100 семейства. Има и един гръцки инвеститор, който иска да направи консервна фабрика за риба. Разбирате и вие, не защото тук е впечатляващ район за риба, а по-скоро заради ниските данъчни облекчения на държавата и факта, че сме близо до границата. Освен това турците търсят европейския пазар за по-добро изнасяне на произведеното. Да не забравя да кажа, че започват строителствата на три големи бензиностанции по трасето за Гърция. Имаше и желание за преработвателна фабрика за тютюн, но след проучване от тяхна страна и закупени 30 декара земя, се отказаха в последния момент, сега дори продават земята на същата цена. - Не е, разбира се! До преди десетина години тютюнопроизводството беше основен поминък за хората в нашия край. Днес драстично намаляха, както площите така и стопаните, които отглеждат тютюн. И все пак в по-планинските населени места, там където няма поливни условия за отглеждане на друга култура, продължават да сее тютюн, но се добива едва около 300-400 тона, което количество беше производството на едно средно голямо село в близкото минало. По някои места с реки и дерета се отглеждат зеленчуци, което също не е малко.  Да. Началото на фестивала поставихме през 2016 година, търсейки механизми за повишаване на доходите на местното население. Решихме да съчетаем това и с развитие и обогатяване на културния живот, съхраняване на самобитността, обичаите и традиции, както и стимулиране развитието на туризма. Основната ни цел обаче беше да популяризираме отглежданата от местното население традиционна българска чушка, да се разчуе за чушката от Кирково. В София на пазара има „чушка от Кирково“ - така се казва сорта. Може би заради малката площ или климатичните условия, производителят тук обръща особено внимание за максимален добив от един декар. Примерно, ако се засеят на друго място 100 декара - ще се добият около 2,5 тона от декар, но ако засееш при нас 5 декара - ще изкараш най-малко по 4 тона на декар. В този смисъл продукцията е по-качествена. Дано това да продължи във времето. Но отново трябва да спомена, че с всяка година растат разочорованията на земеделските стопани по отношение на изкупните цени, както на тютюна, така и на чушката. Разбираме, че става въпрос за пазарна икономика, но планинските и полупланинските региони трябва да са в отделен приоритет, същото се отнася и за животновъдите, които вече никак не са малко.   Винаги казвам, че населението няма вина за това, което се случи. Хората бяха и подведени и то по-най долния и груб начин, с лъжи, с манипулации, със заплахи. Все още не е измислен апарат или дрегер който да отчита кой е по-голям турчин или българин, или кой е по-голям мюсюлманин или християнин. Никой няма право даже да се опитва да мери по някакъв начин моята вяра и моята етническа принадлежност. Винаги, когато казвам тези неща, изпитвам болка и страдание за случилото се. Хората се чудеха какво да правят, те не заслужаваха това, от онези, които създадоха ситуацията. Говоря така и по този начин, защото аз съм човекът, който трябва да говори както най-много, така и най-малко, защото се отвори не малка рана по отношение на гласовете за ДОСТ в Кирково, тъй като г-н Местан е родом оттук. Радвам се, че отмина и всички си осъзнаха грешките. 100 000 гласа не са малко, даже голяма загуба. Но като се замисля, май е било „необходимост“ за преформатирането на организацията ни, и се случи. Пак казвам, рана се появи, но тя вече зарасна.   Но как да ви отговори човек на въпроса какво е влиянието на ДОСТ – след всичко, което се случи? Аз не приемам така нещата, няма влияние на ДОСТ... - ДОСТ се опитва да оцелее по най-некоректния и груб начин, играейки си с емоциите на хорицата, които гласуваха - не защото повярваха в тяхната идея, а защото просто бяха принудени. В момента пак се опитват да обикалят в няколко населени места, пак на територията на община Кирково, влизат в кръчмите, хората не знаят кои са, правят и качват снимки в социалните мрежи. Това се казва игра на дребно, нищо друго.  Не можем да пренебрегнем факта, нито е тайна, че нашата връзка, особено на кърджалийска област с Турция е много трайна и емоционална. Никой няма да го отрече. Всяко семейство има близки и роднини в Република Турция, само от нашата община са около 15000. Аз, например, имам сестра, която е там със семейството си - няма как да се прекъсне тази връзка. Малко или много живеещи в Турция поискаха, уж за доброто на близките им тук, да направят нещо, но мисля, че морално беше първо да попитат и да разберат, кое е правилното, да разграничат истината от лъжата. Дотам се стигна разделението, че брат с брата не си говори, син с баща - също, защото единият е с едно мислене, другият - с друго. Не може половината ти рода да е в Турция и ти да нямаш някаква емоционална връзка с тази държава. Аз имам 28 първи братовчеди, от които само шест са тук, всички други са там. Имаме прекрасни отношения и се уважаваме. Какво ще стане за напред, ако това продължи, не знам! Но аз няма да позволя на хора манипулатори да ни противопоставят и разделят. - Да. Не можем да пренебрегнем ситуацията. Надявам се, всички по йерархията, които са имали пряко или косвено влияние върху последните гласувания, са разбрали грешката си и ще оставят нещата в този вид. Винаги сме помагали и сме били съпрачастни с проблемите на хората, независимо дали живеят тук или зад граница- те са наши граждани. Даже имаме идея да отидем на място, в населените места, в които живеят, да се срещнем с хората, както в Турция, така и в Европа, за да ги попитаме - какво очакват за близките си тук в България, в нашата община, да почерпим опит дори, който да използваме при решаване на проблемите на нашите граждани, които са техни родители, братя и сестри, близки и приятели.   - Това беше както грешка, така и грях! Никой нямаше право да накара най-вече тези възрастни хора, останали тук, да страдат по този начин! Толкова години са били за идеите на ДПС, но синът им казал „Не, друго ще е!“. Няма как, ти го съжаляваш, а той страда.  Знам, че втори път тази грешка няма да се допусне. Но, разбира се, ние няма да стоим със скръстени ръце. Нямаме това морално право. Едно е да тръгнеш да убеждаваш хората в нещо, което не съществува и което няма как да се случи, така както се опитаха да направят те, без да подбират средства, без да се замислят какво ще причинят на тези хора, какви душевни и емоционални щети ще нанесат, които за някои хора може би ще останат за цял живот и ще се окажат пагубни.  Друго е десетилетия наред, не да си убеждавал, а да си доказвал с действия с политически инструменти, с нормално човешко отношение към всеки един, че ДПС няма алтернатива. Ние не сме в етап на убеждаване, отдавна го подминахме, това беше в началото, когато трябваше да убедим хората в необходимостта от създаването и съществуването на ДПС. Сега вече говорим с действия и дела в името на хората. Ще ми се да завърша този въпрос с една българска мъдрост и поговорка и всеки сам да коментира и прави анализи. „Насила хубост не става“. - Да, така е. Раната от Възродителния процес не може да се затвори, защото има много съсипани човешки съдби и човешки страдания. ДОСТ пък политизира много и това бе неприемливо.  Това, което ме зарадва миналата година след всички трусове, е голямата маса народ, която се стече на 26 декември на възпоменателния митинг в село Могиляне за жертвите на Възродителния процес, едната, от които е 17-месечната Тюркян. Няма как човек да не се разчуства, въпреки уж това разделение - повече от 5000 души в този студ и мраз се притекоха отново и почетоха паметта. Дори да ни обвинят в политизиране на събитието там, пред тази чешма е символът на ДПС, чрез който е направен и този паметник – издълбан е в стената и не може да се заличи. Никой не може да отрече, че ДПС е създадено върху страданията и мъките на жертвите. Но днес ДПС е може би най-проевропейски ориентираната, може би най-патриотичната партия, която отстоява националните интереси, колкото и да не им се иска да повярват и онези националисти, и онези които се отлъчиха от нас. А иначе да се измерваме – кой е по-голям турчин в България, ми се струва безполезно и смешно.  Защо ли? Защото все още вярват в държавността, което смятам е нормално за всеки български гражданин. За добро или лошо те смятат, че държавата е тази, която стои над всичко. Когато си бил потърпевш, досещате се за какво говоря, за държавната асимилационна политика, за Възродителния процес, за престъпленията, които извърши държавата към своите граждани, които оставиха дълбоки рани и незаличими следи у стотици хиляди хора от няколко поколения, няма как да не смяташ едно наум, както се казва в математиката. Но да не бъда погрешно разбран, това днес в никакъв случай не е страх, защото виждаме, че днес хората не се страхуват да говорят, да изразяват своето недоволство, да излизат по улиците и площадите. Това просто е човешко търпение и толерантност, на каквито са научени нашите хора. Ето това е закодирано у тях.Моята майка си отиде на близо 80 години и никога от устата ѝ не чух да ругае, въпреки страданията. Винаги молеше Аллах да помогне на този и този и ги изреждаше. Не помня мой познат, брат или сестра да е ругаел някога нито знамето, нито някой ръководител. Труден народ сме за управление. На Балканите всеки е философ и всеки разбира от всичко, затова може би трябва да минат още едно-две поколения, за да стигнем до нивото на Европа.   Пак ще се върна на майка ми. Връщам се една вечер от избори и тя ме пита за Бойко Борисов -дали съм чул и знам ли какво е казал. И си помислих:„ Нещо не е в ред в държавата! Жена, която не умее да пише и чете и се интересува пряко от политиката – това не е нормалното!”. Виновни сме ние, хората, които се занимаваме с политика – политизирахме децата, политизирахме и възрастните, които са на 80-90 години. Четох статистика от Европа, където пък е другата крайност – 90% от младите не си знаят министрите и т.н. Не е хубаво така, но не е и нормално всеки от всичко да разбира.   Защото знам, че всеки кирковчанин обича Кирково, обича родния си край, обича България, обича всички свои близки и приятели, които са тук! Това е най-силното чувство, което кара човек да живее, да работи, да сбъдва мечти. Убеден съм, че където и да се намират нашите хора по света, те копнеят да се върнат тук, където са родени, където са израснали, където са корените им.  Аз съм оптимист и вярвам, че Кирково ще преуспее и ще просъществува – не само заради географската ни даденост, а заради факта, че сме инати в хубавия смисъл на думата и има бъдеще, заради добрите инвестиции, които съм сигурен, че ще се случат на нашата територия. Кирково има история, има и бъдеще! Аз като настоящ кмет на общината, бъдейки част от нейната история работя и ще продължавам да работя за нейния просперитет, за по-добър живот на нашите деца, на нашите млади хора, на възрастните хора, от които се научихме на чест, отговорност, борбеност и любов към родния ни край. Аз вярвам, че Кирково ще стане още по-красиво и по-желано място за живеене, ако всички се обединим около тази кауза!", "date": "2018.12.01", "title": "Кметът на Кирково Шинаси Сюлейман: Как да върнем младите, като искат заплата от 1000 лева?"}
{"url": "http://epicenter.bg/article/Kakvo-ima-v--quot-tamnata-mrezha-quot--i-s-kakvo-se-zanimava-etichniyat-haker--/169664/11/0", "text": "Почти всичко онлайн може да бъде проследено и наблюдавано. Но не и в \"тъмната мрежа\". Обикновеният потребител използва само 5% от интернет пространството. Чрез специален достъп могат да бъдат достигнати и останалите 95%, наричани – \"тъмната мрежа\", разказва бТВ.  \"През 2012 г. или 2013 г. за първи път разбрах, че съществува такава под мрежа, която е незаконна, а мен незаконните неща ме интересуват повече от колкото законните\", разказва хакер-активист от България  Вход към \"тъмната мрежа\" е скриптът ТОР, приличащ на обикновен браузър. Той е предпочитан заради пълната анонимност, която предоставя на потребителите си в интернет. С ТОР си сътрудничат и правителствата на няколко страни като Русия и САЩ, но наред с тях той е използван дори от престъпни групировки.  В \"тъмната мрежа\" се развива свободен пазар за фалшиви пари, документи за самоличност, банкови карти, наркотици, оръжия, детско порно и хакерски услуги. Популярна е още и като място за организиране на антиправителствени протести.  \"В България е популярно от около 2003г. Около 1/3 от България използва \"тъмната мрежа\" за нелегални доставки на стоки като наркотици, оръжия, детско порно и т.н.\", казва още той.  Влизайки в \"тъмната мрежа\", той попада на фалшиви документи за самоличност на цената от 15 долара. Намират се и кредитни и дебитни карти, както и фалшиви пари.  \"Всеки един потребител може да си пусне абсолютно всичко тук и да си го продаде. Повечето работят с биткойни, защото лесно се преработват. Хакерите работят с биткойни, защото така се перат пари. Това е сайт, в който може да си закупите хакерска атака от 500 долара до 1000 хиляда долара. А само с 1 натискане вие може да притежавате детско порно, което е страшно отвратително\", разказва още той.  \"Аз имам два успешни случая с педофилия, които съм предал на Интерпол с доказателства. Събрах доказателства за този човек, защото му казах, че имам и аз детско порно и започнахме да си разменяме.  Честно казано ги теглих и аз тези работи – не съм ги гледал, просто му ги изпращах, за да види, че и аз се занимавам с такова нещо.\" - споделя още хакерът.  За разкриването на подобни случаи казва, че не получава пари.  \"Не, не искам и да получавам. Не го правя за пари. Занимаам се с хранителни дейности, просто от другата страна на маската е един друг човек,\" допълва той.  За разлика от злонамерените хакерите-активисти те използват тъмната мрежа, за да изобличават подобни престъпни организации, както и за да предпазят обикновения потребител от измами. През последните години се появи и официално професията на етичния хакер.  \"Етичното хакерство включва използването на хакерски инструменти, трикове и техники, за да се открият слабите места, така че да се гарантира сигурността на дадена мрежа или система\", казва Ростислав Петров - създателят на първия университет за етично хакерство в България.  \"Някои от най-популярните хакерски атаки са социалното инженерство, фишинга, троянските коне… Има злонамерени сайтове, които са клонирани едно към едно с реалните сайтове, чрез които нападателите получават поверителна информация за потребителя\", добавя Ростислав.  Росислав казва, че можем да разпознаем оригиналния сайт от копието по следните елементи:  \"Трябва да има катинарче отгоре, да върви по https – сигурната връзка, която криптира информацията, която въвеждате.\"  Само с няколко клика може да бъде хакнат дори мобилният ни телефон, ако не сме внимателни. Ростислав показа на екипа ни, как злонамерен хакер може да получи достъп до личната информация, която съхраняваме на мобилния си телефон. Без дори и да подозираме, че някой е \"влязъл\" в телефона ни, той може да прави снимки с камерата, да подслушва разговорите ни и да извършва действия през нашия апарат.  За да се предпазим от всичко това, е достатъчно да излизаме всеки път от профила си, да не теглим неоторизирани приложения от неофициалните мобилни магазини, да не запаметяваме личните данни и парола на браузъра си и да не отваряме съмнителни имейли или пък есемеси.  \"През последната година и половина започна все повече да има търсене и глад за тази работна ръка и то по простата причина, че започна да нараства и броя на злоупотребите в киберпространството\", казва още Ростислав.  Ростислав е автор на първия учебник по етично хакерство в България. У нас вече е създаден и първият университет по етично хакерство. В него за последните 3 години в тази професия са обучени над 1500 българи.  ", "date": "2018.12.01", "title": "Какво има в \"тъмната мрежа\" и с какво се занимава етичният хакер? "}
{"url": "http://epicenter.bg/article/Na-94-godini-pochina-Dzhordzh-Bush-starshi/169650/7/0", "text": "  \r\n Буш-старши беше най-възрастният жив държавен глава на Щатите. \r\n   \r\n Джордж Буш-старши е роден на 12 юни 1924 г. Президент на САЩ е между 1989 и 1993 г. \r\n   \r\n Преди това е конгресмен от Тексас (1967 – 1971 г.), посланик в ООН (1971 – 1973 г.), директор на ЦРУ (1976 – 1977 г.) и 43-ти вицепрезидент на САЩ по време на мандата на Роналд Рейгън. \r\n Той е син на сенатор, републиканец, бивш конгресмен, посланик на ООН, дипломатически представител в Китай и директор на ЦРУ. \r\n Неговият син Джордж Буш - младши също е бил президент. \r\n   \r\n 94-годишният държавник  Бившият президентстрадаше от паркинсон и използваше  През април той бе приет в болница заради инфекция.  \r\n   \r\n В Twitter бившият президент на САЩ   изказа съболезнованията си.   написа той. \r\n   \r\n , заяви синът му   в изявление. \r\n   \r\n Съпругата на Буш-старши и бивша Първа дама на САЩ  Те бяха женени 73 години. \r\n В социалните мрежи веднага се повиха много съобщения със съболезнования относно кончината, съжаления относно загубата и високи оценки за управлението му \r\n \r\n  По време на управлението му между 1989 и 1993 г. завърши Студената война и бе водена военната операция \"Пустинна буря\" срещу армията на иракския диктатор Саддам Хюсеин. \r\n Буш обаче изгуби шанса за втори мандат, след като наруши свое обещание да не въвежда нови данъци и на изборите от 1992 г. бе победен от демократа Бил Клинтън. \r\n   \r\n Буш е бил и герой от Втората световна война, конгресмен от Тексас, директор на ЦРУ и вицепрезидент на Роналд Рейгън. \r\n   \r\n Синът му Джордж Буш-младши бе 43-ият президент на САЩ, а друг негов син, Джеб Буш, беше губернатор на Флорида. \r\n   \r\n , в семейството на Прескът Буш и Дороти Уокър. Баща му е сенатор от Кънектикът и работи в известната банкова инвестиционна фирма Браун Брадърс Хариман. Дядо му, на който е кръстен, е заможен бизнесмен и важна фигура в американската голф история. \r\n Започва образованието си в начално училище „Гринуич Кънтри“ в гр. Гринуич, Кънектикът, след което продължава образованието си в гимназия „Филипс“ в Андоувър, Масачузетс (1936 – 42). В гимназията е капитан на бейзболния отбор на училището и членува в братството A.U.V. (Auctoritas, Unitas, Veritas, което на латински означава „власт, единство и истина“), което е с ограничен достъп. Негов съквартирант в интерната е младеж на име Едуард Хукър. Във „Филипс“ Буш научава за събитията от 7 декември 1941 в Пърл Харбър. \r\n   \r\n След завършването на гимназиалния курс през юни 1942, Буш постъпва във флота на САЩ на своя 18-и рожден ден, където по-късно ще стане авиатор. След 10-месечни учения преминава в запаса на 9 юни 1943, няколко дена преди да навърши 19 години, като по този начин става най-младия морски авиатор по това време. \r\n   \r\n През 1964 година влиза в политиката като се кандидатира срещу сенатора демократ от Тексас Ралф Йърборо, като прави акцент в кампанията си неговата подкрепа за Закона за гражданските права от същата година. По това време множество политици от Юга се противопоставят на приемането на този законодателен акт. \r\n Буш нарича Йърборо „екстремист“ и „левичарски демагог“, докато Йърборо казва, че Буш е богаташ от Севера, който се опитва да си купи място в Сената „така както си купуват място на Фондовата борса в Ню Йорк.“ Буш губи тези избори. \r\n   \r\n По време на неговия мандат като президент на САЩ външната политика е водеща за президента Буш. Той е в основата на международната коалиция през 1990 – 1991 г. в Първата война в Залива. През 1990 г., воденият от Саддам Хюсеин Ирак навлиза в богатия на петрол Кувейт. Съставената широка коалиция има за цел да го изтласка от там и да направи невъзможно нападение от страна на иракските сили срещу Саудитска Арабия. \r\n   \r\n Буш постига частично своите цели като иракските сили са отстранени от Кувейт, но коалицията не навлиза в Ирак и това дава възможност Саддам Хюсеин да остане на власт. По това време се е смятало, че една инвазия ще вкара САЩ в блато. Трябва ясно да се подчертае, че Буш отказва да окупира Ирак и спазва твърдо действащите международни законни в тази област \r\n   \r\n Популярността на Буш нараства след успеха и сравнително бързия край на военните действия, но вследствие на икономическата рецесия тя отново спада. \r\n Икономическата обстановка е една от основите грижи на президента във вътрешен план и е основна причина за загубата на изборите през 1992 г. Друга основна причина за неуспеха му е подкрепата, която той оказва на демократите в Конгреса за вдигането на данъците, въпреки известното му обещание, че това никога няма да се случи. С това си действия Буш изолира и отчуждава много свои консервативни привърженици и естествено губи тяхната подкрепа за изборите. Важен фактор за победата на Бил Клинтън е кандидатурата на Рос Перо, който печели 19% от подадените гласове. \r\n   \r\n Последният противоречив ход на Буш по време на мандата му е подписването на амнистии за шест държавни служители, обвинени за скандала „Иран – контри“ и особено скандална е амнистията за Каспър Уайнбъргър. Амнистията за него е подписана на 24 декември 1992 г., а той е трябвало да се изправи пред съда на 5 януари 1993 г. във връзка със заблуждаване на Конгреса, по повод продажбата на американско оръжие на Иран. От личните бележки на Уайнбъргър е видно, че Буш е одобрил тайната продажба. \r\n", "date": "2018.12.01", "title": "На 94 години почина Джордж Буш-старши"}
{"url": "http://epicenter.bg/article/Nay-skapoto-kafe-v-sveta-se-pravi-ot-ekskrementi/169703/10/0", "text": "Има една световна организация на луди глави, готови да се откажат от удобства и сън, за да видят, вкусят, изпитат, помиришат колкото може повече от местните нрави в далечни страни или в някое затънтено кътче на собствените им държави. Това е FIJET – световната федерация на пътуващите писатели, в която и аз имам честта на членувам. В българския й филиал АБУЖЕТ заразата с бацила на приключенията е повсеместна и поражда бурна дейност. След като 33-ма си плюха на клавиатурите и описаха по една своя екзотична авантюра в книгата „Магията на пътешествията“, новият им проект е сайтът legends.abujet.net.    В него 16 (засега) писатели ще поместят по едно не особено популярно предание от краищата на България, които са обходили. Поканих Бойка Асиова – журналист, писател, събирач на народни песни и митове. Тя е истински познавач на мястото, където се прегръщат три планини – Рила, Пирин и Родопа и бродят митичните същества, юдите. Помолих Бойка да поясни какво е това - нещо като веда или самодива? Точно! А колко са юдите, никой не знай.   Асиова разказва още легендите за двамата братя и главата чесън, за бог Перун и щерка му Перуника… И ни подсеща за кой ли път, че ако искаме да видим дивни красоти и да чуем шепота на преданията, не е необходимо да ходим зад девет земи в десета. Достатъчно е да изкачим близката българска планина.   Докато сме на вълна легенди в Покана за пътуване звучи още една. Българска, но от далечен Татарстан. Естествено, в родолюбивата рубрика „50 места от българската история отвъд България“.   Как ви звучи кафе, което в суров вид струва 250 долара килото? Предполагам, че – еретично скъпо. Екзотично. Непостижимо. В България 200 грама се продават за над 300 лева, а някои заведения го предлагат по 60-70 лева чашката. И всичките тези разходи за…кафе, преминало през храносмилателния тракт на симпатичното животинче палмова цибетка. Да, точно това е, което си мислите. Наострете уши и преодолейте гаденето. Време е за вкусната ни рубрика – Пътеводител на гастрономическия стопаджия.    Едно от най-екзотичните преживявания в Индонезия е чашката копи луак.  На място ще го вкусите за 5 долара. Специалното на неговите зърна е, че минават през храносмилателния тракт на двуутробния бозайник – цибетка, който подбира за менюто си само най-узрелите и сочни плодове. Те излизат непокътнати, но обогатени с минерали  и витамини от тялото на подобната на маймунче животинка. Бавната обработка с бактерии и ензими в червата й прилича на метода за ферментация на кафето чрез т.нар. „мокър процес“, в който млечнокиселите бактерии също вземат участие.  Зърната  се изхвърлят по естествен път, сушат се  на слънце, след измиването си имат упойващ аромат, плътен вкус на карамел и  ефект на амфетамин. Лично го изпитах – след чашка кафе към пет следобед цяла нощ бродих като прекалил с енергийна напитка таласъм.   Цената на „копито” (това е индонезийското произношение за „кофи”) не е въпрос на прищявка, а на рядкост. Годишно от него се добиват не повече от 230 кг. У нас му казват и лувак, но аз ще се придържам към индонезийската версия.  Кафето произхожда от островите Суматра, Ява, Сулавеси в индонезийската част на Малайския архипелаг.   Копи луак започнало като хайлазки начин местните да си набавят напитка, без  да се катерят по дърветата, а се превърнало, не без помощта на рекламата, в най-скъпото кафе в света. Япония изкупува по–голямата част от реколтата, а в САЩ се изпиват около 50 кг годишно. Необичайният мек карамелен аромат с характерния дъх на земя и джунгла е силно преувеличен. Когато го опитах, се усъмних дали не са ми пробутали менте. Вкусът не беше чак толкова дълбок и подкосяващ, не че беше лош, де.   Всеки има познат, близък или поне е чувал за някой, който отива да се лекува в чужбина. Необходимостта от правилната терапия на точното място е довела до медицинския туризъм.  Българските лекари и болници също лелеят да се приобщят към най-предпочитаните за оздравяване места. В студиото е д-р Силвия Паскалева, специалист по физикална и рехабилитационна медицина. Тя е част от екипа, който създава стандартите за медицински туризъм у нас.  Първият ми въпрос към нея бе „Има ли разлика между здравния и медицинския туризъм?“. Оказа се, че – да. Първият е за профилактика, общо укрепване и повишаване качеството на живот, докато вторият си е за лечение.   Д-р Силвия Паскалева, която е била лекар и на златните момичета, очертава и географията на медицинския туризъм. И в това има стереотипи – за онкология се ходи в Израел, Германия, Франция и САЩ, за специфична естетична хирургия – в Бразилия. За какво ще започнат да идват в България, това е въпросът!   В Покана за пътуване има и една вълнуваща новина – на страницата на предаването във Фейсбук започва Диамантеният месец. Всеки понеделник до края на годината там ще се задава въпрос, свързан с миналото издание на предаването, слушателите ще отговарят, а жребият ще определи късметлията, който ще си направи терапия Diamond cocoon на Natura Bisse на лицето - ", "date": "2018.12.01", "title": "Най-скъпото кафе в света се прави от екскременти"}
{"url": "http://epicenter.bg/article/-Nad-250-dushi-ot-Balgariya-i-Makedoniya-chestvaha-100-g--ot-smartta-na-mitropolit-Gerasim-Strumishki/169711/10/0", "text": "В катедралния храм „Св. св. Кирил и Методий“ /Струмица/ над 250 души от България и Македония заедно отбелязаха 100 години от смъртта на митрополит Герасим Струмишки. Общителен и надарен с голямо красноречие, той е отдал живота си за утвърждаването на екзархийското дело в Струмишката епархия.    Съвместното честване се проведе по инициатива и с финансовата подкрепа на председателя на Фондация „Българска памет“ д-р Милен Врабевски и със съдействието на Български културен клуб в Скопие.   Церемонията бе водена от Негово Високопреосвещенство Струмишкия митрополит Наум, който съвсем скоро бе удостоен с почетното звание „Doctor Honoris Causa“ на ВТУ „Св. св. Кирил и Методий“. След заупокойната литургияс в памет на Герасим Струмишки, проф. Лизбет Любенова от Института за исторически изследвания при БАН представи интересни факти около неговия живот и дело.   На честването в катедралния храм „Св. св. Кирил и Методий“, където са положени и тленните останки на митрополит Герасим, присъстваха множество граждани, ученици и учители от Гоце Делчев, Петрич, Делчево, Струмица, които почетоха паметта на българския духовник.   „Нашата задача тук е да направим поредна крачка към сближаване, побратимяване, за да може децата ни да се научат да живеят в обич, разбирателство и всяко едно от тях да знае, че трябва да добавя стойност към развитието на собственото си общество, независимо от коя страна на границата е. Важно е на първо място да сме човеци и чак след това да се съобразяваме с едни или други конюнктури, които както обикновено са движени основно от икономически интереси“, заяви д-р Милен Врабевски, председател на Фондация „Българска памет“.   Той обяви и началото на конкурс за есе с мотивиращ награден фонд за младежите от региона на Източна Македония, който ще бъде на тема, свързана с живота на митрополит Герасим Струмишки.   Съвместното честване е поредна инициатива за установяване на ефективен добросъседски диалог и устойчиво трансгранично сътрудничество, което Фондация „Българска памет“ реализира. Само преди половин месец (на 16 ноември) над 250 деца от Македония присъстваха на  организирания от Фондацията семинар по „Предприемачество и високи технологии“ в Делчево.   Предстои пореден образователен обмен на 60 деца от Македония в Благоевград и София, а през новата година най-изявените ученици от региона ще посетят Европейския парламент в Брюксел отново с подкрепата на д-р Милен Врабевски.  ", "date": "2018.12.01", "title": " Над 250 души от България и Македония честваха 100 г. от смъртта на митрополит Герасим Струмишки"}
{"url": "http://epicenter.bg/article/Tatyana-Lolova-zhurira-strastni-pisma-do-Dyado-Koleda/169718/10/0", "text": "Блогърката Мила Боги и Димитър Тодоранов търсят и искат да предадат нататък вдъхновяващи истории за силата на желанието. Инициативата „Коледа в писмо“ се организира за втора поредна година, обявиха на специална среща с медиите организаторите на конкурса.   „Инициативата се разви като естествено продължение на играта с писма в Италия. Организирах конкурс за писма до непознати с идеалната цел да възродим изкуството да си пишем с истински думи, дълбоки и проникновени. Такива, които остават завинаги. “Коледа в писмо” беше предизвикателство към хората да застанат в позицията на муза и да вдъхновят случайния минувач, намерил писмото да продължи напред с усмивка. Конкурсът беше страхотен успех, не очаквах.. Първоначално мислех, че само приятели и познати ще участват, но получих цели 130 писма от цяла България, и от чужбина. Всичките бяха толкова емоционални и мили“, сподели относно инициативата Мила Боги.   „Хареса ми идеята на Мила Боги и осъзнах, че можем да допълним нашето портфолио от събития и фестивали, които правим с Hacienda, а до момента не бяхме реализирали нещо свързно с писане. Решихме, че нашата платформа ще помогне идеята на конкурса да достигне до повече хора. Добавихме и идеята за кратък разказ, която ще е чудесно да се разпространи в социалните мрежи, тъй като знаем, че дългите писма не се четат докрай. Вече имаме получени над 50 писма. Надяваме се това да е началото на един по-мащабен конкурс, който ще се случва всяка година “, заяви на срещата с медиите продуцентът Димитър Тодоранов.   Писмата ще се събират до 6 декември, а сред имената, които ще оценяват историите се открояват тези на актрисата Татяна Лолова, джаз дивата Белослава, писателката Мария Лалева, поетесата Белослава Димитрова, художникът Стефан Божков, журналистът и продуцент Георги Тошев и други. Актьорът Стефан Данаилов също ще бъде поканен да се включи като журиращ в инициативата.   Тази година ще бъдат тиражирани 1000 от най-добрите писма от инициативата “Коледа в писмо” из София и цяла България.  По две от наградените писма ще бъдат направени и рисунки от младата и талантлива художничка Ива Димитрова. След края на надпреварата ще има и изложба с писмата, които са победители в конкурса.   Категориите са: - Детско писмо (участници до 14 год.възраст) - Най-вдъхновяващо /страстно писмо (участници от 14 год. до 65год.) - Най-мъдро писмо (участници до 65 год.) Писмото трябва да се изпрати по два начина. Първо като се сканира и го изпратете по мейл. След това изпратете писмото до пощенската кутия на „Коледа в писмо“ (важно е да се стигне до кутията, може да се ползват пощенски услуги, куриер или да се донесе лично). Сканираното копие (в PDF) изпратете до  . Можете да изпратите повече от едно писмо в различни категории.   Оригиналните писма се изпращат или оставете сами на адрес гр. София 1142 бул. „Васил Левски“ 15-17 за Пощенската Кутия на „Междувремие“   Финалното събитие/награждаване ще се проведе на 15 декември от 16:00ч. в новото пространство за култура КНИГАТА, което се намира на ул.“Г.С.Раковски“ №193.   Още за събитието може да научите тук:  ", "date": "2018.12.01", "title": "Татяна Лолова журира страстни писма до Дядо Коледа"}
{"url": "http://epicenter.bg/article/Istinska-zima--Minimalnite-temperaturi-padat-do-minus-10---minus-15-gradusa/169651/2/0", "text": "Времето в събота ще остане студено, с минимални температури между минус 15 и минус 10 градуса, в Южна България - от минус 5 до минус 2 градуса. В сутрешните часове в Дунавската равнина ще има ниска слоеста облачност или мъгла.   През деня от запад ще се заоблачи с предимно средна и висока облачност, най-късно - над североизточните райони, където ще има повече слънчеви часове. Ще духа слаб южен вятър. Максималните температури в Северна България ще са между минус 4 и 1 градуса, в Южна България и по крайбрежието на морето - между 3 и 8 градуса.   Атмосферното налягане ще е близко до средното за месеца и ще остане без съществена промяна.   В планините ще е предимно слънчево. Около и след обяд от запад облачността, предимно висока, ще се увеличи. Ще духа умерен, по високите и открити части - временно до силен, северозападен вятър. Максималната температура на 1200 м ще е около 1 градус, а на 2000 м - около минус 4 четири. По Черноморието ще е предимно слънчево. След обяд от югозапад ще заоблачи. Ще духа слаб до умерен вятър от юг-югозапад. Максималните температури ще са между 0 и 3 градуса. Температурата на морската вода ще е 10-11 градуса. Вълнението на морето ще бъде около 2 бала.   Предупреждението е в сила за областите Видин, Монтана, Враца, Плевен, Ловеч, Габрово, Велико Търново, Русе, Търговище, Разград, Силистра, Добрич, Шумен и Варна. В тези области дневните температури ще останат под нулата. При тази предупредителна степен са възможни здравни проблеми за чувствителни и болни хора, възрастни, деца и бездомници.", "date": "2018.12.01", "title": "Истинска зима! Минималните температури падат до минус 10 - минус 15 градуса"}
{"url": "http://epicenter.bg/article/Pochitame-pametta-na-parviya-Balgarski-Ekzarh-Antim-Parvi/169652/2/0", "text": "    Програмата за деня ще завърши с вечерна служба в храм \"Св. Николай Мирликийски Чудотворец\" и концерт на читалище \"Цвят 1878\". На 2 декември във Видин ще бъде посрещнат Българският патриарх Неофит в митрополитския храм, който ще отслужи панихида в памет на Екзарх Антим Първи. Предвидена е и литургия и заупокойна молитва пред гробницата-мавзолей на Екзарх Антим Първи.   В подготвената за печат книга-албум \"Паметникът гробница-мавзолей на Антим Първи\" с автор Белоградчишкият епископ Поликарп, викариен епископ на Софийската света митрополия, има неизвестни досега факти, документи и снимки за траурната церемония и погребението на Първия Български Екзарх Антим от преди 130 години.   В нея се посочва, че \"на 1 декември 1888 г. екзарх Антим Първи предава Богу дух в град Видин и е погребан, както споделя Видинският митрополит Неофит, \"с подобаваща за сана и заслугите му към българската държава, народ и Православната ни църква, церемония в старата черква \"Св. Николай\". \"Митрополит Григорий казва прощално братско слово и от името на Българската църква и опечаления народ се прощава с дядо Антим.   От 4 декември 1888 г. до 3 септември 1934 г., близо 46 години, тленните останки на екзарх Антим Първи се намират в гроб под навес на стария храм \"Св. Николай\". При започване на строителството на новия храм \"Св. Николай\" и изграждането на Мавзолея-гробница, гробът на Екзарха е отворен от Видинския митрополит Неофит и протосингела на Видинската митрополия архимандрит Евгений, като останките са извадени, надлежно измити и благоговейно са положени в саркофаг, намиращ се в криптата на Мавзолея, където стоят и до днес.\"", "date": "2018.12.01", "title": "Почитаме паметта на първия Български Екзарх Антим Първи"}
{"url": "http://epicenter.bg/article/Stanishev-i-Ninova-zaedno-na-konferentsiya-na-stolichnite-sotsialisti/169653/2/0", "text": " съобщиха от БСП-София.      Форумът стартира в 10 часа с доклад на председателя на най-голямата структура на партията Калоян Паргов. Отчет пред столичните социалисти за работата на евродепутатите в ПЕС ще направи лидерът й Сергей Станишев.    За работата на родните народни представители пък ще се отчита Георги Свиленски, който в края на септември по предложение на лидера на Корнелия Нинова оглави предизборния щаб на левицата.   Извън отчета към него се очакват и горещи въпроси по темата \"Мая Манолова кандидат за кмет на София\", която Свиленски обяви в пленарна зала в четвъртък при обсъждането на бюджета и отнемането на колата от НСО на омбудсмана.    Какво са свършили общинските съветници от БСП в СОС ще докладва Милка Христова, която е и зам.-председател на Столичния общински съвет.    Очаква се на форума да присъства и лидера на партията Корнелия Нинова, която обаче няма предвиден доклад пред участниците в Конференцията. На форума ще се обсъжда програмата на БСП \"Визия за България\".   ", "date": "2018.12.01", "title": "Станишев, Нинова и Паргов заедно на конференция на столичните социалисти"}
{"url": "http://epicenter.bg/article/Manolova--Ne-razbiram-zashto-snimkite-ot-kiliyata-na-Ivancheva-predizvika-takava-reaktsiya-u-Tsacheva/169654/2/0", "text": "\"Посветих на тази кауза 7 месеца от работата си, а майките са посветили години от животите си. Минахме през протести, контрапротести, блокади, оставки на социален министър, на вицепремиер. Отделихме десетки дни и стотици часове в подобряване на текстовете за хората с увреждания. Сега, когато вече сме на финала, аз все още не мога да се зарадвам, заради тоталната липса на доверие към на обещанията на институциите\". Това заяви в ефира на предаването \"Събуди се\" по Нова тв омбудсманът Мая Манолова.    \"Мисля, че няма значение кой коя институция представлява, ние трябва да се уважаваме. Нямам обяснение защо трябваше 7 месеца да минем през това, а накрая да получим това, което искахме. Беше ясно, че тази кауза е справедлива и исканията са основателни. Ставаше въпрос за достойнството на тези хора\", добави тя.   Манолова коментара и снимките, които разпространи от килията на Десислава Иванчева: \"Има минимални световни правозащитни стандарти и изисквания, на които трябва да отговарят местата за лишаване от свобода. България е осъдена по делото Нешков срещу България заради условията в затворите. Има подобрение след 2015-а година по отношение на пренаселеността. Някои общежития и затвори бяха ремонтирани, но ситуацията е много далеч от нормалното\", каза тя и обясни, че лично се занимава от 2015-а насам с това какви са условията в затворите.    \"Занимавам се с всеки детайл - липса на въздух, лошо осветление, липсва елементарно здравно обслужване, насилие, нарушаване на тайната на кореспонденцията, с даването на възможности за контакти със семейството, с адвокати, за цените в затворническите лафки, за затворническите предприятия.   Не разбирам защо случаят с Иванчева и разпространените снимки предизвика такава реакция у правосъдния министър, попита Манолова. И обясни: Във вторник ще обсъдим ситуацията в Софийския затвор. Аз не се боря само за нейните права, а за тези на всеки арестант. Никой не е застрахован, че няма да започне да се води дело срещу него. Тя дори не е осъдена. Няма значение дали става въпрос за арест, затвор или психиатрия. Българските граждани имат права и те трябва да бъдат спазвани. Много хора мислят, че ние само обикаляме телевизионни студиа, но това определено не е така\", каза Манолова. Манолова каза още, че са извършени стотици проверки и са направени над 200 препоръки по отношение на условията в затворите, но има липса на чуваемост.   „Според моя екип в половината от арестите са още по-лоши от тези условия в килията на Иванчева. В Монтана в следствения арест, в Хасково, стария затвор в Белене. Това  е наша практика – отправяйки препоръки, след извършена проверка, пращаме снимки. Всеки може да ги види  на сайта на институцията на Омбудсмана. Никой не очаква луксозни условия, но очаква такива, които да запазват човешкото достойнство”  ", "date": "2018.12.01", "title": "Манолова: Не разбирам защо снимките от килията на Иванчева предизвикаха такава реакция у Цачева"}
{"url": "http://epicenter.bg/article/Banov-otnovo-zashtiti-skandalniya-banket-izlozhba-v-Natsionalnata-hudozhestvena-galeriya-/169661/2/0", "text": "Изкуството е свобода и колкото е по-голям един музей, толкова повече свобода може да даде. Той затова е подкрепен от държавата, затова е национален - защото може да задава тон, може да прави провокации. Те не всеки път са успешни, но би било абсурдно творбите на изкуството да са винаги успешни. Това каза министърът на културата Боил Банов в предаването „Денят започва с Георги Любенов“ по БНТ във връзка със скандала около \"пърформънса\" на Ода Жон в Националната художествена галерия.  „Точно националните музеи и институти са тези, които могат да си позволят такова нещо. Малката галерия ще се притесни, а пък моята работа е да не притеснявам големите и да им дам възможност да мечтаят и да творят дори понякога да грешат“, каза още министърът.  По думите му смисълът на творческият акт е да нямаш задръжки, да избухваш, да не мислиш как ще се приеме, да се освободиш, това е и същността на твореца.  „В най-големите галерии и музеи са най-големите провокации - те затова са големи. Те не са големи, защото просто съхраняват изкуство през вековете и класически творби, те са големи, защото са в крак с времето. Дали времето е това, което ние най харесваме, дали избухванията на отделния художник са в най-добрата форма, дали са адекватни е отделен въпрос“, коментира Банов.  ", "date": "2018.12.01", "title": "Банов отново защити скандалния банкет-изложба в Националната художествена галерия "}
{"url": "http://epicenter.bg/article/Bivshiyat-saprug-na-Viktoriya-Marinova--Ne-iskam-da-se-sreshtam-sas-Severin--opitvam-se-da-go-ignoriram-/169662/2/0", "text": "Битката на Виктория беше да се справя с малки и големи несправедливости. Това каза в предаването „Тази събота” по bTV Свилен Максимов, бивш съпруг на убитата журналистка Виктория Маринова и председател на фондацията „Направи добро на непознат”. В неделя в Русе ще има голям концерт в памет на журналистката.  „Посланието на организаторите към всички, които ще докоснем, е да спрем да мрънкаме, да направим нещо добро”, подчерта той. „Всички ние сме длъжни да запазим този неин стремеж да се справя с несправедливостите”, категоричен е бившият съпруг на Виктория Маринова.  Той заяви също, че не изпитва необходимост да се изправи очи в очи срещу обвинения за убийството на журналистката Северин Красимиров и да го попита „Защо?”.  „Аз знам защо. Какво да го питам този? Винаги когато стане въпрос за това, се опитвам да го игнорирам, да го забравя. Не искам да се срещам със Северин. Той е някакъв там. Тотално ми е безразличен. Предпочитам обаче и съм длъжен да се фокусирам върху доброто”, категоричен беше Свилен Максимов.  Той разкри, че не е гневен, но призна, че в началото след случилото се е изпаднал в депресия.  „Бях изпаднал в такова състояние, но в един момент си дадох сметка, че това не е правилно. Ако отговорим на лошото с лошо, освен да генерираме ново лошо, няма какво друго да постигнем. На лошото трябва да отговорим с добро”, подчерта Свилен Максимов.  „Времето лекува, но дали ще се излекуваме по-бързо или по-бавно, може би зависи от добрите дела, които ще направим през това време”, изтъкна бившият съпруг на Виктория Маринова.  Той се зарече, че ще продължи всяко едно от нейните дела.  ", "date": "2018.12.01", "title": "Бившият съпруг на Виктория Маринова: Не искам да се срещам със Северин, опитвам се да го игнорирам "}
{"url": "http://epicenter.bg/article/Kaloyan-Pargov--Pravitelstvoto-e-napalno-bezpomoshtno-i-nyama-polezen-hod--GERB-zagubi-svoya-avtoritet-/169665/2/48", "text": " Това каза лидерът на ГС на БСП-София Калоян Паргов БСП-София и председател на групата на социалистите в Столичния общински съвет по време на 4-тото заседание на XIII-ата Конференция на Софийската градска организация на БСП, предаде репортер на Агенция „Фокус“.  „Нито оставката на Валери Симеонов, нито оставките на тримата министри, тръгнали си заради трагедията в Своге, решават проблемите.   Протестите са естествен порив на справедливост, защото хората искат да живеят спокойно и предвидимо. Правителството е напълно безпомощно и няма полезен ход. В рамките на 10-годишно дясно управление на ГЕРБ загуби своя авторитет, напълно се обезличиха и обезсмислиха“, каза той.  „Търговският регистър се срива, а служителите получават бонуси, подхвърлят жълти стотинки на пенсионерите, а заплатите на чиновниците скачат“, обясни Паргов, като посочи, че управлението на ГЕРБ в София не се разграничава с по-различни политически действия. „Темата за лошото качество на ремонти в столицата е водеща в последните месеци. Замърсяването на въздуха се превърна в основна тема на разговор“, каза той. По думите му проблемите с горенето на отпадъци, паркиране на автомобили, разрастващата се непрекъснато синя и зелена зона, трафикът в столицата, разбитите улици и тротоари са белег на управлението на ГЕРБ в столицата.  .  Според него конфликтите между управляващите стават все по-обхватни и мащабни.  „Днес България и ЕС са изправени пред съдбовни решения - проблемите в еврозоната, мигрантската криза, огромна задлъжнялост, формирането на монополи, двойни стандарти, битката между големите са показателни за цялата сложност на ситуацията, както за България така и за ЕС. Възходът на несистемните партии на крайно левите и крайно десните популисти и крайните националисти е факт, все повече се засилва тяхното влияние върху икономическите и политическите процеси. Примерите за това са много, един от тях е Брекзит. Последиците засега са непредсказуеми“, заяви Паргов и посочи, че настъплението на крайните националисти е тревожещо.  „Нужни са нови и смели концепции и действия, който да се противопоставят пред основните разделителни линии, които минават през социалните неравенства. 1% от свръхбогатите притежават 90% от световното богатство. У нас 7 хил. са милионери в зелено, а над 1.6 млн. българи - под прага на бедността. Въпросът е дали ще оставим да бъде монополизиран светът, а България да бъде нечия собственост\", каза още лидерът на БСП-София.  ", "date": "2018.12.01", "title": "Калоян Паргов: Правителството е напълно безпомощно и няма полезен ход, ГЕРБ загуби своя авторитет "}
{"url": "http://epicenter.bg/article/Stanishev--BSP-e-v-mnogo-po-silna-pozitsiya-ot-drugite-partii-ot-gledna-tochka-na-evropeyskata-si-viziya/169668/2/48", "text": "Това, което се случва с влизането на България в Шенген е скандално и антиевропейско.  Това каза евродепутатът и лидер на Партия на европейските социалисти (ПЕС) по време на 4-тото заседание на XIII-ата Конференция на Софийската градска организация на БСП, предаде репортер на Агенция „Фокус“.  „Това, което се случва в продължение на години, при условия, че страната ни е изпълнила критериите още през 2011 г., и постоянно ни отлагат и налагат други причини за влизането на България в Шенген е скандално, антиевропейско и едно от нещата, които подкопава доверието в ЕС. Предстои гласуване на ЕП по мой доклад, в който ясно се казва, че България и Румъния трябва незабавно да бъдат приети в Шенген по всички граници, защото виждаме, че правителството са склонни да им се хвърли един кокал и за определено време да се отложи влизането ни в Шенген. Това време, което се губи, оскъпява цената в двете посоки“, заяви той.  Според него две важни теми в дневния ред на Европейската комисия. Първата е справедливото отношение при кризата с бежанците и мигрантските вълни, като посочи, че България трябва да има единна позиция, която да защитава националния ѝ интерес. Втората актуална световна тема е битката на левицата с крайния национализъм и фашизъм.  „ЕС като идея е една мечта да се сложи край на вечните войни на територията на Европа. Крайните националисти в Европа искат да разрушат тази идея“, посочи той.   БСП е в много по-силна позиция спрямо другите партии от гледна точка на европейската си визия, каза още Станишев.  Станишев посочи, че никога не трябва да се забравя, че БСП има огромен принос за членството на България в ЕС.  „Това трябва да дава самочувствие на нашата партия, че има силна европейска идентичност, за да бъде тя ефективен член на ПЕС и да отстоява по един адекватен и успешен начин своите национални виждания. БСП е в много по-силна позиция от другите партии от гледна точка на нашата европейска визия, сравнявайки я с ГЕРБ, Обединените патриоти и всички останали. Ние имаме цялостен документ, за това какъв ЕС искаме да видим и къде да бъде променен. Документът е приет от Конгреса. Инициирахме големи обществени дискусии по тази тема“, каза още той.  „Правителството не се възползва от интелектуалния капацитет като визия по време на Председателството. Това е проблем и отговорност на правителството. Ние нашата работа си я свършихме“, обясни още евродепутатът и лидер на ПЕС.  ", "date": "2018.12.01", "title": "Станишев: Това, което се случва с влизането на България в Шенген, е скандално и антиевропейско!"}
{"url": "http://epicenter.bg/article/Kaloyan-Pargov--Ima-tri-riska-pred-BSP-za-evrovota/169674/2/0", "text": " „Първо – конфликтите на европейско, национално и местно ниво. Второ – подреждането на листата за Европейски парламент. Трето – риториката и посланията, да не допуснем да ни вкарат отново в графата „антиевропейска партия”. „Ако успеем да преминем успешно през това първо предизвикателство, ще имаме стабилна основа за спечелването на местните избори”,   Това каза лидерът на столичните социалисти Калоян Паргов пред делегатите на XIII-ата Конференция на Софийската градска организация на БСП. убеден е Паргов.   Относно     Но задачата не е толкова лесна. Пред нас имаме опонент, който ще направи всичко възможно да задържи властта. Поради това е необходима пълна мобилизация на целия наличен ресурс – кадрови, експертен, комуникационен”, подчерта лидерът на столичните социалисти, който е и председател на групата на БСП в СОС.    Първият е образът на желаното бъдеще на България. Този въпрос се поставя с проекта „Визия за България”. Той смята, че окончателният вариант трябва да бъде крайгълният камък, около който да се търси обединение. „Вторият въпрос е свързан с волята да реализираме това, върху което се обединим. Най-голямото изпитание пред всяка партия е възможността да се упражнява властта. Но  ”, посочи Паргов. И допълни: „Трети въпрос: с кого ще осъществим политиките си? Т.е. подготвяме ли управленски кадри и как ги готвим.  Този въпрос е от първостепенна важност, защото както показват социологическите проучвания, при едни бъдещи парламентарни избори се очертава коалиционен формат на управление. Това изисква още отсега да водим разговори по национално значими въпроси и да търсим конструктивни решения.  за преосмисляне и утвърждаване на социалистическите ценности, за изграждане на европейска социална държава, основана на справедливост и солидарност”.  консолидация на лявото и консолидация на всички тези, които желаят промяна, категоричен е лидерът на БСП – София Калоян Паргов.    Всичко останало би трябвало да се разглежда като инструмент за постигането на тези цели, каза още Паргов в коментара си за ситуацията в страната.     „  Той забавя растежа, потиска инициативата, генерира неравенства, увеличава поляризацията на обществото и обрича на бедност големи социални слоеве и групи от населението.   Като резултат - обществото е без ясни цели и перспективи, развитието е стихийно, растежът е бавен. Вероятността да достигнем средните равнища на ЕС е сведена до нула”, е анализът  на Паргов.   Според него картината на управлението в София не е по-различна - липса на управленски капацитет, арогантност и чувство за безнаказаност. „Темата за лошото качество на ремонтите в централната градска част стана водеща. А липсата на грижа и инвестиции в крайните квартали и крайградските райони е хроничен проблем. Замърсяването на въздуха се превърна в постоянна тема на ежедневието ни. А на този фон ГЕРБ искат боклука на София да се гори почти в центъра на града. Трафикът и задръстванията са постоянна болка. Платените зони за паркиране са на път да стигнат до Околовръстното, но проблемът с паркирането така и не се решава. Тъмнината и разбитите улици и тророари са запазена марка за жилищните комплекси. Улиците в тях не са преасфалтирани от времето на социализма и горе-долу оттогава не са мити. В различни квартали на столицата ежедневно има протести и исканията са сходни и логични - адекватна жизнена среда, която да гарантира прилично качество на живот. След като сме граждани на европийска столица, искаме и европейски стандарт на живот”, убеден е председателят на БСП – София.   „Нужно е да се преосмисли ролята на България в ЕС оттук нататък, свързана с заемането и отстояването на пробългарски и национално отговорни позиции. Стартът на предизборната кампания трябва да започне от Конгреса на 26 януари и да постави началото на победния рейд на БСП”, заяви Калоян Паргов.      ", "date": "2018.12.01", "title": "Калоян Паргов: Има три риска пред БСП за спечелване на евроизборите"}
{"url": "http://epicenter.bg/article/Prof--Marinov--Konsolidatsiyata-v-GERB-e-prividna---ide-bitka-mezhdu-kragovete-po-osta-Tsvetanov-Borisov/169675/2/48", "text": " Това прогнозира за обзорното седмично предаване „Метроном“ на Радио „Фокус“ политологът проф. Александър Маринов.  Той уточни, че сагата с апартаментите, започнала с проверката на този, в който живее финансовият министър Владислав Горанов, е последната сериозна проекция на размяната на удари между заместник-председателя и лидера на управляващата партия.  , обясни политологът.  „Нужни са две неща: първо – да се направи една добросъвестна фактическа проверка, и второ – дошло е време да наречем черното – черно и бялото – бяло. Да вземем случая   Няма как да се възприеме за нормално това някой на висока публична позиция ползва нещо безплатно, при това без да е нуждаещ се. Самите политици трябва да са наясно не на думи, а на дела. Нещата са много ясни, законът го е казал, какво има да се изяснява?   коментира проф. Александър Маринов.  Големият въпрос – д  прогнозира политологът. Според него сегашното положение не е непреодолимо, но ако искаме да вървим към оздравяване на българската политика и държавност, е нужно в закона да бъдат предвидени много по-сериозни мерки, а в последствие – и прилагането им.  ", "date": "2018.12.01", "title": "Проф. Маринов: Консолидацията в ГЕРБ е привидна - иде битка между кръговете по оста Цветанов-Борисов"}
{"url": "http://epicenter.bg/article/Zaradi-voennoto-polozhenie-v-Ukrayna--quot-Balgariya-er-quot--sprya-samoletite-do-i-ot-Odesa-/169679/2/0", "text": "Заради обявеното военно положение в Украйна, препоръките на Министерството на външните работи (МВнР) и с оглед на сигурността на пътниците, националният превозвач \"България Ер\" преустановява полетите си между София и Одеса до 16 декември 2018 г. включително. Tова съобщават от компанията.  В зависимост от нормализирането обстановката в Украйна ще се определи дали планираните полети след 16 декември ще могат да бъдат изпълнявани. За актуална информация и съдействие относно вече закупени самолетни билети може да се обърнете към Центъра за обслужване на клиенти на callFB@air.bg и на +359 2 402 0400, пише още в официалното съобщение на \"България Ер\".  ", "date": "2018.12.01", "title": "Заради военното положение в Украйна \"България ер\" спря самолетите до и от Одеса "}
{"url": "http://epicenter.bg/article/Radev-shte-predstavi-pozitsiyata-na-Balgariya-na-konferentsiyata-za-klimatichnite-izmeneniya-na-OON-/169682/2/0", "text": "Президентът Румен Радев ще участва в Конференцията на страните по Рамковата конвенция на ООН за изменението на климата (COP24), която се провежда в полския град Катовице. Това съобщиха от Прессекретариата на държавния глава.  Участието на българския държавен глава в глобалния форум е по покана на генералния секретар на ООН Антониу Гутериш и президента на Полша Анджей Дуда.  Българският президент ще направи изказване пред участниците в срещата на високо равнище на 3 декември т.г.  Конференцията на страните по Рамковата конвенция на ООН за изменението на климата е висшият орган на Конвенцията и се провежда в края на всяка календарна година. В конференцията ще вземат участие държавни и правителствени ръководители на страните членки на ЕС, представители на международни организации, както и на държави от цял свят.  Сред целите на форума в Катовице е да се приемат правила за прилагане на Глобалното споразумение за климата от Париж през 2015 г.  В рамките на посещението си в Катовице българският държавен глава ще проведе работни срещи със свои колеги.  Президентът Румен Радев ще бъде придружаван от съпругата си Десислава Радева.  ", "date": "2018.12.01", "title": "Радев ще представи позицията на България на конференцията за климатичните изменения на ООН "}
{"url": "http://epicenter.bg/article/Orban--Ugariya-podkrepya-Ukrayna-v-konflikta---s-Rusiya/169655/7/0", "text": "Унгария подкрепя Украйна в конфликта ѝ с Русия, въпреки антиунгарските позиции на украинското правителство, каза днес при посещението си в Прага унгарският премиер Виктор Орбан, цитиран от \"Ройтерс\" и БТА.   \"Позицията на Унгария е ясна, ние сме проукраинско правителство и затова заставаме зад Украйна\", каза Орбан в отговор на журналистически въпрос.   \"Правителството на Унгария е проукраинско, докато правителството на Украйна е антиунгарско. Въпреки това ние не сме променяли позицията си и ще подкрепим Украйна в този конфликт\", заяви Орбан, известен с добрите си контакти с руския президент Владимир Путин.   Тази година напрежението между Будапеща и Киев се повиши на фона на скандал с масово издаване на паспорти за унгарското малцинство в Украйна и спорна образователна реформа.    ", "date": "2018.12.01", "title": "Орбан загърби Путин: Унгария подкрепя Украйна в конфликта ѝ с Русия"}
{"url": "http://epicenter.bg/article/Buenos-Ayres-pod-blokada-zaradi-sreshtata-na-G-20-/169658/7/0", "text": "Хиляди демонстранти излязоха в петък на протест срещу икономическите политики на Г20, докато водещите индустриални държави откриваха своята редовна годишна среща в аржентинската столица, съобщават Reuters и Агенция \"Фокус\".  Очаква се основна тема в двудневната среща да е търговската война между САЩ и Китай. Протестиращите обаче не успяха да се доближат до държавните глави на САЩ, Русия, Китай и другите световни сили. Полицията, гранични патрули и крайбрежна охрана бяха организирали кордон в район от 12 кв. километра около мястото на събитието в Буенос Айрес. Заради събитието целият трафик беше спрян.  Градът беше почти напълно блокиран заради протестния поход, който се организира от коалиция между профсъюзите и групи за човешки права.  „Против политиките на Г20 сме, защото те разделят света. В Аржентина и навсякъде на планетата има недостиг на образование, работа и храна, заради политиките, които те обсъждат там“, смята Патрисия Силвино, 54-годишна работничка, участваща в протеста.  Наистина срещата се провежда в труден за самата Аржентина момент. Инфлацията е достигнала 40 процента.  Президентът Маурицио Макри, който е известен като привърженик на свободния пазар, бе избран през 2015 година с надеждата, че ще избави икономиката от продължителния търговски и валутен контрол. В момента неговият рейтинг пада едновременно с песото и покупателната способност на средностатистическия аржентинец.  Общественият транспорт е спрян, а петък е бил обявен като национален празник на банките и дясноцентристкото правителство е очаквало, че столичани ще напуснат града за уикенда.  По официални данни 25 000 полицаи са ангажирани да осигуряват реда.  ", "date": "2018.12.01", "title": "Буенос Айрес под блокада заради срещата на Г-20 "}
{"url": "http://epicenter.bg/article/Daniya-zatyaga-migratsionnata-si-politika-/169660/7/0", "text": "Датското правителство обяви, че затяга миграционната си политика, след преговорите за бюджет 2019 с основния си съюзник - популистката антиимигрантска Датска народна партия (DF), предаде Франс прес, цитирана от БНР.  \"Това е промяна на парадигмата във външната политика\", каза Петер Скааруп, председател на парламентарната група на Датската народна партия след дискусиите.  \"Повечето бежанци трябва да останат в Дания само временно, а не да пребивават постоянно\", се казва в изявление на министерството на финансите.  \"Не трябва да правим бежанци от имигрантите\", каза по-рано този месец министър-председателят Ларс Льоке Расмусен, а по друг повод призова \"да се гарантира, че хората се връщат в страната си, когато проблемите, накарали ги да напуснат, вече не са налице\".  Проектозаконът за бюджета предвижда по-специално събиране в център за настаняване на обитаван остров на чакащи да бъдат експулсирани нарушители и търсещи убежище престъпници, които не могат да бъдат върнати в страната им, както и възможност за въвеждане на таван за събиране на семейства, \"когато ситуацията го налага\".  Размерът на социалните помощи за новопристигналите ще бъде намален от 270 на 150 евро, в зависимост от семейното положение на получателя.  Заделени са средства и за продължаване на временния граничен контрол, въведен в началото на 2016 г.  През първите 10 месеца на тази година Дания е предоставила убежище на 1345 души, а подадените молби са били близо 3000.  В доклад, публикуван във вторник, датският статистически институт посочва, че между \"2018 и 2060 г. делът на имигрантите, които не са от западни държави, в датското население, ще се увеличи с 49 процента\".  ", "date": "2018.12.01", "title": "Дания затяга миграционната си политика "}
{"url": "http://epicenter.bg/article/Putin-i-Merkel-provedoha-razgovor-v-Buenos-Ayres-/169666/7/0", "text": "Руският президент Владимир Путин е разговарял кратко с германския канцлер Ангела Меркел в рамките на срещата на високо равнище на Г-20 в Аржентина, съобщи кореспондентът на РИА Новости.  Лидерите проведоха разговор по време на церемонията по фотографиране в театъра \"Колон\" преди представянето на ръководителите на Г-20.  Меркел пристигна в Буенос Айрес със закъснение след като самолетът й се повреди на път за аржентинската столица и тя успя да пристигне в петък само за тържествена вечеря в театъра.  Руският президент вече се срещна с френския лидер Еманюел Макрон и проведе тристранна среща с китайския президент Си Цзинпин и индийския премиер Нарендра Моди. Освен това Путин говори на среща на държавните глави на страните от БРИКС и за кратко разговаря с италианския премиер Джузепе Конте.    ", "date": "2018.12.01", "title": "Путин и Меркел проведоха разговор в Буенос Айрес "}
{"url": "http://epicenter.bg/article/Tramp-razporedi-otpuskane-na-federalna-pomosht-za-Alyaska-sled-silniya-trus-/169667/7/96", "text": "Президентът на САЩ Доналд Тръмп е разпоредил отпускане на федерална помощ за пострадалата инфраструктура след силното земетресение в Аляска.  \"Президентът инструктира американското министерство на вътрешната сигурност и Федералната агенция за управление при извънредни ситуации съвместно да координират усилията си за оказване на помощ след бедствието\", се казва в изявление на Белия дом, цитирано от Агенция \"Фокус\".  \"По-специално, Федералната агенция за управление на извънредни ситуации е оправомощена да използва по свое усмотрение оборудването и ресурсите, необходими за справяне с последиците от извънредната ситуация\", се казва в документа.  Земетресение с магнитуд 7.0 стана в петък в 08:29 часа в Аляска (19:29 българско време). Епицентърът на труса е бил на около 13 км северно от Анкъридж, на дълбочина 40.9 км.  Сеизмологичният център на Аляска е отчел около 40 вторични труса през първите три часа след силното земетресение.  Губернаторът на Аляска Бил Уокър обяви извънредно положение в щата.  ", "date": "2018.12.01", "title": "Тръмп разпореди отпускане на федерална помощ за Аляска след силния трус "}
{"url": "http://epicenter.bg/article/Poredna-sabota-na-sotsialni-protesti-v-Parizh--barikadirat-luksozni-magazini-i-kafeneta-/169680/7/0", "text": "Поредна събота на масови социални протести в Париж. Хиляди протестиращи с \"жълти жилетки\" се очакват на авеню „Шанз-Елизе”. Отново се стигна до сблъсъци с полицията, предава бТВ.  Полицейските кордони и пропускателните пунктове по „Шанз-Елизе” са буквално на метри един от друг.  Напрежението беше голямо още в ранните часове, когато група \"жълти жилетки\" опита да пробие пропускателен полицейски пункт на „Шанз-Елизе”.  Над 5000 са мобилизираните полицаи и жандармеристи. Десетки кафенета и луксозни магазини са барикадирани.  Непредвидимо е как ще се развие ситуацията днес, тъй като провокациите и сблъсъците започнаха още по-рано сутринта в сравнение с миналата събота.  Над 30 000 „жълти жилетки” са потвърдили в социалните мрежи, че ще участват днес в шествията в Париж. Над 130 000 са проявили интерес към събитието.  Има сигнали за стотици ултраси, които ще предизвикат сблъсъци с полицията.  Събитията няма да са същите като миналата събота на „Шанз-Елизе”. Контекстът непрекъснато се променя – протестното движение започва да се структурира, исканията се съсредоточават около покупателната способност и близо 80% ги подкрепят.  В началото на седмицата беше излъчена делегация от 8 души, която да преговаря с управляващите. Вчера стана окончателно ясно, че хилядите „жълти жилетки” в цяла Франция не признават за легитимни тези 8 души, тоест управляващите отново няма с кого да преговарят.  Исканията се концентрират около минималната работна заплата и минималната пенсия.  ", "date": "2018.12.01", "title": "Поредна събота на социални протести в Париж, барикадират луксозни магазини и кафенета "}
{"url": "http://epicenter.bg/article/Simeon-II-uchastva-v-dvudneven-kolokvium-v-Germaniya-na-tema--Batenberg---evropeyskoto-semeystvo--/169683/2/0", "text": "Н. В. Цар Симеон II участва в двудневен колоквиум в Германия на тема „Батенберг - европейското семейство”. Това съобщиха от пресофиса му.  Събитието се проведе в град Дармщат, провинция Хесен, който е старата столица на херцогство Хесен. В семейното имение на рода Батенберг замъка Хайлигенберг се събраха историци и учени от Германия и Великобритания, едни от най-известните изследователи на роднинските връзки с кралските дворове на Хесенското княжеско семейство.  Домакин на събитието, по чиято покана Царят направи изказване при откриването на колаквиума, беше Райнер Кристоф Фридрих от Хесен, немски историк и режисьор, племенник на принц Филип, херцог на Единбург и братовчед на британския престолонаследник принц Чарлз.  „За мен е привилегия да говоря пред толкова ерудирана аудитория и в такава прекрасна обстановка”, започна изказването си Цар Симеон.  „Тъй като участниците в тази конференция са много добре подготвени и специалисти в тази сфера, ще очаквам с интерес това, което ще споделят с нас за рода Батенберг от фамилията Хесен. Смятам да огранича своите думи до една по-лична гледна точка за Княз Александър I, оставяйки на моя сънародник доц. д-р Владимир Златарски, който по-късно ще направи изказване, по аналитичната част. Както всички вие знаете, Княз Александър Батенберг е нашият първи владетел след Освобождението на България през 1878 г. Въпреки че негово управление продължава едва 7 години, които са изпълнени с трудности, той става герой за нас българите, с много заслуги към родината ни. Мисля, че определени владетели се ползват с по-позитивни настроения в народната митология. След натиск, главно от чужбина, Княз Александър заминава в изгнание и по-късно умира в Австрия. По молба на моя дядо Цар Фердинанд, останките на княза са върнати. Той е погребан в България в българска генералска униформа и положен в скромен мавзолей-гробница в София. За съжаление, доколкото знаем, това е единственият български владетел, който е погребан в България. Дори мястото, на което лежат останките на моя баща Цар Борис, е неизвестно до ден днешен! Както споменах по-рано, моята гледна точка е на база личен, семеен опит. Както Сакскобургготската, така и Хесенската фамилии са свързани с практически всички кралски дворове в Европа. В случая на Батенберг: с Великобритания, Гърция, Русия, Испания, Швеция и дори Черна гора, тъй като братът на Александър, Франц Йосиф, се жени за принцеса Ана, която беше моя баба и сестра на италианската Кралица Елена. Интересен факт е, че съпругите на Царя Освободител и на цар Николай II са хесенски принцеси“, добави Симеон II.  „Бих искал да спомена, че около 140 години след времето на Александър, разделението на русофили и русофоби все още се усеща, основно в политическите среди. Ние изглежда не се учим от миналото, а според мен историята и географията никога не трябва да се загърбват. Вярвам, че всички хора, участващи в политическия живот трябва първо да минат курс по история. След това трябва да се водим от нашия национален интерес, не от емоционални подбуди или външен натиск. Силно вярвам, че България е неразривна част от Европейския съюз и в същото време това не би трябвало да изключва едни добри отношения с Русия”, завърши изказването си Царят.  Негово Величество изрази задоволството си, че в такъв престижен научен форум е поканен да участва и български учен в лицето на доц. д-р Владимир Златарски, който се представи блестящо и в изказването си заяви:  „През 1879 г. в резултат на компромис между стремящите се към запазване на равновесието Велики сили, 22-годишният Александър фон Батенберг става български княз. Младият владетел попада в трудна ситуация и първите години от неговото управление са белязани не само от дръзновението за съзидание, но и от неуспешни опити да наложи вижданията си, от тежки политически сблъсъци и нападки и преплитащ се с тях комбиниран натиск на чуждестранни дипломатически и бизнес представители, от разширяваща се корупция и нелоялност. Александър полага големи усилия да преодолее всичко това. Когато впоследствие настъпва дълго очертавалият се разрив с Русия, той опитва напразно да спечели подкрепата на Германия, включително и с планове за династически брак. През 1885 г. в своя звезден миг Александър успява да проведе с успех Съединението на Княжество България с Източна Румелия и блестящо да го защити дипломатически и военно. Това дело определя и положителното възприемане на личността му в българската обществена памет и тогава, и от дистанцията на времето. Възникналата около Съединението криза поставя Александър в центъра на европейския интерес, както и на политиката на германския канцлер Бисмарк. Но успехът не помага на княза да закрепи положението си на престола: серия от драматични събития го принуждава през лятото на 1886 г. да абдикира, не толкова заради свои грешки, колкото в резултат на борбата между Великите сили и баланса сред тях.”  По време на участието си в конференцията Царят беше настанен в двореца Шьонберг, където по традиция се подписват всички гости, някога отсядали в замъка, сред които и негова майка Царица Йоанна.  ", "date": "2018.12.01", "title": "Симеон II участва в двудневен колоквиум в Германия на тема „Батенберг - европейското семейство” "}
{"url": "http://epicenter.bg/article/Kaloyan-Pargov--V-ramkite-na-tozi-parlament--nikakvi-koalitsii-za-BSP-ne-sa-vazmozhni-/169684/2/48", "text": "В рамките на този парламент, никакви коалиции за БСП не са възможни. Това каза лидерът на ГС на БСП-София Калоян Паргов БСП-София по време на 4-тото заседание на XIII Конференция на Софийската градска организация на БСП, предаде репортер на Агенция „Фокус“.  „Не съм врачка, че да прогнозирам, какво ще се случи на едни предсрочни избори, кой ще влезе и кой няма да влезе и кой колко депутати ще има. Това става, след като минат изборите. Може да се окаже, че ще се появи нов политически субект, който ще заеме определена част в пространството. Нов политически субект, който може да се появи от ядрото на протестите, обединяващ гражданите. Дали е Слави Трифонов, дали е някой друг, ще видим“, каза той.  „Трябва да мислим за интересите на избирателите, а не за личните партийни интереси и няма вечни приятели. В рамките на този парламент, никакви коалиции не са възможни“, обясни още Паргов.  На този етап имаме три-четири кандидатури за кмет на София, сред които е и името на омбудсмана Мая Манолова, каза още лидерът на столичните социалисти.  „На това заседание на градската организация не се коментира кандидатура за кмет на София, това предстои следващата година. Много имена се спрягат и вътре и вън от партията. Ще изчакаме да видим резултата на различните партии след европейския вот и след това ще обявим това решение. Имаме поне три-четири кандидати, които на този етап, предвид рейтинга на г-жа Фандъкова, се съизмерват с нея. И сред тях е и г-жа Манолова, но има и други\", коментира Паргов.  На въпрос какво се случва с кандидатурите на Георги Свиленски и Елена Йончева, той отговори: „Те не са свалени от дневен ред. И тях ги имаме предвид“.  ", "date": "2018.12.01", "title": "Калоян Паргов: В рамките на този парламент, никакви коалиции за БСП не са възможни "}
{"url": "http://epicenter.bg/article/Tramp-i-Putin-ne-sa-si-kazali-i-edna-duma-v-Buenos-Ayres-/169656/7/0", "text": "Президентите на Русия и САЩ Владимир Путин и Доналд Тръмп само са разменили поздрави през първия ден на срещата на Г20 в Буенос Айрес. За това ТАСС е информирана от прессекретаря на руския държавен глава Дмитрий Песков в отговор на журналистически въпрос дали двамата са имали време да разменят няколко думи, предава Агенция \"Фокус\".  Помощникът на руския президент Юрий Ушаков е казал, че „Двамата само се поздравиха“, без да уточнява дали са се ръкували и в какъв точно момент двамата лидери са разменили приветствия.  По време на първата работна сесия на форума двамата не са общували в присъствието на журналисти. Дори на церемонията по официалното фотографиране, когато лидерите обикновено се поздравяват един друг и разговарят за малко, Тръмп и Путин не са си казали и една дума.  Междувременно пресекретарят на президента на РФ Дмитрий Песков потвърди, че Майкъл Коен, бившият адвокат на американския лидер Доналд Тръмп, наистина се е обръщал към администрацията на Кремъл с молба за съдействие да се строи небостъргач Trump Tower в Москва.  Според Песков няма нищо удивително в това, след като адресът на неговата електронна поща е посочен в открити източници и всяка седмица той получава десетки различни съобщения. \"Действително това е така и аз ще обясня защо: моят адрес е обявен за публичен достъп. Всяка седмица получаваме десетки обръщения от желаещи нещо да построят, да подобрят отношенията си, просто от граждани, което е най-важното\", казва представителят на Кремъл.  По думите му сътрудници на руската президентска администрация са се свързали с Коен, обяснили му, че Кремъл не се занимава със строителство и го насочили към Петербургския международен икономически форум, след което не са имали връзка с него.  За идеята си да строи небостъргач Trump Tower и в Москва самият Доналд Тръмп говори още в 2013 година. Все пак проектът не се осъществява, а бизнесменът става президент на Съединените щати. Междувременно историята внезапно попада в медиите.  Тръмп е отказал предварително уговорената официална среща среща с турския президент Реджеп Тайип Ердоган, съобщава турският всекидневник Hurriyet Daily News в електронното си издание.  Двамата ще имат неформални разговори по време на двудневната среща на върху на Г20, която започна в петък, 30 ноември, в аржентинската столица Буенос Айрес.  Информацията е съобщена на медиите от говорителката на Белия дом Сара Сандърс.  ", "date": "2018.12.01", "title": "Тръмп и Путин не са си казали и една дума в Буенос Айрес "}
{"url": "http://epicenter.bg/article/Yanush-Bugayski-za-intsidenta-kray-Kerch--Putin-izprobva-reaktsiyata-na-Ukrayna-i-Zapada-/169671/7/0", "text": "Владимир Путин изпробва реакцията на Украйна и Запада, смята Януш Бугайски от Центъра за анализ на европейската политика във Вашингтон, цитиран от БНР.  \"Не мисля, че подкрепата за Украйна намалява, но има едно нежелание да се отива твърде далеч в случай на сериозна конфронтация с Москва\", отбеляза Бугайски.  На въпрос кой печели от противопоставянето около Керченския проток анализаторът отговори:  \"Предполагам, че засега победител е президентът Путин. Руснаците нагло завзеха три украински кораба, нараниха някои от моряците, плениха ги и ги държат за заложници. Това е демонстрация пред украинците и пред Запада, че Русия може да прави каквото си пожелае в Азовско море.\"  Бугайски смята, че все пак няма да се стигне до по-мащабна конфронтация, въпреки че и това е възможно:  \"Не вярвам да се стигне до това точно сега. Руснаците се опитват всячески да дестабилизират Украйна, да подбуждат политически конфликти. Вероятно ще изчакат изборите догодина, за да видят кой ще е следващият президент. Междувременно ще се месят в изборния процес, за да разделят страната. Не мисля, че на този етап ще предприемат пълномащабна атака срещу Украйна, която ще им струва доста скъпо.  \"Няма друго решение, освен Белград да признае Косово\", каза още Бугайски.  На въпрос дали процесът на нормализация на отношенията между Белград и Прищина може да бъде възобновен, той отговори:  \"Не мисля, че на процеса са нанесени непоправими вреди. Повтаряме това всяка година. Няколко месеца няма никакво раздвижване, после изниква идеята за размяна на територии и всички стават оптимисти. Сега заради митата всички стават песимисти. Ще има успехи и неуспехи, но мисля, че е неизбежно в даден момент Сърбия да вземе решението, което отлага, и да признае Косово. Дали това ще стане след година, две или пет, никой не знае. Не мисля, че новите мита ще изкарат преговорите от релси - може да ги отложат, да ги затруднят, но друг изход няма.\"  Бугайски отбеляза също, че \"Косово е склонно да следва американския интерес и да се вслушва в американските съвети. От друга страна обаче, правителството не може да си позволи да отстъпва твърде много пред Сърбия. Иначе ще изглежда слабо. Може да се стигне до избори и политическа нестабилност.  Затова косовските власти са в трудна ситуация. Може да се стигне до някакъв компромис - намаление на митата наполовина, допускане на някои продукти. Но митата са символ на недоволството на косоварите, че от 10 години стоят в задънена улица заради Сърбия и Русия.\"  ", "date": "2018.12.01", "title": "Януш Бугайски за инцидента край Керч: Путин изпробва реакцията на Украйна и Запада "}
{"url": "http://epicenter.bg/article/Video-sas-sardechen-pozdrav-mezhdu-Putin-i-sauditskiya-prestolonaslednik-vzrivi-Internet-/169673/7/0", "text": "Видео от момента, в който руският президент Владимир Путин и престолонаследникът на Саудитска Арабия Мохамед бин Салман се поздравяват сърдечно по време на срещата на върха на Г-20 в Буенос Айрес, стана изключително популярно в Интерент.  На видеото се вижда как двамата ентусиазирано плясват ръце в стил \"Дай пет\", като престолонаследникът потупва още няколко пъти ръката на Путин, преди в крайна сметка да седнат един до друг.  Интернет потребители бързо побързаха да посочат колко приятелски изглежда поздравът между двамата мъже, известни като авторитарни лидери.  В последните години отношенията между Русия и Саудитска Арабия се задълбочиха, най-вече във връзка с това, че и двете страни са сред водещите производители на петрол, коментира БЛИЦ.  Срещу двете страни обаче има сериозни обвинения за нарушаване на човешките права и убийства.  Президентът на САЩ Доналд Тръмп също бе там и дори може да бъде видян на заден план във видеото. Той пък бе разкритикуван за това, че не се е дистанцирал от тях.  ", "date": "2018.12.01", "title": "Видео със сърдечен поздрав между Путин и саудитския престолонаследник взриви Интернет "}
{"url": "http://epicenter.bg/article/Evroparlamentat-iska-skasvane-na-sporazumenieto-za-satrudnichestvo-s-Rusiya-/169677/7/0", "text": "Европейският парламент предлага да бъде преустановено действието на Споразумението за партньорство и сътрудничество с Русия и да се премине към обем на сътрудничество \"само по теми, които са от взаимен интерес \", като същевременно признава, че \"Русия ще остане един от ключовите партньори на ЕС в обозримо бъдеще\". Това се посочва в доклада на Европейския парламент за отношенията с Русия, публикуван в петък, който ще бъде гласуван през март 2019 г., предава Агенция \"Фокус\".  \"Отношенията между Русия и ЕС трябва да бъдат преформулирани и трябва да продължат само в области, които са необходими и от взаимен интерес, за да се гарантира сигурността и мирният европейски ред\", се казва в документа.  В същото време той изброява всички обвинения, които до този момент са известни срещу Русия. В същия документ Европейският парламент признава, че \"Русия и ЕС ще останат ключови партньори в обозримото бъдеще, но проектът „Северен поток-2“ увеличава зависимостта на ЕС от руския газ и застрашава единния енергиен пазар на ЕС\".  Споразумението за партньорство и сътрудничество беше подписано през 1998 г. През 2007 г. започнаха преговори за ново споразумение, тъй като дори и тогава икономическите отношения между Русия и Европейския съюз, според руския постоянен представител на ЕС Владимир Чижов, \"отдавна са изпреварили този документ\".  Преговорите по това споразумение бяха прекъсвани четири пъти по инициатива на Европейския съюз: през 2008 г. в резултат на кризата с Русия, забраняваща доставките на замърсено полско месо на своя пазар, след операцията на Русия срещу Грузия, шест месеца по-късно, след размразяването, те всъщност спряха преди присъединяването на Русия към СТО и последният път, когато бяха прекратени от ЕС през 2014 г. след анексирането на Крим към Русия. По този начин настоящото споразумение за партньорство и сътрудничество е действало в продължение на 20 години и въпреки кризата обемът на търговията между Русия и ЕС започва да расте отново след спада в периода 2014-2015 г. от 2016 г.  Освен това Европейският парламент предложи Европейската комисия да обмисли изграждането на финансова подкрепа за активисти на гражданското общество, независими медии, разследващи журналисти и неправителствени организации в Русия.  \"Европейският парламент настоява Европейската комисия да предвиди по-амбициозно финансиране за гражданското общество в Русия чрез съществуващите финансови инструменти на ЕС в областта на външната политика\", се посочва в документа.  Европейският парламент подчертава необходимостта от продължителна финансова подкрепа за активисти на гражданското общество, независими медии, разследващи журналисти и неправителствени организации. Този призив бе направен по време на интензивна дискусия в институциите на ЕС и между страните на Общността относно параметрите на следващия седемгодишен бюджетен план на ЕС за периода 2021-2027 г., в който бюджетните приходи значително ще намалеят, особено в резултат от излизането на Обединеното кралство.  Европейският парламент призовава също така за всестранно разширяване на контактите между хората, по-специално чрез активното използване на програмата на ЕС за обмен на студенти \"Еразмус Мундус\", като подчерта, че ЕС може да предложи на Русия най-широките възможности \"за студентска мобилност\" сред останалите си партньори.  ", "date": "2018.12.01", "title": "Европарламентът иска скъсване на споразумението за сътрудничество с Русия "}
{"url": "http://epicenter.bg/article/Hashim-Tachi--Tsyalostno-sporazumenie-sas-Sarbiya-shte-zatvori-Kutiyata-na-Pandora-na-Balkanite-/169678/7/51", "text": "Цялостно споразумение със Сърбия ще затвори Кутията на Пандора на Балканите, заяви президентът на Косово Хашим Тачи по време на разговорите в Атлантическия съвет във Вашингтон, съобщава македонския информационен портал A1 On, цитиран от Агенция \"Фокус\".  Тачи смята, че двете страни са \"готови и нетърпеливи да стигнат до споразумение\".  Той каза, че настоящият момент е прецедент за региона и че тъй като \"двете суверенни държави искат споразумение\", те се нуждаят от компромис.  \"Понякога може би сте прави 100%, но ако искате да постигнете споразумение, трябва да сте готови за компромис\", каза Тачи.  Той посочи, че времето изтича и че сега е моментът за действие и постигане на решения.  „Сега е исторически момент. Всеки ще бъде победител - Косово, Сърбия, Европейския съюз, региона, но ако не го направим, всички ще бъдем губещи“, каза Тачи.  Той посочи, че Белград и Прищина търсят окончателно мирно споразумение и че проучват възможни идеи, но нищо не е постигнато.  „Белград и Прищина знаят, че не могат да продължат сегашния път и че статуквото не е устойчиво и замразеният конфликт нанася вреди и на двете страни“, посочи косовският президент.  Той изрази увереност, че когато бъде постигнато споразумение за взаимно признаване, Косово ще бъде признато и от онези пет държави-членки на ЕС, които в момента не признават бившата сръбска автономна област.  ", "date": "2018.12.01", "title": "Хашим Тачи: Цялостно споразумение със Сърбия ще затвори Кутията на Пандора на Балканите "}
{"url": "http://epicenter.bg/article/Bunt--Krav-se-lee-po-ulitsite-na-Parizh---quot-zhaltite-zhiletki-quot--se-biyat-s-politsiyata--SNIMKI--VIDEO-/169686/7/0", "text": "Сълзотворен газ, шокови гранати, водно оръдие и палки използваха френските сили за сигурност, за да разгонят демонстрантите, окупирали „Шанз Елизе” в центъра на Париж, съобщават световните агенции.   Поредният протестен уикенд в страната беше белязан от насилие, след като в спонтанния социален протест на „Жълтите жилетки” се вляха леви и десни радикали, предаде бТВ.  В столицата именно маскираните агресивни младежи влязоха в ръкопашни битки с полицията, като замерваха униформените с всичко, което им попадне.  Ранени са 65 души, до момента има данни за поне 11 пострадали полицаи.  Над 140 са задържаните, като сблъсъците продължиха и в следобедните часове.  Вътрешният министър Едуар Филип посочи, че 36 000 души са се включили в демонстрациите в страната, от които – 5500 в Париж. Има 582 пътни блокади. Летището в Нант за кратко спря работа заради навлизане на протестиращи.  Те настояват за оставката на президента Еманюел Макрон, който на този етап няма намерение да напуска поста си.  ", "date": "2018.12.01", "title": "Сблъсъци в Париж: Десетки ранени и над 140 задържани (СНИМКИ, ВИДЕО) "}
{"url": "http://epicenter.bg/article/Doklad-na-EK-ulichava-cheshkiya-premier-v-konflikt-na-interesi-/169688/7/0", "text": "Ключово становище на правната служба на ЕК уличава министър-председателя на Чехия Андрей Бабиш в конфликт на интереси като ръководител на правителството и неговия бизнес, предават АФП и БНР.  Очаква се документът да окаже допълнителен натиск над премиера милиардер, който миналата седмица оцеля при вот на недоверие в парламента, поискан заради предишни твърдения за измами със субсидии от ЕС.  В поверителния доклад с дата от 19 ноември адвокатите са заключили, че бизнес връзките на Бабиш нарушават законите на ЕС и могат да послужат за основание да се поиска от чешкото правителство да връща евросубсидии.  В същото време обаче адвокатите на Еврокомисията посочили, че според европейското законодателство първо националните власти трябва да разрешават такива конфликти.  Последните обвинения се фокусират върху средства от ЕС, платени през 2018 г. на холдинга „Агроферт“ на Бабиш.  Адвокатите на ЕК смятат, че двойствената ми роля като премиер и бизнесмен „представлява конфликт на интереси“, тъй като лица на публични длъжности не трябва да решават за плащания от ЕС на компании, върху които имат контрол.  Еврокомисията започна разследване на „Агроферт“, след като чешки активисти за прозрачност на управлението настояха, че Бабиш остава фактическия собственик на конгломерата въпреки неговите ходове за дистанциране от неговия бизнес.  Бабиш отхвърли днес обвиненията, като каза пред чешката агенция ЧТК: „Не съм в конфликт на интереси. Действам стриктно според закона, както е приет от парламента“. „Не управлявам или контролирам доверителните фондации“, добави той.  Европейската „Зелена партия“ призова Бабиш да прекрати всички връзки с „Агроферт“ и разреши конфликта на интереси, като посочи, че ако не го направи трябва да подаде оставка като премиер. В изявлението ѝ се настоява ЕС да се заеме със случая. „Колко е реалистично чешките чиновници да постановят нещо срещу техния премиер“, пита партията.  Европейската комисия отказа да коментира изтеклата информация от поверителния доклад, която първо се появи в британския в. „Гардиън“ и френския в. „Монд“. Но посочи, че отблизо следи жалбата срещу чешкия премиер и е в контакт с властите в Прага.  „Макар националните власти да са първата инстанция за предприемане на необходимите мерки Комисията също има отговорност за защитата на финансовите интереси на съюза“, добави ЕК.  ", "date": "2018.12.01", "title": "Доклад на ЕК уличава чешкия премиер в конфликт на интереси "}
{"url": "http://epicenter.bg/article/Raznoglasiya-v-slovashkoto-pravitelstvo-za-kupuvaneto-na-F-16-/169695/7/0", "text": "Спор избухна в правителството на Словакия между премиера Петер Пелегрини и министъра на отбраната Петер Гайдош по договор за купуване на американски изтребители Ф-16, смятан за най-голямата военна инвестиция на тази страна от НАТО, предават Франс прес и БНР.  Словашкото министерство на отбраната обяви, че е сключило три споразумения за купуване на 14 изтребителя Ф-16 заедно с боеприпаси и програма за обучение за милиард и половина евро. Всички самолети трябва да бъдат доставени до края на 2023 г.  Само няколко часа по-късно премиерът Пелегрини заяви, че тези договори не са получили одобрение от финансовото министерство и са невалидни.  Спорът около самолетите е изненадващ, тъй като правителството на Пелегрини реши официално през юли да ги закупи, отбелязва Франс прес, но според анализатори той се дължи на вътрешна борба в управляващата коалиция.  ", "date": "2018.12.01", "title": "Разногласия в словашкото правителство за купуването на Ф-16 "}
{"url": "http://epicenter.bg/article/Merkel-i-Putin-se-vidyaha-na-rabotna-zakuska-v-Arzhentina-/169696/7/0", "text": "Президентът на Русия Владимир Путин е разговарял на работна закуска с германския канцлер Ангела Меркел в началото на втория ден от форума на Г-20 в Буенос Айрес, предаде ТАСС.  В срещата са участвали президентският съветник Юрий Ушаков и прессекретарят на Кремъл Дмитрий Песков, а от германска страна - говорителят на канцлера Щефен Зайберт, съветникът по външната политика Ян Хекер и шефът на отдела по икономика, финанси и енергийна политика в канцлерството Ларс-Хендрик Рьолер, съобщава ТАСС, без да уточнява обсъдените теми.  Меркел пристигна в Буенос Айрес със закъснение след като самолетът й се повреди на път за аржентинската столица и тя успя да пристигне в петък само за тържествена вечеря в театъра.  Руският президент вече се срещна с френския лидер Еманюел Макрон и проведе тристранна среща с китайския президент Си Цзинпин и индийския премиер Нарендра Моди. Освен това Путин говори на среща на държавните глави на страните от БРИКС и за кратко разговаря с италианския премиер Джузепе Конте.  ", "date": "2018.12.01", "title": "Меркел и Путин се видяха на работна закуска в Аржентина "}
{"url": "http://epicenter.bg/article/Skandal-v-Skopie--Podslushvali-tsyalata-komunikatsiya-na-prokuraturata-i-sada--Zaev-vini-Gruevski-/169697/7/51", "text": "Цялата вътрешна телефонна система в Главната прокуратура на Република Македония е била подслушвана. Това е ставало поне от 2016 година, съобщи македонският премиер Зоран Заев. Министър-председателят уточни, че подобна система за послушване е имало и в Основния съд в Скопие, предава БГНЕС.  \"Аз съм информиран от вътрешния министър за цялостното разследване от самото начало, което е започнало през пролетта. Повече подробности по случая ще даде главният прокурор\", каза Заев.  Според него \"Това е поредното доказателство за това, до каква степен е била унищожена Република Македония\" по време на режима на избягалия в Унгария Никола Груевски.  \"Става въпрос за сериозни неща. Това не са играчки. Става въпрос за личния живот на хората. Доколкото съм информиран, цялата вътрешна комуникация е била под наблюдение - подслушвана, включително и тази на прокурорите, следователите и всички, които работят в тези институции\", поясни още Зоран Заев.  От Главната прокуратура днес съобщиха, че \"имат данни, че телефонните са били подслушвани от 2013 година, когато е била доставена и монтирана новата система\".  От Прокуратурата уточниха, че са намери два хард диска, които са поставени на 30 септември 2016 г.  ", "date": "2018.12.01", "title": "Скандал в Скопие! Подслушвали цялата комуникация на прокуратурата и съда, Заев вини Груевски "}
{"url": "http://epicenter.bg/article/Mihail-Gorbachov-otseni-visoko-rolyata-na-Dzhordzh-Bush-strashi-za-slagane-kray-na-Studenata-voyna-/169700/7/0", "text": "Последният съветски лидер Михаил Горбачов отдаде почит на бившия американски президент Джордж Хърбърт Уокър Буш, който почина в петък на 94-годишна възраст, за ролята му за края на Студената война и го нарече \"истински партньор\", предават AFP и Агенция \"Фокус\".  Горбачов, който е на 87 години, изрази \"дълбоки съболезнования\" на семейството на 41-ия президент на САЩ и на целия американски народ.  Двамата мъже са белязали края на Студената война на срещата на върха в Малта през декември 1989 г., няколко седмици след падането на Берлинската стена, с подкрепата на американския президент за политиката за отваряне в Съветския съюз и перестройката, инициирана от Горбачов.  \"Много от моите спомени са свързани с този човек, имахме шанса да работим заедно във време на огромна промяна, в която всички бяха призовани да поемат тежки отговорности\", каза Горбачов в цитираните коментари от агенцията Интерфакс. \"Това доведе до края на Студената война и надпреварата във въоръжаването\".  \"Той беше истински партньор\", каза Горбачов, като отдаде почит на приноса на Джордж Буш-старши за \"това историческо постижение\".  ", "date": "2018.12.01", "title": "Михаил Горбачов оцени високо ролята на Джордж Буш-страши за слагане край на Студената война "}
{"url": "http://epicenter.bg/article/Dogovoriha-proekt-na-finalno-komyunike-na-sreshtata-na-varha-na-G-20-/169701/7/0", "text": "Преговарящите от страните са договорили проект на финално комюнике на срещата на върха на Г-20 в Буенос Айрес, предаде ДПА.  Последните спорни въпроси са били уредени рано тази сутрин местно време, съобщи високопоставен представител на Европейския съюз. Необходимо е обаче лидерите на страните от Г-20 да дадат окончателното си съгласие.  Последните спорни въпроси са били търговията, климатичните промени и миграцията. По всички тях обаче са възможни компромиси.  Проектът призовава страните от Г-20 да ускорят реформирането на Световната търговска организация (СТО) с цел приемане на общи правила, които да бъдат спазвани, отбелязва ДПА.  Лидерите от Г-20 са близо до договаряне на формулировките за реформирането на СТО и \"постигнаха голям напредък\" за търговията, заяви говорител на аржентинската делегация, цитиран от Ройтерс.  Той допълни, че преговорите ще продължат \"до последната минута\".  Сега лидерите от Г-20 са се събрали на поредното пленарно заседание, съобщи ТАСС.  По програма срещата на върха на Голямата двадесеторка трябва да завърши днес.   ", "date": "2018.12.01", "title": "Договориха проект на финално комюнике на срещата на върха на Г-20 "}
{"url": "http://epicenter.bg/article/Parvi-dumi-na-Erdogan-sled-sreshtata-mu-s-Putin--Aktsentite-sa-Siriya-i--Turski-potok--/169705/7/0", "text": "В рамките на форума на Г-20 в Аржентина турският президент Реджеп Тайип Ердоган се срещна с президента на Русия Владимир Путин, предаде информационната агенция ДХА. Ердоган е започнал изявленията си с благодарности за възможността да разговаря с Путин.  По повод проведения конкретен разговор турският президент заяви буквално следното: „Имахме възможност да обменим мнения по жизнено важни въпроси. По отношение на ситуацията в сирийския град Идлиб има различни стъпки, които трябва задължително да предприемем. Преговорите по „Турски поток” също са много важни”.  В рамките на деня Ердоган вече се срещна с премиера на Япония Шиндзо Абе; предстои подобна среща и с министър-председателя на Великобритания Тереза Мей. Вчера турският президент разговаря „на крак” с президента на САЩ Доналд Тръмп, посочва още ДХА.   ", "date": "2018.12.01", "title": "Първи думи на Ердоган след срещата му с Путин: Акцентите са Сирия и „Турски поток” "}
{"url": "http://epicenter.bg/article/Svetovni-lideri-za-Bush-starshi--Napusna-ni-golyam-darzhavnik-/169708/7/0", "text": "В САЩ 5 декември ще бъде ден на национален траур в памет на починалия бивш президент Джордж Буш-старши. Това обяви говорителят на Белия дом Сара Сандърс, цитирана от „Ройтерс” и бТВ.  Последният американски президент - ветеран от Втората световна война почина на 94-годишна възраст, като именно той беше начело на страната в края на Студената война.  „Президентът Буш води дълъг, успешен и красив живот. Всеки път, когато бях с него, виждах абсолютното му удоволствие от живота и гордостта от семейството му. Успехите му бяха големи – от началото до края. Той беше наистина чудесен човек и ще липсва на всички”, написа президентът Доналд Тръмп в „Туитър”.  Буш-старши беше достойно оценен и от съвременниците си.  „Много от моите ярки спомени са свързани с него. Работихме заедно в години на дълбоки промени. Беше драматично време, изискващо голяма отговорност от всички. Резултатът беше краят на Студената война и на надпреварата в ядреното въоръжаване”, коментира пред „Интерфакс” последният съветски лидер – Михаил Горбачов.  Друг политик от това време – бившият британски премиер Джон Мейджър, посочи, че Джордж Буш-старши не е бил просто президент на една държава, а гражданин на света: „Ако пътувате днес по света, ще откриете, че репутацията му в Близкия Изток, Далечния Изток, Китай, и до днес е впечатляващо добра”.  „Отиде си вдъхновяващ човек, който през целия си живот е служил на своята страна – с оръжие в ръка в годините на войната и на високи държавни длъжности в мирно време”, написаха в обща позиция руският президент Владимир Путин и премиерът Дмитрий Медведев.  Съболезнования изказаха още британският премиер Тереза Мей, японският Шинзо Абе, президентът на Франция Еманюел Макрон, на Германия - Франк-Валтер Щайнмайер и много други държавни ръководители и водещи политици от целия свят.  Говорител на президента на САЩ заяви: \"Държавно погребение се организира с цялата съпътстваща подкрепа и почести, а президентът ще определи сряда, 5 декември за национален ден на траур. Той и Първата дама ще присъстват на погребението в Националната катедрала във Вашингтон\".  ", "date": "2018.12.01", "title": "Световни лидери за Буш-старши: Напусна ни голям държавник "}
{"url": "http://epicenter.bg/article/Bezplatni-kursove-po-balgarski-za-odrinskite-esnafi-/169712/7/51", "text": "Председателят на Сдружение на камарите на занаятчиите и търговците в Одрин (СКЗТО) Кемал Джингьоз съобщи, че ще бъдат организирани безплатни езикови курсове по български и гръцки с цел осигуряване на по-лесното контактуване между българите и гърците, които идват в града, и търговците.  Заради поевтиняването на лирата спрямо долара, интересът на българските и гръцките граждани към пазаруването в Одрин остава висок. Въз основа на заявени молби от търговците, СКЗТО пое инициатива за организиране на езикови курсове по български и гръцки. Това съобщава на сайта си „Хабертюрк“.  Председателят на СКЗТО Джингьоз заяви, че на търговците ще бъдат раздадени и речници на съответните езици.  „Смятаме да отворим курсове по български и гръцки за търговците. Модулът на курса ще включва техники за продажба и удовлетворяване на клиентите. Организираме съвещания и с Тракийския университет. Ще сключим договор с университета. Ще се опитаме поне търговците да натрупат лексика, с която да посрещат българските и гръцките клиенти на тезгяха. Търговците отпавиха искане към нас. Подготвяме брошура съвместно с Камарата на индустриалците и търговците в Одрин. Ще раздадем и българско-турски и гръцко-турски речници на търговците. Това ще стане благодарение на Областна дирекция по търговията“, заяви Кемал Джингьоз.   ", "date": "2018.12.01", "title": "Бeзплатни курсове по български за одринските еснафи "}
{"url": "http://epicenter.bg/article/Pompeo--Tramp-shte-se-sreshtne-s-Putin--sled-kato-toy-osvobodi-ukrainskite-moryatsi-/169714/7/96", "text": "Американският президент Доналд Тръмп би искал да се срещне с руския президент Владимир Путин и това ще бъде възможно, след като Русия освободи украински моряци, задържани по време на инцидента в Керченския пролив и върне задържаните кораби на Украйна. Това заяви държавният секретар на САЩ Майкъл Помпео в интервю за CNN в събота, предава Агенция \"Фокус\".  На въпроса дали в бъдеще e възможна среща между Тръмп и Путин, Помпео каза, че това ще изисква спазване на редица условия.  \"Искаме моряците да се завърнат [в Украйна], искаме корабите да се върнат\", каза държавният секретар на САЩ.  \"Ние съжаляваме за това (отмяната на срещата на президентите – бел. пр.), но за това е виновно поведението на руснаците в Керченския проток\", заключи Помпео.  В същото време той подчерта, че Тръмп би искал да се срещне с президента на Русия.  ", "date": "2018.12.01", "title": "Помпео: Тръмп ще се срещне с Путин, след като той освободи украинските моряци "}
{"url": "http://epicenter.bg/article/Merkel-predlozhi-na-Putin-posrednichestvo-v-reguliraneto-na-intsidenta-v-Kerchenskiya-proliv-/169716/7/0", "text": "Канцлерът на Германия Ангела Меркел заяви, че по време на срещата си с руския президент Владимир Путин в рамките на форума на върха на Г-20 е предложила посредничеството на Германия и Франция за регулиране на ситуацията в Керченския пролив, предават ТАСС и Агенция \"Фокус\".  Тя отбеляза, че такива усилия може да бъдат предприети на ниво експерти по външна политика и сигурност в Нормандски формат.  Канцлерът на Германия подчерта необходимостта от обезпечаване на свободното предвижване на кораби в Азовско море. По думите й, това е предвидено в договор от 2003 г.  „Русия трябва да го спазва“, заяви канцлерът Ангела Меркел.  Канцлерът на Германия Ангела Меркел обсъди с президента на САЩ Доналд Тръмп ситуацията в Керченския пролив, съобщи междувременно официалният представител на германското правителство Щефен Зайберт, предава Интерфакс.  „Канцлерът Меркел проведе консултации с президента на САЩ Доналд Тръмп по време на срещата на Г-20 в Аржентина, сред обсъжданите теми е и руско-украинският конфликт в Керченския пролив“, написа Зайберт в социалната мрежа „Туитър“.  Зайберт отбеляза също, че политиците са обсъдили излизането на САЩ от Договора за ликвидиране на ракетите със среден и далечен обсег.  ", "date": "2018.12.01", "title": "Меркел предложи на Путин посредничество в регулирането на инцидента в Керченския пролив "}
{"url": "http://epicenter.bg/article/Dzhordzh-Harbart-Uokar-Bush---istoriyata-na-edin-pozabraven-prezident-na-SASht-/169669/11/0", "text": " Баща му е сенатор от Кънектикът. Дядо му е заможен бизнесмен. След завършване на гимназия през 1942 година Джордж Буш постъпва във флота на 18-я си рожден ден.  През 1943 година става летец. При завръщането си от мисия самолетът на Буш прави принудително кацане във водата.  Поради ценния опит, придобит от сраженията, Буш е прехвърлен във военноморска база Норфолк (Вирджиния) и е назначен в учебното крило за нови пилоти на торпедоносци. По-късно е авиатор от флота в новосформираната торпедоносна ескадра.    Буш се жени за Барбара Пиърс на 6 януари 1945 г. От своя брак те имат шест деца: Джордж Уокър, Полин Робинсън  , Джон, Нийл, Марвин и Дороти Уокър. Семейството му дава началото на нова политическа династия в САЩ –    През 1970 г., Буш е назначен от президента Никсън за посланик на САЩ в ООН, длъжност която той заема от 1971 г. до 1973 г  След като Никсън е преизбран през 1972 г., той иска от Буш да стане председател на Републиканския Национален Комитет. Той е на тази длъжност по време на аферата Уотъргейт, когато популярността на Никсън и на партията му рязко спада.    Президентът Джералд Форд назначава Буш начело на Офиса за връзки с Китай, тъй като по това време между двете страни няма официални връзки, а следователно и посолство.   Службата по това време е разтърсена от серия разкрития относно незаконно и неоторизирани действия и на Буш е възложено да възстанови спокойствието и морала в ЦРУ.   като пази всички вътрешни противоречия далеч от обществото.    Още от самото начало външната политика е тази, която се оказва водеща за президента Буш.   Буш ще остане в историята с подобряването на отношенията със СССР. Той се срещна със съветския лидер Михаил Горбачов и двамата подписаха през юли 1991 г. Договора за ограничаване на стратегическите оръжия.   През 1990 г., воденият от Саддам Хюсеин Ирак навлиза в богатия на петрол Кувейт. Съставената широка коалиция има за цел да го изтласка от там и да направи невъзможно нападение от страна на иракските сили срещу Саудитска Арабия.  Буш постига частично своите цели, като иракските сили са изхвърлени от Кувейт, но коалицията не навлиза в Ирак и това дава възможност Саддам Хюсеин да остане на власт. Трябва ясно да се подчертае, че    Популярността на Буш нараства след успеха и сравнително бързия край на военните действия, но вследствие на икономическата рецесия тя отново спада.    Друга основна причина за неуспеха му е подкрепата, която той оказва на демократите в Конгреса за вдигането на данъците, въпреки известното му обещание, че това никога няма да се случи. С това си действия Буш изолира и отчуждава много свои консервативни привърженици и естествено губи тяхната подкрепа за изборите. Важен фактор за победата на Бил Клинтън е кандидатурата на Рос Перо, който печели 19% от подадените гласове.   и особено скандална е амнистията за Каспър Уайнбъргър. Амнистията за него е подписана на 24 декември 1992 г., а той е трябвало да се изправи пред съда на 5 януари 1993 г. във връзка със заблуждаване на Конгреса, по повод продажбата на американско оръжие на Иран. От личните бележки на Уайнбъргър е видно, че Буш е одобрил тайната продажба   През април 1993 г. иракското разузнаване прави опит за покушение над живота му чрез кола-бомба по време на посещението му в Кувейт, чийто служби за сигурност успяват да се справят със заговора. На 26 юни 1993 г. американските военни части предприемат атака с ракети срещу главната квартира на иракските разузнавателни служби в отговор на опита за убийство.   а и е заявил, че няма и намерение да го направи. Все пак е публикувал книга с подбрани писма, съавтор е заедно с Брент Скаукрофт и на книга, посветена на външната политика.    Техният брак е най-дълго просъществувалият между президент и първа дама в историята на САЩ.   ", "date": "2018.12.01", "title": "Джордж Хърбърт Уокър Буш - историята на един позабравен президент на САЩ "}
{"url": "http://epicenter.bg/article/-quot-Doyche-vele-quot--Kogato-se-rodi-Yugoslaviya---edin-nezhelan-ot-nikogo-praznik-/169685/11/61", "text": "  До 1929 година Югославия е \"Кралство на сърбите, хърватите и словенците\". Отделните ѝ съставни части трудно биха могли да са по-различни - като култура, етнос или религия. В този съюз влизат две (от 1878 г.) независими държави (Сърбия и Черна гора), обединени с области или региони, които дълго време са били или част от Хабсбургската монархия (Хърватия, Словения и Войводина), или - до 1912 г. - от Османската империя (Македония, Косово, Санджак). Босна и Херцеговина пък - османска още от 1463 г. - се управлява след 1878 от Австро-Унгария, за да бъде по-късно (1908) анексирана. Далмация (дълги години част от Венеция) преминава през 1815 окончателно към Австрия.  Голямо е културното, етническото и религиозното разнообразие в новата държава, а то носи със себе си и значителни различия - в социално-икономическо развитие, в правото, образованието и здравеопазването. Единственият общ признак между тези иначе твърде хетерогенни области е фактът, че в тях живеят основно южни славяни, откъдето всъщност произхожда и името на държавата Югославия.    Първата световна война създава възможност за ново разбъркване на картите - в цяла Източна Европа. И сърбите се възползват от този исторически шанс: окрилени от първите военни победи срещу Австро-Унгария, на 7 декември 1914 те обявяват една от военните си цели: \"Освобождаването и обединяването на всички наши несвободни братя - сърби, хървати и словенци\". До края на войната обаче южнославяните от районите, които са част от Австро-Унгария, остават верни на Дунавската монархия, и чак на 29 октомври 1918 година те провъзгласяват \"Държава на словенците, хърватите и сърбите\", която на 1 декември 1918 година се обединява в един още по-голям съюз, включващ вече Сърбия и Черна гора.  Между двете световни войни Югославия се сблъсква с огромни проблеми - интегрирането на толкова различни народи и региони се оказва Херкулесова задача. Те се усложняват и от етническата структура на населението - всички източноевропейски страни имат малцинства, които им създават допълнителни проблеми. Но най-големият проблем на Югославия е този, че в новосъздадената държава нито един от етносите не представлява доминиращо мнозинство: при създаването на съюза, сърбите са съставлявали около 40% от цялото население, следвани от хърватите (23%) и словенците (8 процента). Към тях се прибавят и редица други по-малки или направо незначителни народностни групи.    Но в държавни съюзи като Югославия, състоящи се от отделни национални държави, е от изключителна важност да има една водеща нация. В случая с Югославия това се постига чрез създаването на една имагинерна славянска нация от три народности групи, към която са прикачени също и мюсюлманите, македонците и черногорците, които по онова време не са били признати за народностни групи. Това по-късно се оказва огромна илюзия, тъй като сърбите, хърватите и словенците вече са успели да развият в достатъчна степен своя национализъм, от който обаче те не желаят да се отърсят в новата държава.  А в нея всички се оказват недоволни: сърбите се смятат за нейни основатели, дали и най-много жертви във войната в името на нейното създаване. В този смисъл те очакват от другите народи в общата им държава да им признаят лидерството, както и тяхната благодарност за това, че са освободили другите народи от чужди зависимости. Вместо благодарност обаче те срещат враждебно отношение: хърватите се чувстват политически ощетени и икономически експлоатирани; македонците и албанците пък бързо установяват, че са дискриминирани и с орязани възможности за равноправно участие в процесите; словенците - за разлика от хърватите - демонстрират по-висока степен на сътрудничество и донякъде успяват да прокарат някои от своите интереси. Но и мюсюлманите се възползват от системата, опитвайки се да дърпат конците така, че и на тях да им бъде отредена някаква роля в процесите.    След войните (1941-1945) социализмът създава идеологическата формула за интеграция в нова Югославия: федералното устройство на съюзната държава трябва да потуши националните недоволства от периода преди войната. Но още в началото на 1960-те години отново лъсват различните интереси на отделните съюзни републики - както и между двете световни войни, отново икономически въпроси играят централна роля. Тогава тези разногласия все още не поставят под въпрос съществуването на съюзната държава. Голямата криза от осемдесетте години на миналия век обаче отваря широко вратите на недоволството, недоверието и взаимните обвинения на етническа основа, а краят на Студената война и на политическите блокове в Европа правят така, че твърде различните интереси на отделните републики отново излизат на преден план.  Останалото е добре известно: разпадът на Югославия преминава през кървави войни за независимост - между 1991 и 1995 и след това през 1999-а. Днес толкова много граници разделят южните славяни, колкото никога преди в историята.  ", "date": "2018.12.01", "title": "\"Дойче веле\": Когато се роди Югославия - един нежелан от никого празник "}
{"url": "http://epicenter.bg/article/Ot-Praga-saobshtavat--Sdelkata-na-Ginka-za-pokupkata-na-ChEZ-propada-/169694/4/0", "text": "\"  Това съобщава централата на компанията в Прага.   Крайният срок изтече в петък, а фирмата отказва да даде подробности какво ще стане, ако сумата не постъпи по сметката. Сроковете за разплащането са договорени между двете фирми през февруари, уточнява БНР.   , \"тъй като чешката държава е собственик на акции в ЧЕЗ, моля информирайте чешкото правителство, че при спечелване на избори в България, БСП ще предприеме необходимите действия българската държава да се заяви като кандидат-купувач и да участва в процедурата по продажбата\".    Медията още през февруари беше скептична, че Върбакова ще успее да намери нужното финансиране, което е над 300 млн. евро.    Премиерът Бойко Борисов лично изнесе информация за подалите оферти. От „Инерком“ обаче отрекоха казаното от премиера и уточниха, че не става въпрос за български финансови институции, а за „голяма международна банка“. Междувременно, докато течаха преговорите между София и Прага,  Впоследствие Върбакова прехвърли собствеността, но КЗК отново не разреши повторно разглеждане на сделката, тъй като първото решение на Комисията все още се обжалва в съда.     В рамките на скандала в българския политически живот по едно време беше лансирано и желанието на държавата да се включи в сделката. Това стана по време на среща на Гинка Върбакова в Министерски съвет с премиера Бойко Борисов и министрите Дончев и Горанов.   След това обаче идеята не получи развитие и уточняване. За това твърдо застават от БСП, които организираха и подписка в цяла България с искане държавата да си върне контрола над ЕРП-та.   Според социалистите зад Гинка Върбакова стои фигурата на правителството и поискаха намеса на контролните органи.   ", "date": "2018.12.01", "title": "От Прага съобщават! Сделката на Гинка Върбакова за покупката на ЧЕЗ пропада!"}
{"url": "http://epicenter.bg/article/Balgariya-ima-tvarda-pozitsiya-za-otlagatelen-period-za-vrednite-emisii-/169704/4/0", "text": "България има твърда позиция за отлагателен период както за по-високи ограничения на допустимото замърсяване с въглеродни емисии, така и за допълнителни системи за пречистване. Към момента тяхното изпълнение би наложило непосилни инвестиции от страна на предприятията, които работят с местни въглища. Това обясни във Варна председателят на парламентарната комисия по околната среда и водите Ивелина Василева, предаде БНР.  По думите й по проблема има пълно единодействие от страна на изпълнителната и законодателната власт и президента:  \"Позицията на България е ясна. Да не бъдем по-амбициозни от това, което е реалистично, защото ние трябва да съхраним и икономиката си. Икономиката, която до голяма степен разчита на въглищата местно производство. Знаете, че 40 процента от енергийният микс се формира от ТЕЦ-овете с местни въглища. България консолидира мнението си и с други държави от Европа, заедно с Полша. Германия също се присъедини към тези държави, които не желаят да бъдем свръхамбициозни, защото има риск да загубим и конкуретноспособността си. Има риск и в социален план. Близо 100 000 човека са ангажирани в това производство\".  Ивелина Василева, която оглавява парламентарната еко-комисия, участва в откриването във Варненския свободен университет на уникална за Европа магистърска програма по кръгова икономика.  ", "date": "2018.12.01", "title": "България има твърда позиция за отлагателен период за вредните емисии "}
{"url": "http://epicenter.bg/article/Temenuzhka-Petkova--Mnogo-e-tezhka-temata-za-tsenata-na-emisiite--koito-tryabva-da-se-plashtat--VIDEO--/169717/4/0", "text": "„Газпром” пусна официално съобщение, че компанията проявява интерес да резервира капацитет за участие в изграждането на нова инфраструктура на територията на България. Смятам, че това е един много сериозен знак, заради участието в така наречената трета фаза на пазарния тест. До този момент „Булгартрансгаз” на базата на анализа на проектите, които се развиват около нас, на базата на интерконектора Гърция-България, на базата на „Турски поток”, проведе две фази на пазарния тест, които не бяха обвързващи, защото такива са правилата на Европейския съюз. Това каза в предаването „Офанзива с Любо Огнянов” по Канал 3 министърът на енергетиката Теменужка Петкова.  Сега предстои да бъде дадена трета фаза на пазарния тест, която ще е обвързваща. Тя ще даде ясен отговор по отношение на това кой би желал да резервира капацитет, за какъв период от време и съответно за какви количества. Това, което „Газпром” казва е, че проявяват интерес и ще участват в тази трета фаза. Това означава, че потоците природен газ ще преминават през България. За експертите, които твърдят, че е по-добре да не се прави нищо и да се позовем на клаузи на договора, възниква въпросът какво се случва след като изтекат десетте години\", коментира министърът.  Тази инфраструктура ще стане на практика неизползваема, тези хора, които работят с „Булгартрансгаз” какво точно ще правят, след като няма да има потоци природен газ и възниква въпросът в дългосрочен аспект, дали искам е България да бъде на газовата карта и ако искаме то задължително трябва да се съобразим с променящата се среда в областта на енергетиката, които се развиват около нас. Собствеността остава изцяло българска, независимо от това дали ще се наложи да взимаме банков заем. Според заявките, които „Газпром” прави, 0т 1 януари 2020 година, те не възнамеряват да използват така наречения транс-балкански маршрут, със сегашния капацитет, в който се използва, каза още тя.  Много е тежка темата за цената на емисиите, които трябва да се плащат не само за нашата страна. За нас е изключително важно как се развива цялата тази процедура и цялата тази полемика, свързана с амбициите по отношение на повишаване на въглеродните емисии. България е гласува винаги против подобна тенденция и това е така, защото този въпрос е пряко свързан с нашата енергийна независимост. И когато става дума за такъв тип въпроси, смятам, че ние трябва за защитим нашата национала позиция и нашата национална теза, която към момента е свързана с това, че българското правителство не подкрепя амбициоозността в тази посока, заяви Теменужка Петкова.  Към настоящия момент цените на емисиите са 20 евро. Ако цената е 25 евро за тон, на година ТЕЦ Марица Изток 2 за елекроенергията, която произвежда и съответно емисиите, които генерира, ние трябва да платим близо 466 милиона лева, тоест близо половин милиард до март 2019 година. Тъй като към настоящия момент има лек спад от 25 евро до 20, ние предприемаме мерки да закупим емисиите докато са на тези по-ниски нива, така че съответно да можем да генерираме и по-малък разход, каза още министърът на енергетиката.  ", "date": "2018.12.01", "title": "Теменужка Петкова: Много е тежка темата за цената на емисиите, които трябва да се плащат"}
{"url": "http://epicenter.bg/article/Prof--Plamen-Pavlov--Balgari-i-makedontsi-sa-edin-narod--nezavisimo-kakvo-tvardi-Skopie-/169691/2/0", "text": "Българи и македонци са един народ, независимо какво твърди Македония. Това каза в интервю за седмичното обзорно предаване „Метроном“ на Радио „Фокус“ историкът проф. Пламен Павлов по повод заседанието на съвместната мултидисциплинарна комисия по историческите и образователните въпроси между България и Македония.  Според него трябва да се знаят конкретните теми за преговор между двете страни и по кои от тях са различията, защото до момента никой не е представил подобен доклад, а такъв се очаква до края на годината. Той поясни, че няма нищо спорно в историята и че историческата пропаганда в Македония явно надделява.  „Това от македонска страна очевидно не се признава и няма никаква надежда, че там скоро историческата истинност ще надделее над пропагандата. Те имат антибългарската реторика, която на практика не се променя и с козметичните корекции, които ще благоволят да предложат“, добави той.  Проф. Пламен Павлов уточни, че се надява Македония да бъде приета в ЕС, но се опасява да не се получи ефектът на бумеранга и тя след това да се обърне срещу България.  Той препоръча на членовете от българска страна в комисията да не бъдат отстъпчиви и толерантни както до сега и ги призова да защитят историята ни.  ", "date": "2018.12.01", "title": "Проф. Пламен Павлов: Българи и македонци са един народ, независимо какво твърди Скопие "}
{"url": "http://epicenter.bg/article/Stanishev-pozdravyava-Borisov-za--quot-Turski-potok-quot--Ovcharov-skeptik-za-proekta-/169692/2/0", "text": "Противоположни реакции в БСП пробуди опцията \"Турски поток\" да мине през България след вчерашното съобщение на \"Газпром\" и коригираната Енергийна стратегия от парламента. Докато бившият соцлидер и президент на ПЕС Сергей Станишев е готов да поздрави премиера Бойко Борисов, ако това се случи, то ексшефът на столичната организация на БСП и бивш министър на икономиката и енергетиката Румен Овчаров се показа скептик относно необратимостта на процеса и го нарече пиар акция.  \"Всеки резултат, който дава на България възможност да бъде транзитен център за газ, е добре дошъл. Знаете аз винаги съм действал национално, винаги съм поздравявал този, който постига максимален резултат. Нямам подробна информация, но ако успеем повече транзит да минава през България, това е добре за нас и финансово, и като геополитическа тежест\", коментира пред Канал 3 Станишев.  \"Защото има принцип - когато през теб минават тръби, когато при теб има големи обекти, например атомна електроцентрала, твоята сигурност става по-голяма, защото тя е важна и за други\", каза президентът на европейските социалисти.  \"Ако това се случи, никакъв проблем за мен да го поздравя\", добави той по адрес на Борисов. \"Аз съм го поздравявал и за други неща, за някои съм го критикувал и мисля, че това е нормално. Политиката в България много често отива в едно личностно ожесточение и се прекрачват граници, които не бива да бъдат прекрачвани. Всички с различията си трябва да мислим за националния интерес\", каза още Станишев.  Бившият му енергиен министър Румен Овчаров обаче е скептичен относно случването на \"Турски поток\" и критикува редактирането на Енергийната стратегия, преди да е подписан какъвто и да било документ по проекта.  \"За да се радваме, трябва да бъде документирано по съответния начин, а то ще бъде документирано след завършването на третата фаза на маркетингово проучване. То още не е станало. Така че, ние всички с вас участваме в една проста пиар акция за спасяване рейтинга на премиера\", отсече Овчаров. По думите му руснаците и българите по този въпрос не от вчера. Според него няма логика да бързаме с промяна в Енергийната стратегия преди да е приключило маркетинговото проучване.  \"Нека вместо да казва \"Газпром\", че ще резервира капацитет, наистина да го резервира. И тогава ние ще построим тръбата\", а не обратното, критикува енергетикът от БСП.  \"Поне от това, което до момента имаме, като документи, аз не виждам необратимост в процеса. Ние имаме желание от наша и от руска страна, най-вероятно и от страна на Сърбия и Унгария, но това не е завършил процес, за да ангажираме НС да приема стратегия и да стартира процедура за провеждане на обществени поръчки\", категоричен е Румен Овчаров.  ", "date": "2018.12.01", "title": "Станишев поздравява Борисов за \"Турски поток\", Овчаров скептик за проекта "}
{"url": "http://epicenter.bg/article/Elena-Yoncheva-blagodari-na-Tomislav-Donchev--che-podkrepil-iskaneto---za-nezavisima-ekspertiza-/169693/2/0", "text": "\"Бих искала да благодаря на вицепремиера Томислав Дончев, че намери сила да подкрепи както искането ни за независима експертиза на българските магистрали в европейска лаборатория, така и обявената в подкрепа на тази проверка онлайн петиция от гражданите на България\". Това написа във Фейсбук страницата си депутатът от БСП Елена Йончева. Та определя \"казаните от него думи, а именно: “ истинската борба с корупцията включва и помощта на гражданите, иначе няма как да стане, няма реформа без съпротива, системата трябва да се самоконтролира”,  като подкрепа за тази инициатива. Ето целият пост на Елена Йончева:  НЕОЧАКВАНА ПОДКРЕПА ОТ ВИЦЕПРЕМИЕРА ТОМИСЛАВ ДОНЧЕВ Бих искала да благодаря на вицепремиера Томислав Дончев, че намери сила да подкрепи както искането ни за независима експертиза на българските магистрали в европейска лаборатория, така и обявената в подкрепа на тази проверка онлайн петиция към гражданите на България. Казаните от г-н Дончев думи на 1 декември по БТВ за корупционните практики в България, а именно : “ истинската борба с корупцията включва и помощта на гражданите, иначе няма как да стане, няма реформа без съпротива, системата трябва да се самоконтролира” възприемам като подкрепа за тази инициатива, която е в полза на всички българи. Тези думи вероятно означават, че българският вицепремиер е запознат с доклада на Държавния департамент на САЩ за инвестиционния климат по света за 2018 г. В раздела за България се казва: \"Чуждестранните инвеститори продължават да изразяват безпокойствие относно върховенството на закона в България. Корупцията е ендемична, особено при реализиране на големи инфраструктурни проекти\". Петицията за проверка на магистралите вече е припозната от много граждани, които не са политически ангажирани, от колеги, от журналисти. Смятам, че ако съберем подписи, това ще има значение. Тази петиция е реална стъпка, която ще покаже, че гражданското общество има силата да налага промени към по-добро. Искреното ми убеждение е, че не трябва да позволяваме която и да е власт, днес или утре, да счита, че е безконтролна. ПЕТИЦИЯ Призоваваме всеки български гражданин, който настоява за независима експертиза на българските магистрали, който счита, че има право да получи отговор на въпроса създава ли се опасност за живота на гражданите от некачественото им изграждане, да подпише тази петиция, без страх.", "date": "2018.12.01", "title": "Елена Йончева благодари на Томислав Дончев, че подкрепил искането ѝ за независима експертиза "}
{"url": "http://epicenter.bg/article/Milka-Hristova--BSP--Ruhnaha-trite-mita-za-upravlenieto-na-GERB-v-Sofiya/169698/2/0", "text": "Рухнаха трите мита за управлението на ГЕРБ в София: Чистота на въздуха – според доклада на Европейската сметна палата София е усвоила над 600 млн. лв., без да постигне осезаем напредък в тази област. Образование - според доклада на Евростат София е на последно място по удовлетвореност на гражданите от състоянието на образователната и училищна инфраструктура и това след като те са приоритет на бюджетите на Столична община повече от 10 години. \r\n Ремонтираме и строим – феноменът „ремонт на ремонта“ се превърна в запазена марка на Столична община и в най-голям провал на инвистиционната й политика. \r\n   \r\n Това заяви заместник-председателят на СОС от БСП Милка Христова пред делегатите на XIII-ата Конференция на Софийската организация на БСП. \r\n   \r\n „Важен политически резултат от случващото се през есента на 2018 г. в София с прякото участие на общинските съветници от БСП е, че за пръв път започна \"ерозия\" на образа на недосегаемата досега емблема на местната власт на ГЕРБ - кмета Йорданка Фандъкова”, каза Христова в доклада си за дейността на групата на БСП в СОС. \r\n   \r\n \"За пръв път персонално беше поискана оставка на Фандъкова от представителите на Групата на БСП в СОС по повод скандалния ремонт на ул. \"Граф Игнатиев\" и градинката на църквата \"Св. Седмочисленици\", който преля чашата на търпение на столичани”, обясни тя. \r\n   \r\n Милка Христова очерта и основната цел на групата общински съветници от БСП през последната година от мандата 2015-2019. „Да разработим \"Визия за развитие на София\", с която да предложим различен път на управление със социално отговорна политика за осигуряване на устойчиво развитие на столичния град, за преодоляване на съществуващите диспропорции и контрасти между състоянието на централната му част и районите. Политика, която да осигурява добра среда, стандарт за работа и живот на гражданите\", каза Христова. \r\n", "date": "2018.12.01", "title": "Милка Христова, БСП: Рухнаха трите мита за управлението на ГЕРБ в София"}
{"url": "http://epicenter.bg/article/Borisov--Predishnite-pravitelstva-sa-prevarnali-boynata-aviatsiya-v-transportna--Stenograma--/169699/2/0", "text": "Парите за ремонт на агрегати и двигатели и доставка на консумативи, които ще удължат летателната годност на част от изтребителите МиГ-29 и Су-25, отпуснати от правителството тази сряда, са за сметка на неизразходваните, но планирани средства за трите големи проекта за модернизация на армията на стойност 371 милиона лева. Това става ясно от стенограмата на правителственото заседание. МО получи допълнително 45 милиона и 700 хиляди лева за ремонта на 6 бойни и 2 учебни МИГ 29.  Догодина са заложени още 23 милиона лева по този проект за модернизация, който ще осигури нальот не по малък от 900 часа годишно на бойните машини и по 300 часа на тренировъчните .  Отделно, правителството отпусна други 82 милиона лева за ремонт на двигателите на 2 учебни и 6 бойни самолети СУ - 25 . Той ще се извърши от единствения кандидат, подал заявление в обявената обществена поръчка - „ Авиоремонтен завод“, гр. Барановичи, Република Беларус, като процедурата е пред финализиране.  След реновирането на двата типа бойни самолети те ще летят в следващите 2 или 3 години до придобиването на новите бойни самолети, сочат разчетите на Министерството на отбраната .       Уважаеми господин министър-председател, уважаеми колеги, проектът за инвестиционен разход за осигуряване летателната годност на част от самолетите МиГ-29 са анализирани, необходимостта от осигуряване на летателната годност на част от самолетите и проектът има следните основни цели:  Продължаване на способностите за осигуряване на въздушния суверенитет на Република България в интегрираната система за противовъздушна и противоракетна отбрана на НАТО.  Осигуряване на минимално количество изправна авиационна техника за водене на летателна подготовка.  Повишаване на нивото на безопасност при провеждане на летателната дейност.   Чрез реализацията на проекта ще се постигне осигуряване на летателна годност на самолети МиГ-29, което ще способства за поддържане на подготовката на летателния състав за изпълнение на задачите по Air Polising във всякакви условия на метеорологичната обстановка.  Отчитайки тактико-техническите характеристики, вероятностните показатели и показателите за ремонтопригодност, минимално необходимият брой самолети МиГ-29, които трябва да са в непрекъсната летателна годност, е както следва: не по-малко от 2 броя учебно-бойни самолети МиГ 29УБ, това е всъщност от трите двата, и не по-малко от 6 броя самолети МиГ 29А, това са бойните.   Планира се общият годишен нальот да бъде не по-малко от 800-900 часа, като 600 часа за 6 броя Миг 29А, тоест бойните, и 300 часа за двата учебно-бойни самолета.  Разходите, представени в настоящия проект, се формират в три основни компонента: разходи за ремонти на агрегати и удължаване на ресурси; доставка на агрегати нови и ремонтирани и консумативи и изпълнение на часовите инспекции.   Общо за реализацията на проекта са необходими 97 553 299 лева с ДДС, иначе без ДДС 81 294 416 лева, както следва по години:  71 739 959 лева за 2018 г., от които 26 милиона са предоставени на Министерство на отбраната. В настоящия проект на Постановление става въпрос за 45 739 959 лева.  За 2019 г. средствата са 23 337 670 милиона лева от бюджета на Министерство на отбраната и за 2020 г. 1 575 670 лева също от бюджета на Министерство на отбраната.  Необходимите средства за реализация на проекта за 2018 г. в размер на тези 71 739 959, от които по бюджета на Министерство на отбраната са предоставени 26 милиона лева с Постановление на Министерския съвет № 61 от 2018 г.   В тази връзка за реализиране на настоящия проект е необходимо да се осигурят допълнителни разходи по бюджета на Министерството на отбраната за 2018 г. в размер на 45 739 959 лева без ДДС за сметка на преструктуриране на разходите по централния бюджет за 2018 г.  Съществуването на авиацията е скъпо дело. Това на практика са средства, които са в остатък от трите проекта, които не сме стартирали.  По този начин, както с проекта за МиГ-29, така и в по-следващата точка за Су-25, решаваме проблемите на авиацията до реализирането на проекта за закупуването на нова техника.   Приемаме точка 41.     Благодаря Ви, господин министър-председател, с проекта се предлага осигуряване на допълнителни разходи в размер на 4 милиона лева по бюджета на Министерството на отбраната за 2018 г. за сметка на преструктуриране на разходите по централния бюджет за 2018 г.  Проектът на акт е изготвен с цел осигуряване на допълнителни разходи по бюджета на Министерството на отбраната, „Политика в областта на съюзната и международна сигурност“, бюджетна програма „Военна информация“, в това число 1 милион за издръжка и капиталови разходи 3 милиона. Ако помните миналата година Министерският съвет беше така добър да отпусне 2 милиона лева, ако не ме лъже паметта, господин Горанов да ме поправи, точно за довършване на ремонтите, които са в сградата на служба „Военна информация“. За това става дума тук. Миналата година отпуснахме 2 милиона, а сега 1 милион е за издръжка и 3 милиона са отново капиталови разходи.   Сградата на „Военна информация“ след земетресението 2012 г. беше в изключително лошо състояние. От тогава поетапно се възстановява етаж по етаж. Напредваме, нужно е още малко, но предполагам, че с тези средства ще приключим и един дългогодишен проблем след земетресението от 2012 г. ще бъде затворен.   За което благодарим за разбирането на Министерството на финансите и миналата, и тази година.   Приема се.   Уважаеми господин премиер, уважаеми колеги, военновъздушните сили разполагат с 14 броя самолети Су-25, 4 броя са учебно-бойни и 10 броя Су-25К, които са бойни. Същите са доставени в периода 1987-1988 г. Последният капиталов възстановителен ремонт на самолети Су-25 е извършван през 2002 г., а на двигателите Р-95Ш през 2000 г. След изтичане на ресурсите им в периода 2006-2012 г. военновъздушните сили започва поетапно удължаване на ресурсите на самолетите и на двигателите. В началото на настоящата година с цел запазване на оперативните възможности на военновъздушните сили и подготовка на летателните екипажи, с последното пето увеличаване на сроковете на служба на 6 самолета и техните двигатели бяха удължени и военновъздушните сили поддържа и летателна годност до 4 самолета, тоест 3. Ресурсът на тези самолети изтича в периода 2019-2020 г.  По-нататъшното продължаване на експлоатацията на самолетите Су-25 посредством увеличаване на сроковете на служба и ресурсите със силите и средствата на военновъздушните сили е невъзможна и бих казал опасна, тъй като води до неприемливо повишаване на риска за безопасността на полетите. Още повече, за последните 10 години поради липса на финансови средства практически не са закупувани резервни части и консумативи и не са извършвани ремонти на агрегати и възли от комплектацията на самолетите.  Изпълнението на настоящия проект ще позволи възстановяване на летателната годност на част от самолетите Су-25 и запазване на придобити отбранителни способности в периода до придобиване на новия тип боен самолет и достигането до оперативна годност за използване на същия за действия по земно/надводни цели – роля „Въздух – Повърхност“. Неизпълнението му от друга страна ще доведе до реална загуба на отбранителни способности за осигуряване действията на другите видове въоръжени сили и ще изложи на повишен риск националната ни сигурност.  Отчитайки тактико-техническите характеристики, вероятностните показатели и показателите за ремонтопригодност, минимално необходимият брой самолети, които трябва да са в непрекъсната летателна годност е както следва: не по малко от два от четирите учебно-бойни самолета Су-25УБК и не по-малко от шест бойни самолета Су-25К.  С цел повишаване нивото на авиационната безопасност или недопускане на загуба на оперативни способности, вследствие на изразходване на ресурси за самолетите Су-25 в средата на настоящата година с мое Решение № 108 от 17 август 2018 г. Министерството на отбраната стартира обществена поръчка за сключване на рамково споразумение за възстановяване на летателната годност на самолетите Су-25. Покани за участие в процедурата бяха отправени към ПАО „ОАК“, Руска федерация, и „558 Авиоремонтен завод“, гр. Барановичи, Република Беларус. Впоследствие документи за участие в процедурата са подадени само от „558 Авиоремонтен завод“, гр. Барановичи в Беларус. Комисията, назначена с моя заповед проведе преговори с представителите на „558 Авиоремонтен завод“, гр. Барановичи, в периода 12 септември – 4 октомври 2018 г. Процедурата е пред финализиране, като съгласно подготвения проект за рамково споразумение за възстановяване на летателната годност на не по-малко от 6 броя Су-25К, тоест бойните, и не по-малко от 2 броя Су-25УБК, и осигуряване на тяхната експлоатация през следващите две-три години ще са необходими 82 510 000 лева без ДДС, като разчетите годишно са както следва: за 2018 г. 82 милиона, за 2019 г. това са разходите за ДДС и са от бюджета на Министерство на отбраната 2019-2020 г. 8 796 030 лева и за 2020 г. 7 705 970 лева, това е ДДС-то, което се покрива от нашия бюджет.  За реализацията на настоящия проект е необходимо да се осигурят допълнителни разходи по бюджета на Министерството на отбраната за 2018 г. в размер на 82 510 хиляди лева за сметка на преструктуриране на разходите по централния бюджет. Отново става дума за разходите, които не са изразходвани по трите проекта, които са на стойност 371 милиона за тази година.  Средства за реализиране на проекта за 2019 г. са изплащането на ДДС, както вече казах и те са за сметка на бюджета на Министерство на отбраната.   Като слушам, нашата бойна авиация се е превърнала в транспортна авиация и сега трябва да се ремонтира всичко.   Господин премиер, дълги години само се приказва за нови самолети, нищо не се прави, помните много добре. Търпим още щети бих казал по отношение не само на Министерство на отбраната и на бюджета по сделките, сключени от предишни правителства за „Спартан“-ите и за „Кугър“-ите.   И за „Пантер“-ите.   И за „Пантер“-ите.  Ако не бяха правени тези излишни разходи за закупуване на транспортна техника, още тогава можеше да се реализира стратегическият проект за закупуване на нови модерни по европейско-натовски стандарти произведени самолети. За съжаление тогава някой е решил да купува такава техника, която може би е имало други интереси, но те в никакъв случай не са били интересите на отбранителните ни способности. Поради което се налага да поддържаме сега съществуващата техника, както вече казах, и за изпълняване на бойните задачи, и за обучение на личния състав, и за поддръжка, между другото специално Су-25 е точно за поддръжка на сухопътни войски.   Те нито нови самолети са купували, нито старите са ги ремонтирали.   ", "date": "2018.12.01", "title": "Борисов: Предишните правителства са превърнали бойната авиация в транспортна (Стенограма) "}
{"url": "http://epicenter.bg/article/Kolyo-Kolev--Rumen-Radev-zatvarzhdava-sobstveniya-si-avtoritet-/169702/2/0", "text": "Пулсът на времето показва, че преди да се единим, трябва да се разграничим. Всички се чудят дали ще има нова политическа формация, защото има огромна ниша на алтернативи. ГЕРБ губи все повече и повече позиции и за това има причини. От време на време е полезно някой да изхвърли боклука, каза в предаването „Офанзива с Любо Огнянов” по Канал 3 социологът Кольо Колев.  Не е близък електората на Румен Радев и Слави Трифонов, защото избирателите са различни. Ако Слави Трифинов се яви, ще нанесе удар върху ГЕРБ, а ако се яви Румен Радев, върху БСП. Към момента не виждаме обаче директна заявка от някоя страна. Румен Радев затвърждава своята теза в обществото, той не допуска грешка в риториката си. Той говори за хората и на хората. Не е очертаване на политическа алтернатива, а затвърждаване на собствен авторитет, каза още той.  Президентът се повлече по полския си гост и влезе в неговата терминология. Това беше една от малкото му грешки. Сбърка до голяма степен с изказването си за Украйна и това, че България не трябва да се бърка във вътрешната ѝ политика. Очевидно той е получил по едни или други канали информация, че се извършва агресия. Става въпрос за промяна на позицията. Както с полския гост се говореше за агресия, друг път се казва за решаване на вътрешен проблем в Украйна. Да бъдеш член на ЕС и НАТО, не означава, че трябва да си тъпанар и кон с капаци и да казваш на черното бяло. Не трябва да си овца, която просто я видят някъде, за да изблее. Ти си член на и имаш право да разсъждаваш със собствената си глава, заяви Колев.  Слави Трифонов никога реално не е скачал от шоу към политика. Реалният ход отсъства. Що се отнася до неговите интервюта, основното беше с Бойко Борисов, където аудиторията не можа да разпознае убиеца на системата. Нещата не се решават с една дума или интервю, но все пак беше удар върху образа му на антисистемен. Твърде рано е да го отписваме, но той направи грешен ход, каза още социологът.  ", "date": "2018.12.01", "title": "Кольо Колев: Румен Радев затвърждава собствения си авторитет "}
{"url": "http://epicenter.bg/article/Rumen-Gechev--Upravlyavashtite-sa-v-agoniya--izglezhdat-kato-polititsi--osadeni-na-smart-v-nay-blizko-vreme/169706/2/48", "text": "Със сигурност БСП ще има силен коз за кметските избори. Нещата в Столична община не вървят. Хората се умориха от Йорданка Фандъкова. Станахме свидетели и на сериозни скандали с ремонт на ремонта и се оказа, че царят е гол. Твърденията, че София се управлява добре, се оказаха неверни, каза в предаването „Офанзива с Любо Огнянов” по Канал 3 депутатът от \"БСП за България\" Румен Гечев.  На фона на сривовете в София, както и общия срив на управлението, очевидно имаме изключително благоприятна обстановка да спечелим. Всеки един от Мая Мнаолова, Елена Йончева и Георги Свиленски са доказани професионалисти. Всяка партия подхожда демократично, ще изслушваме кандидатите, ще видим програмите им и ще решим. След като партията реши коя е кандидатурата, ще опитам да помогна. Точно Мая Манолова беше едно от силните остриета на БСП, тя не е напуснала БСП по други причини, а заради това, че е станала омбудсман. Тя е израснала с партията, каза още той.  Цялата българска общественост смята, че ще има предсрочни избори. Страшното е, че има непреодолими противоречия в коалицията. Техните скандали стават пред очите на целия парламент. Няма никаква програма, те се намират в агония. Изглеждат ми като политици, осъдени на смърт в най-близко време, категоричен беше Гечев.  Тази година имаше растеж около 3 процента. Трябва да има следователно и повече средства. Трагедията е наливането на пари в нереформирани сектори. Според обществото здравеопазването е трагично. ГЕРБ налива пари в система, в която дънакоплатците плащат все повече пари. Или в образованието. Какъв е смисъла да бълваме юристи, след като нямаме инженери? Ние харчим парите си за професии, които изчезват от България и харчат парите си другаде. Ние препоръчваме наливането на пари в тези сфери да става след тяхното реформиране, каза още депутатът от БСП.  При централизираното планиране никога не е имало пенсионен фонд, тъй като системата е работела по коренно различен начин. Питайте родителите си дали е имало забавяне на пенсии. Нашите баби и дядовци даваха пари и ни помагаха. Сега никой от пенсионерите не може да си позволи да ни помага, все гледаме да не измръзнат и да има какво да ядат. Пенсионерите искат справедливо да им се вдигнат пенсиите, те са допринесли много за брутният вътрешен продукт, каза още Румен Гечев.  ", "date": "2018.12.01", "title": "Румен Гечев: Управляващите са в агония, изглеждат като политици, осъдени на смърт в най-близко време"}
{"url": "http://epicenter.bg/article/Valentin-Nikolov---Gazprom--e-izbrala-da-vzeme-tuk-kapatsitet--zashtoto-nyama-kade-drugade-/169707/2/0", "text": "Добър вариант е хората да си купуват акции от АЕЦ „Белене”. Фирми и малки предприятия могат да си купуват елекроенергия. Не е задължително инвеститорът да сложи средства предварително, а може хората да си ги купят, каза в предаването „Офанзива с Любо Огнянов” по Канал 3 народният представител от ГЕРБ Валентин Николов.  Строежът на газопреносната мрежа е една тръба. Всичко друго ще се използва и е изградено. „Газпром” е избрала да вземе тук капацитет, защото няма къде другаде. Още тази година ще се извърши новият трети етап, който ще бъде обвързващ. След неговото приключване, следващият етап е обществена поръчка за изграждане. Собственикът на тръбата няма как да е собственик на газа. ГЕРБ завърши с окончателно инвестиционно решение , каза още той.  По мое предложение, числото за изграждане беше вкарано в обсъждане. Винаги не стигат парите, затова се сложи категорична цена. За газа в „Александруполис” участието ще бъде до 20 процента. Тепърва се прави оценка и тя е между 15 и 18 милиона лева. Не се знае още, но България трябва да бима част от собствеността. Ние имаме голяма необходимост. Перспективата от юг на север да се придвижват газовите потоци е ясна. Развиваме газов хъб. Тази тръба, която ние ще строим, в момента трети етап е с обвързващи договори, категоричен беше Николов.  За жалост има много политика в газа. Има голяма разлика между \"Южен поток\" и \"Северен поток\". \"Южен поток\" подцени нещата, докато в \"Северен поток\" са привлечени много големи немски оператори, които стават съсобственици на тръбата, каза депутатът от ГЕРБ.  ", "date": "2018.12.01", "title": "Валентин Николов: „Газпром” е избрала да вземе тук капацитет, защото няма къде другаде "}
{"url": "http://epicenter.bg/article/Ninova-povezhda-BSP-kam-predsrochni-izbori/169709/2/0", "text": "  На форума бе приета \"Визия за България\", макар и с бележки и редакции, които БСП-София постави на вниманието на НС на БСП.   \"Тази визия трябва да придобие вид на конкретна порграма, но с ясното съзнание, че поемаме ангажименти, които можем да изпълним\", каза в словото си Нинова.   \"  И ги призова \"с енергия и самочувствие да отидем на този конгрес, да кажем ясно - какво, кога и как\" ще правим.    подчерта Нинова. \"Предсрочни избори и победа на БСП, в която вярвам\", завърши тя изказването си.   Нинова повтори тезата си за промяна на модела на управление, който сега бил авторитарен.  Нинова настоя да се върне държавността и спазването на Конституцията. без да даде категоричен отговор, но с акцент върху разминаванията помежду им.   каза Нинова.     \"Напоследък социолозите ни дават или равенство с ГЕРБ около 1 процент, но въпросът не е те да се махнат, ние да седнем и да продължаваме по старому. Като спечелим - с кого ще управляваме? Дали ще управляваме с ГЕРБ, е ясен отговорът. Вторият въпрос - ще правим ли коалиция с ДПС? Ясно е на всички, че коалициите искат компромиси, правили сме го няколко пъти и знаем резултата. Нека да говорим за политики, а не с аритметика. Пазарлъкът кой с колко гласове без никаква мисъл за програма - виждате Патриотите с ГЕРБ какво стана, коментира тя. \"Искам да поговорим за коалиция с ДПС, но за политики\", продължи Нинова. И сравни няколко основни приоритета, по които се разминават и от които нито една от двете партии няма да отстъпи    заключи тя. И продължи със здравеопазването, където отново двете партии имат различна визия. Според нея социалистите трябва да търсят съвместимост на политики, когато избират партньора си. , призова Нинова. \"И аз мисля, че изчезването на българския народ може да бъде тема, която да ни събере. И втора цел - образована, здрава нация, която произвежда\", предложи тя.    Според нея няма да има български гражданин, който да не е съгласен, че това са най-важните неща. \"Средствата са въпрос на разговор с всеки. Който и да спечели, трябва да следва тези цели\", очерта принципите, около които ще търси коалиционен партньор соцлидерката.    Като влязох и видях залата, се сетих за пленума преди две седмици, който имахме тук и по време на който започнаха първите масови протести в страната. Сещам се, защото те не са спрели до днес и Конференцията се провежда в момент, когато и цялото ни общество, и държавността са изправени пред големи предизвикателства. Хората са на улиците със социални искания, но и с лозунги за смяна на системата, модела, премахване на всички партии и редица други.   и животът на българските граждани. Едни казват ВНС и нова Конституция. Други - по-малък брой депутати. Решение ли е това на проблемите и предизвикателствата? Според мен, не. И може би трябва малко по-конкретно и по-просто да откроя няколко белези на модела, който и ние обявихме, че искаме да променим с „Визия за България”. Модел, в който институциите не работят.   Имаме еднолична власт на един човек. Имаме тотално неглижиране на разделението на властите и на конституционните норми, както и на правовата държава. Заслужава си да мислим за промяната на това фактическо състояние. Всеки ден ни се дават примери за такива действия.   Става въпрос за министъра на финансите Владислав Горанов. Борисов смята, че ще се отърве от този ангажимент, като каза, че той е голям човек и да излезе да отговаря. Не, това не ти е Валери Симеонов, с когото да се оправдаеш, като с коалиционен партньор. Това е твой министър или може би не е? На кого е? Кой е назначил Горанов? Кой ще носи отговорност за това?   Но да излезе и да каже ясно: Горанов е министър на ГЕРБ и аз нося отговорност за това. Или: Горанов ми е назначен от друг и ми е трудно да понеса отговорност за това. Говоря за задкулисието. Защото когато институциите не работят, когато са нарушени принципите на държавност, на правовата държава, някой взима решенията другаде. Това е вторият белег на модела, който искаме да променим. И Горанов е ярък израз на този модел.   вместо да се противопостави на това, че е поставен на натиск при получаване на обществени поръчки да връща пари, застава редом до управляващите и плаши майки и деца, че ще изкара работници срещу тях. Това не е нормален модел на функциониране на икономиката. Не е нормален модел, когато депутати искат прозрачност, истина, отговорност за съмнения за корупция в строителство- едрият бизнес да ги заплашва, че ще ги блокира да не ходят на работа и ще им иска оставките. Това е сбъркан модел на икономика, на политика, на олигархично – политически модел на управление на страната.   Ето някои неща на модела, които искаме да дискутираме как да бъдат променени, защото не ги смятаме за нормални. И още един елемент на този модел. Защото ние най-често говорим и поставяме във всички свои програми неравенството. Ама изобщо не е нормално, когато половината ти народ е по улиците, защото няма как да си плати тока и водата, защото пенсията минималната е 219 лева при праг на бедност 348 лв., ама никак не е нормално - 400 политици в България да си увеличават заплатите автоматично на три месеца, без никакви икономически, морални, пазарни и политически аргументи.   която очаква народът, всъщност представлява връщане към нормалността и модела на Конституция, правова държава, разделение на властите, които тотално, в последните 10 години, бяха заличени, нарушени и потъпкани от всичките управления на Бойко Борисов. Поставям го, като въпрос за размисъл.  Има ли нужда от промяна на модела на икономиката, здравеопазването, образованието, социалната сфера? Какъв точно да бъде този нов модел. Смятам, че като червена нишка във всички тези сфери минава едно наше предложение – държавата. И нейната роля. Ще се оттегли ли окончателно тя от всички свои функции или ще се върне там, където й е мястото. Не в онзи вариант от преди 89-та година, но там, където е модерното, съвременното място на държавата в живота на българските граждани.   Тази равнопоставеност отдавна е нарушена в България. И държавата е в губеща роля. Идвам от срещата на колегите – лидери на леви партии от Вишеградската четворка, плюс България и Хърватия. Там имах разговор с евродепутати, представители на Чешката социалдемократическа партия. Заявих им категорично нашата позиция, ако успеем да спрем сделката за ЧЕЗ с Гинка Върбакова, проведат се предсрочни избори и БСП ги спечели, предайте на чешкото правителство, че ще заявим, че държавата иска да участва в процедурата за покупка на ЧЕЗ и ще направим всичко възможно да го купи. Защото считаме, че стратегическите за България инфраструктура, важна за националната сигурност, трябва да бъде държавна.   държавния монопол и управление и т.н. Ето този спор си заслужава. И дори някой да не е съгласен с това, което ще кажа- ГЕРБ не е наш идеологически опонент. Тези хора нямат идеология. Те са във властта, заради пари. Винаги, когато видят проблем, отстъпват, без никаква идеология и последователност. Според мен десните, извън парламента, са нашият идеологически опонент.   И ги питам тези десни хора, като уважавам мнението им, дали смятат, че Франция, Германия, Унгария, Чехия, САЩ, държейки на това в ключови сектори на икономиката, социалната сфера, инфраструктурата- държавата да има роля, дали са се върнали към плановата икономика и държавен монопол. Защото живеем в съвременен и модерен свят и е хубаво, когато спорим идеологически, да се съизмерваме с европейските си партньори и то големите. Те отдавна осъзнаха грешката на неолибералния модел и тръгнаха да търсят начини да се коригират.   Преди вота на недоверието за здравеопазване проведохме около 20 срещи с неправителствени организации, лекарски съюзи, частни болници и т.н. в един от разговорите ни казаха – пазарът диктува структурата на здравеопазването. Ние представихме своята регионална визия- как да се разпредели здравеопазването, така че да не остане непокрита част от България. И те ни казаха, че пазарът определя регионалната структура на здравеопазването и затова имало 80 болници в 3 града, защото там има жители. И това им помага да печелят.   и затова там не може да се прави регионално здравеопазване, защото тези малко хора не гарантират печалбите на болниците. Е, въпросът е – тези малко хора – български граждани са лишени от конституционното им право за достъп за здравеопазване. И да умират ли, защото здравеопазването се смята за нещо, от което трябва да се извлича печалба? И има ли тук роля държавата да коригира този модел на политика. Има и ние го предлагаме във „Визия за България”.   а не да осигуряваме изтичане на младите ни мозъци навън и да внасяме работници от трети страни? Можем. Как? Ако държавата се намеси и в този сектор. Не може 9 частни колектива да правят 19 различни учебници, с 19 различни съдържания За един клас. Абсолютно небалансирано да произвеждаш кадри, от които българската икономика няма нужда. естествено е, че те ще си заминат. И какво грешно и вредно има в това, че социалистите предлагаме в образованието специалистите да бъдат съобразени с нуждите на икономиката, така че двете неща да вървят ръка за ръка.  . Какво е необходимо? Държавна политика. И това е промяната на модела. Нашата визия, добра, но несъвършена, неконкретна, оспорвана – хвалена и хулена, все пак е предложение за решение на тези въпроси. Благодаря на всички екипи, които работиха по изготвянето й. На всички, които се включихте в обсъждането. На всички, които дойдоха, не членове на БСП, но хора заинтересовани и видели във Визията заряд.    Колегите работиха денонощно два месеца. Обиколиха цялата страна. До късни доби, пътувайки обратно, за да участват на сутринта в заседания на НС, следобед в телевизии и после, тръгвайки обратно по села и паланки. Стигнаха до села, където има по пет човека. И не се срамуваме от това. Всеки българин е важен.   и бяха абсолютно подготвени. И отдадени на тази работа. Това продължи и по време на нашия Алтернативен бюджет. Знаете, че за втора година правим такова нещо. Мисля, че ефектът беше добър.  Само искам да обърна внимание на следното. Три дни по 11 часа българският парламент обсъждаше бюджета на БСП за България. И някъде около 1 час – бюджета на правителството на Бойко Борисов. Изводите оставям на вас, български граждани. Въпросът е – кой управлява държавата? Защото обикновено във всички парламенти се обсъжда бюджетът на властта, а у нас се обсъждаше бюджетът на опозицията.   Защото все още някой оспорва този факт. И казва, да БСП станаха силна опозиция, добре се държат, но няма алтернатива. Но като няма алтернатива, с какво се занимавате 30 часа в парламента? С Визия за България на БСП и Алтернативния бюджет на БСП. Благодаря за това признание! Очевидно е, че такава има, с благодарност и признание на всички екипи, които изготвиха бюджета и го защитаваха с такава енергия в парламента.   но общо взето е паритет. Но въпросът не е те да се махнат, а ние да седнем във властта и да продължаваме по старому. Защото ще се провалим. Желанието е за сериозна промяна. Тази промяна е очертана в нашата Визия за България.   Редовният въпрос, който все на нас се задава и никога на ГЕРБ. И така. Дали ще управляваме с ГЕРБ, мисля, че е излишно да си губим времето и да повтаряме едно и също нещо. Ясен е отговорът- не. Вторият въпрос, който ни се задава е- ще управляваме ли с ДПС? ГЕРБ внушават – ето отиваме си ние с патриотите и идват БСП и ДПС на власт.   най-често се споменават порциите и въпросът – Кой? Хайде да обърнем този разговор и да поговорим за политики. Защото вижте какво се случва- почват отново аритметичните спорове и сборове- ако дойде нова партия, колко ще вземе, БСП колко ще има, с кои гласове ще й стигне и с кои няма да й стигне да управлява след избори.   без мисъл - какво ще прави. Виждате провала на патриотите и ГЕРБ. Ето това е коалиция за власт, с броене на гласове, без никаква мисъл за програма. И така, искам да поговорим за ДПС. Но не на този принцип за броене на гласове, а по политики. И да вземем две изключително важни теми – данъчна политика, доходи и здравеопазване.   Ние, се надявам поне оттук нататък, няма да отстъпим от въвеждането на прогресивен данък. Как се съвместяват тези работи, според вас? С броене на депутатски гласове няма да стане.   Нашият здравен модел във Визия за България е коренно различен. Нищо общо няма. Е, по тези две теми – най-важни за българския народ- за доходи, данъци и здраве, след като имаш такива разминавания, какви гласове да броиш и с кого предварително да се договаряш за коалиция? Оттук нататък ви предлагам, когато говорим по тези въпроси, да говорим за политики, за програми, за съвместимост на програми и политики, а не за броене на гласове и за предварителни решения за управления с една или друга партия.  Нашето предложение във Визия за България не почива на такива сборове на числа, а на следното – да предложим на българския народ не повече от 3–4 приоритета. Предлагам ви да сложим една цел, която ние вероятно до Конгреса ще обсъждаме, а на Конгреса ще говорим. Защото ние от много години, и като народ, нямаме единна цел. Разделени сме по всички въпроси, по които се сетите - от футбола до голямата политика.  Но все пак трябва да има нещо, което да обединява народа. И аз мисля, че изчезването на българския народ, демографската катастрофа, може да бъде тема, която да ни събере. Мисля, че можем да поставим и втора цел – да бъдем образована и здрава нация, която произвежда.   Мисля, че няма да има български гражданин, независимо от политическата му ориентация, който да не иска да е здрав, образован, да има работа и да съществува България. Средствата за постигане на тези цели вече са въпрос на разговор с всеки. Но целта на Визията е, когато се постигне такова голямо обществено съгласие, който и да управлява и с които и да управлява, и каквито и да е математгически сборове да прави- да изпълнява тези четири неща. Нека си бъдем различни – с лява идеология, дясна, центристи, но има неща, които стоят над нас. И който и да спечели да следва този обществен договор и това съгласие.   защото всички сте еднакви, маскари, и се борите единствено и само да влезете във властта и да я употребите в лична полза и не мислите за народа. Другарки и другари, последните две години преживяхме толкова удари, за да покажем, че сме различни, че сега трябва да положим максимални усилия - да го разказваме с факти, за да видят хората- защо сме различни.   Преди две години ние имахме оферта. И 100 човека можехме да се уредим. С председател на парламента, министри, областни управители. Но избрахме по-трудния път. Имахме право на избор. Единият е удобният и спокойният - и БСП изчезва. Или неудобният, трудният, битката и ударите, но БСП се вдига. Е, избрахме втория. Значи не сме еднакви. Не сме там само за постове и пари.   Това е много оспорваната и тежка и емоционална промяна, която направихме в партията, с промяната в устава. С поставянето на мандатност на депутати, мандати за председател и с прекия избор от всички членове на партията. Това смятам, че беше добър знак на обществото, че започваш да променяш болезнено себе си с всички обиди, рискове, вътрешнопартийни спорове, които се породиха след това. Но показваш, че си готов на такава жертва, за да покажеш, че по такъв начин би могъл и да управляваш държавата – с отказ от власт в един момент, с отказ от привилегии, със създаване на възможност на повече хора да взимат решения, повече хора да гласуват. Знаците са много. Ние си знаем какво преживяхме.   Но беше важно да го направим, като знак за България. Е, значи не сме еднакви с тях. Коя друга партия така болезнено е посегнала на себе си, за да покаже промяна? Коя друга партия ще си избира така председател или си е ограничила председателя на два мандата. Представяте ли си ГЕРБ да ограничат Борисов на два мандата.  Ето защо ви моля, със самочувствие за две неща да тръгнем към следващите месеци, които ни чакат, а то е - че показахме, че можем да бъдем различни, че сме единствената партия, която има Визия- какво иска да се случва оттук нататък за България, че тази Визия печели все повече доверие след над 500 срещи в цялата страна. Че подкрепата за нея расте. Но и да бъдем с ясно съзнание за Конгреса на 26 януари 2019 г. – когато тази Визия трябва да придобие вид на конкретна програма, че поемаме неотменими ангажименти. Че обещаното днес, трябва да стане факт – утре.   Какво, кога и как ще свършим - ясно и категорично през януари. И тръгваме на избори, които смятам безапелационно – ще бъдат предсрочни. Не само ще бъдат, необходими са вече.  Защото всеки ден стоене на власт на Борисов и Патриотите, с подкрепата на Воля, е загубено време за България, е път надолу за България, е влошаване на състоянието на българския народ. Има начин това да бъде спряно и тенденцията да бъде обърната.  Предсрочни избори и победа на БСП, в която вярвам.  Вярвам и във вас.  ", "date": "2018.12.01", "title": "Нинова повежда БСП към предсрочни избори: Всеки ден на власт на Борисов е загубен за България!"}
{"url": "http://epicenter.bg/article/Mizeriya--Stud-i-lipsa-na-grizha-ubiha-samotni-vazrastni-hora-v-selo-v-obshtina-Knezha-/169713/2/0", "text": "Скандал с два случая на починали възрастни самотници в село Бреница, община Кнежа. За тях сигнализира в социалната мрежа жител на селото, според когото причината е студ и липса на грижа, предава бТВ.  В първия случай в дома си е намерен мъртъв 80-годишен мъж, който е имал роднини. По думите на местни хора, старецът е изгорил дюшемето, нямал е ток.  Във втория случай става дума за 85-годишна вдовица. Месец преди това изгорял домът й, а от притеснение починал мъжът й. След пожара възрастната жена се преместила в пристройка до къщата, но живяла в нечовешки условия и починала.  Била погребана служебно, роднини не били открити.  Опитите да бъде настанена в социален дом ударили на камък, казва кметът Пламен Лъжовски: „Там изискванията са жестоки и се чака по четири-пет години, трябва да има голяма пенсия или някакви имоти”.  Според Павлин Дошмановски, който е сезирал Общинския съвет, институциите са проявили безразличие: „Ако стане нещо с животно, да видят, че се убива животно, ще дойдат не знам колко организации, а това, че двама човека така си заминаха - не обръщат внимание”.  ", "date": "2018.12.01", "title": "Мизерия! Студ и липса на грижа убиха самотни възрастни хора в село в община Кнежа "}
