{"url": "http://epicenter.bg/article/Srokat-na-godnost-na-vsichki-ottsepnitsi-ot-DPS-e-do-parvi-izbori--obyavi-Karadaya-v-Momchilgrad/171582/2/0", "text": "С многолюден възпоменателен митинг беше отбелязана паметта на жертвите на т. нар. Възродителен процес в Момчилград.   Пред паметника им на централния площад в града дойде почти цялата парламентарна група на ДПС, начело с лидера Мустафа Карадайъ, кметове на общини от България и Турция, представители на изселнически организации и много момчилградчани и жители на областта. Церемонията започна с поднасяне на венци и цветя пред паметната плоча и пред паметника на жертвите. Молитва за тях отслужи заместник районният мюфтия Насуф Насуф. \"Нека не забравяме, че както през тоталитарния режим, така сега ние можем да разчитаме само на себе си. За да имаме своите права и свободи, ние трябва да сме единни, а гарант за това единство е Движението за права и свободи\", заяви в словото си кметът на община Момчилград Сунай Хасан. Лидерът на ДПС Мустафа Карадайъ говори за това как хората са били разделени по време на тоталитарния режим и как т.нар. \"възродителен процес\" ги е обединил и те са станали еднакви в мъката и болката си. \"Имаше доста опити да бъдем разделени. Всеки такъв опит има срок на годност. Срокът е до първите избори. Минат ли - изчезва този процес приключи. Изчезнаха, няма ги\", заяви Мустафа Карадайъ. Пред множеството той говори и за важността от престоящите избори за представители в Европейския парламент. \"Анализатори отчитат, че в ЕС има криза на толерантността. Ако ние в България го живеем всеки ден с участието на националисти, Съветът на Европа ги определя като фашистки партии, а те се наричат \"патриоти\". Патриотите сме ние, те са националисти.   Затова ние знаем, че и в България има криза на толерантността и опити за ксенофобия, омраза, разделение и противопоставяне. Убеден съм, че на тези избори, ще си свършим работата\", отбеляза Мустафа Карадайъ.", "date": "2018.12.26", "title": "Срокът на годност на всички отцепници от ДПС е до първи избори, обяви Карадайъ в Момчилград"}
{"url": "http://epicenter.bg/article/Andrey-Raychev--Sled-izpalnenata-sas-skandali-2018-g--ni-ochakva-burna-2019-g-/171550/2/0", "text": "След изпълнената със скандали 2018 г. ни очаква бурна 2019 г., в която още през май ще знаем дали правителството има шанс да изкара мандата си, като при всяко положение се намираме в края на една политическа епоха. Това отбеляза в студиото на „Тази сутрин”по БТВ социологът Андрей Райчев.  „Тези евроизбори ще изиграят ролята на предсрочни избори, като ще премерят политическата ситуация”, подчерта той.  Според него скандалите от изминалата година са довели ГЕРБ до непозната до този момент ситуация – партията на Бойко Борисов да „доиграва”, да не е в настъпление, а в отбрана. „Постарому започнаха да сочат другите, това показва много голяма слабост”, посочи Райчев.  ГЕРБ може най-накрая да запишат пълен управленски мандат само при категорична победа на евровота.  Още по-големи са проблемите за „Обединени патриоти”: „Тази коалиция се е разпаднала в дълбочина, преди година и половина се разпаднаха, когато взеха различна позиция по руския въпрос. Те са временно заедно, въпросът е докога”.  „Последен валс” ще са изборите през май и за Слави Трифонов – „или ще се яви, или няма да се явява изобщо”, защото местните избори през есента не са подходящи за дебют на нов политически проект.  Как обаче изглеждат на този фон коментарите на Ахмед Доган, че не трябва да се стига до предсрочни избори и България трябва да върви към програмно правителство с участието на всички парламентарни партии? Според Райчев е възможна подкрепа на ДПС за управлението до края на мандата и използване след това на най-силната карта на политическата сила – гласовете й на президентски избори.  В същото време той вижда в левицата сериозно развитие: „БСП винаги е страдала от липса на ярки играчи – от времето на Лилов и Луканов, а сега има трима плюс една млада надежда”. Социологът уточни, че говори за Румен Радев, Мая Манолова, Корнелия Нинова и Крум Зарков. Според него в момента те просто не работят в синхрон.  „Нацията е обединена около идеята, че живеем страшно несправедливо и гадно”, подчерта Райчев. Според него Румен Радев не може да бъде обединител на народа и на елита: „Че хората ненавиждат елита си, няма съмнение – и то го ненавиждат в една плашеща степен”. Тази линия на поведение на президента според него обаче не е популизъм.", "date": "2018.12.26", "title": "Андрей Райчев: Народът ненавижда елита! След изпълнената със скандали 2018-а ни очаква бурна 2019-а "}
{"url": "http://epicenter.bg/article/Vremeto-se-zatoplya--posreshtame-Nova-godina-bez-snyag/171553/2/0", "text": ". Не се очаква сериозен зимен пристъп. Това сочи краткосрочната прогноза за времето, представена в „Дарик Кафе“.   Днес хубавото време ще се задържи, особено на юг. До края на тази седмица дневните температури бавно   и ще се затопли.   През деня ще бъдат между 7 и 10 градуса в южните райони, а във високите котловини полета между 2 и 5 градуса.   Първите дни на 2019-та година ще бъдат с положителни дневни температури -  .   Моделите показват, че след едва след първата седмица на януари ни очаква промяна във времето, която може да ни донесе дъжд и сняг.", "date": "2018.12.26", "title": "Времето се затопля, посрещаме Нова година без сняг"}
{"url": "http://epicenter.bg/article/Natsionalnata-sledstvena-sluzhba-zatvarya-vremenno-patya-kray-Svoge--preobarna-avtobus/171554/2/0", "text": "Временно утре се ограничава движението по пътя Своге-София, в участъка от км 54+220 до км 54+690 във връзка с искане от Националната следствена служба, съобщиха от Агенция \"Пътна инфраструктура\".   Ограничението е в сила от 11:00 до 13:00 часа.   Камионите и автобусите ще минават по магистрала \"Хемус\", за останалите превозни средства има обходни маршрути.", "date": "2018.12.26", "title": "Националната следствена служба затваря временно пътя край Своге, преобърна автобус"}
{"url": "http://epicenter.bg/article/Stotitsi-se-sabraha-na-Tyurk/171555/2/0", "text": "Стотици сведоха глави по време на митинга в памет на жертвите на „Възродителния процес” край кирковското село Могиляне. Цялото ръководство на ДПС, водено от председателя на Движението Мустафа Карадайъ, поднесоха венци и цветя на Тюркян чешма.   По същото време представители на партия ДОСТ са в Момчилград, където по-късно ДПС ще проведе официалното честване, докато Лютви Местан и антуражът му ще посетят Тюркян чешма. Организацията е направена, за да не се засекат представители на двете партии. Венци бяха поднесени на паметника и от името на председателя на Народното събрание Цвета Караянчева, както и областният управител на Кърджали Никола Чанев.   Движението за права и свободи традиционно отбелязва трагичните събития по време на насилствената смяна на имената през декември 1984 година, като кулминацията е митингът пред Тюркян чешма.  ", "date": "2018.12.26", "title": "Стотици се събраха на Тюркян Чешма на митинга в памет на жертвите на т.н. „Възродителен процес”"}
{"url": "http://epicenter.bg/article/GERB-dari-6000-lv--za-bolno-momche-i-7000-lv--za-Fondatsiya--quot-Iskam-bebe-quot-/171556/2/0", "text": "ПГ на ГЕРБ за поредна година в навечерието на коледните и новогодишните празници дари средства за хора в нужда, съобщават от партията.  Народните представители от ГЕРБ дариха 6000 лв. за 7-годишния Димитър Йончев за изработване на индивидуална ортеза, с помощта на която момчето ще проходи. ПГ на ГЕРБ е дарила също 7000 лв. на Фондация \"Искам бебе\" и на тяхната мисия да помагат на двойки с репродуктивни проблеми. С тези средства Парламентарната група на партията е откупила правата на песента \"Има надежда\" на \"Трио сопрано\" и ги е предоставила безвъзмездно на Фондацията, за да може песента да бъде използвана при различни благотворителни кампании в подкрепа на каузата за повече деца в България. ", "date": "2018.12.26", "title": "ГЕРБ дари 6000 лв. за болно момче и 7000 лв. за Фондация \"Искам бебе\""}
{"url": "http://epicenter.bg/article/Koleda-prati-pet-prepili-detsa-v-Pirogov/171557/2/0", "text": "Пет деца са приети с алкохолна интоксикация по време на празниците. Това каза на брифинг изпълнителният директор на УМБАЛСМ \"Н. И. Пирогов\" проф. д-р Асен Балтов.   \"Искам да поздравя всички екипи, които дадоха част от себе си през тези почивни дни. Беше изключително натоварено в болницата. За периода от 21 до 26 декември са преминали 3150 души, от които 420 са приети за лечение. На 120 от тях са направени операции по спешност. В травматологията са приети най-много пациенти\", обясни той.   Балтов посочи, че по време на празничните дни в болницата са били приети 5 пациенти с инфаркт и 8 с инсулт, като те все още се лекуват. По думите му 26 възрастни и 14 деца са преминали през противошоковите зали.   \"45 пациенти са били приети в токсикологията - от тях 5 деца между 13 и 16 години са били с алкохолна интоксикация. Имаше 20 случаи с тежки алергични реакции, свързани с храна. 119 са спасените животи в рамките на празничните дни\", каза още Балтов.   Източник: Дир.бг  ", "date": "2018.12.26", "title": "Коледа прати пет препили деца в Пирогов"}
{"url": "http://epicenter.bg/article/Shest-tezhki-katastrofi-i-osem-raneni-navrah-Koleda/171560/2/0", "text": "  В столицата са регистрирани 5 леки пътни произшествия, при които няма пострадали. От началото на годината са станали 6612 инциденти на пътя, при които са загинали 602 души, а 8375 са ранени. Данните за 2018 г. са динамични и не се считат за окончателни. При сравнение с реалните данни за загиналите (673) през същия период на 2017 г. се отчитат 71 по-малко загинали участници в движението по пътищата през 2018 г., допълват от МВР.", "date": "2018.12.26", "title": "Шест тежки катастрофи и осем ранени навръх Коледа"}
{"url": "http://epicenter.bg/article/Karadaya-na-Tyurkyan-cheshma--Tezi--koito-rabotyat-protiv-nasheto-edinstvo--ne-sa-oponenti--a-sa-vragove/171562/2/0", "text": "\" .    Цялото ръководство на ДПС, депутати, евродепутати, кметове и много гости от Турция почетоха паметта на жертвите на т.нар.Възродителен процес, най-малката от които е 17-месечната Тюркян, загинала от куршум в ръцете на своята майка.  \"Днес има по-различна картина от миналата година\", започна словото си Карадайъ, впечатлен от огромното мнозинство, изпълнило площада около възпоменателната чешма.     \" „Само да знаете как изглежда тази картина от тук!  Тук виждам цяла България, хора от всички региони на страната. По-различна картина от миналата година, когато имаше едни хора, които не знаеха къде им е мястото.  , и сега виждаме площада\", каза развълнуван Корадайъ. Сред множествато беше и майката на Карадайъ, дошла специално от Борино да усети емоцията на възпоменателното тържество.   Карадайъ посочи, че вече има много хора „намерили си мястото сред нас”, но и много на които трябва да се помогне, за да застанат отново под знамето на мира, толерантността и свободата.  Сега сме по-единни и по-сплотени, подчерта той.   Карадайъ коментира, че кризата в ДПС след отделянето на нейни водещи фигури начело с Лютви Местан и създаването на ДОСТ е приключила.     Едни хора, които миналата година не знаеха къде им е мястото, тази година поне имат ориентация. (   Тези, които работят против нашето единство, не са наши опоненти, а са наши врагове. Самите ние казахме: трудно ще ни бъде, тежко ще ни бъде, но те ще са поредното (отцепване). Ние сме длъжни да бъдем горди и достойни и да преживеем и този (отцепник - б.р.). То   Карадайъ говори с много болка за разединението, което предизвика ДОСТ, но нито веднъж не спомена името нито на Местан, нито на партията му. И продължи: много хора, които не знаеха къде да бъдат, намериха мястото си при нас! И други, които още не си знаят мястото и те ще го намерят при нас - призовалваме ги колкото се може по-скоро да намерят мястото си при нас - мястото под знамето на ДПС, мястото под знамето на мира, на толерантността, на свободата, а ние да им помогнем, ние можем да го направим\".   Представители на всички региони на ДПС приъстваха на митинга. Карадайъ поздрави специално дошлите от Северна България.     Той говори за етапите на Възродителния процес още от 1964 година, за насилието през 70-те години на миналия век в Западните Родопи, за да се стигне до кървавите сблъсъци в Източните Родопи през декември 1984 година. \" , подчерта Карадайъ.   \"И тогава в Северна България си създаде една нелегална организация, чийто ръководител стана д-р Ахмед Доган. Те бяха по затворите, но и от затворате съумяха да организират мирните протести през 1989 година, които предизвикаха края на тоталитарната власт, които докараха демокрацията в нашата родина. Но те направиха нещо повече - тези протести нас ни обединиха и това обединение се нарича ДПС\".     \"И тези, които работят против нашето единство - те могат да бъдат инструменти в нечии ръце - на тях ще им кажем, че в основата на нашето единство са нашите жертви и страдания, в нашата основа са героите на тези страдания, в нашата основа са стотиците политически репресирани хора и тази основа никой неможе да я разбута, каквито и опити да се правят, в чиито и ръце да са тези инструменти\", каза той.   \"Тези, които не могат да се ориентират казват: тези събития не трябва да се политизират, другите пък взели да пишат: там не трябва да има партийни знамена. Но това знаме не е един метър плат, това знаме е изтъкано с душите на нашите жертви, това знаме е изтъкано с тъгата и мъката на нашите герои, на репресиранците, това е нашето знаме, което ще се вее още много години\", подчерта Карадайъ.     Председатят на ДПС отправи и политическо послание. \"Предстоят няколко избора догодина, да не бързаме да проектираме местните избори отсега, много време има до тях. Преди местните избори има избори за членове на ЕП - много важни избори за нас, за ДПС, за България, за европейските граждани. Всички анализатори отчитат, че в ЕС има криза на толерантността. Ако ние в България го живеем всеки ден с участието на националисти, Съветът на Европа ги определя като фашистки партии, а те за благозвучие са си сложили етикет \"патриоти\". Не!   Затова ние знаем, че и в България има криза на толерантността и опити за ксенофобия, омраза, разделение и противопоставяне.     Ние имаме отговорна мисия - вътрешното приключи, затова да си свършим работата на европейските избори. Всеки един от нас в тази ситуация е длъжен да направи личния за избор, България - нашата родина трябва да направи своя избор, ЕС трябва да направи своя избор! Да бъдем активни на изборите, да вземем полагащото ни се достойно място!    Два часа по-късно на митинг в Момчилград Карадайъ заяви: \"Не разчитаме някой друг да свърши нашата работа. Заедно, сплотени ще си я свършим нашата работа - по пътя на толерантността и единството, когато в България има криза на толератността“. Пред множеството в града, събрало се да почете паметта на жертвите от протестите срещу т.нар. Възродителен процес пред 34 години, Карадайъ подчерта: \"Ахмед Доган е гарантът за мира в нашата родина България\".  И в Могиляне, и в Момчилград, лидерът на ДПС призова всеки да направи своя личен избор и да участва на предстоящите избори през 2019 г, защото в „демокрацията изборът се прави чрез избори“. Цялото ръководство на ДПС, водено от председателя на Движението Мустафа Карадайъ, поднесоха венци и цветя на Тюркян чешма.   На възпонателния митинг присъстваха още зам.-председателят на ДПС Ахмед Ахмедов, зам.-председателят на ДПС и кмет на Кърджали Хасан Азис, членът на ЦОБ Ердинч Хайрула и Станислав Анастасов, зам.-председателят на ПГ на ДПС Халил Летифов, народните представители Адлен Шевкед, Ерол Мехмед, Танер Али, Имрен Мехмедова, Елхан Кълков, д-р Джевдет Чакъров, Ихсан Хаккъ, д-р Хасан Адемов, Сергей Кичиков, Джейхан Ибрямов и Бюрхан Абазов, евродепутатът Неджми Али, евродепутатът и председател на Младежко ДПС Илхан Кючюк, областният председател на ДПС Кърджали Изет Шабан, областни председатели на ДПС от цялата страна, общински председатели и общински кметове на ДПС, главния мюфтия на Р България Мустафа Хаджи, районния мюфтия на Кърджали Бейхан Мехмед, бившия главен мюфтия на България Фикри Сали, Фахри Ватансевер-представител на ДПС за Истанбул-Р Турция, Лютфи Йизгюр-представител на ДПС за район Мармара-Р Турция, Гюнер Четин-представител на ДПС за район Тракия-Р Турция, Исмаил Ватансевер-представител на ДПС за Измир-Р Турция, Хюсеин Карамолла-един от основателите на ДПС, народните представители от Републиканската народна партия (CHP)-Турция Кямил Окяй Съндър и Юксел Йозкан, кметът на Черкезкьой Вахап Акай, представители на изселнически организации от Истанбул, Бурса и Измир и членове и симпатизанти на ДПС от цялата страна.", "date": "2018.12.26", "title": "Карадайъ на Тюркян чешма: Болката и страданията ни обединиха,от тях се роди ДПС. Патриотите сме ние!"}
{"url": "http://epicenter.bg/article/Maskirani-s-pistolet-ograbili-benzinostantsiya-v-Kazanlak/171571/3/0", "text": "Маскирани с пистолет ограбили бензиностанция в Казанлък. Грабежът станал на 24 декември в 02:53 часа, а сигнал за него подал продавач-консултант, съобщават от полицията.   На място е установено, че в офис към бензиностанцията влезли двама мъже с прикрити с кърпи лица и пистолети.   Те съборили служителя на земята и отнели оборота.   Извършен е оглед на местопроизшествието и е образувано досъдебно производство.", "date": "2018.12.26", "title": "Маскирани с пистолет ограбили бензиностанция в Казанлък"}
{"url": "http://epicenter.bg/article/Nad-1000-tona-nekachestveni-goriva-sa-iztegleni-ot-pazara-za-godina/171548/4/0", "text": "Повече от 1000 тона некачествени горива са изтеглени от пазара през тази година след проверки на Държавната агенция за метрологичен и технически надзор. Наложените санкции са за над 1 млн. лв., предава БТВ.  4,4% от провереното гориво през годината е имало отклонения в качеството. Взети са повече от 1500 проби в една трета от бензиностанциите в страната. Според техническия надзор случаите на некачествени горива намаляват.  При дизела най-честият проблем е, че горивото пламва при температура под 40 градуса, което създава опасност за автомобилите през лятото.  А при бензина най-честото отклонение е непълното изгаряне, което пък води до смог и по-лоша работа на двигателя.", "date": "2018.12.26", "title": "Над 1000 тона некачествени горива са изтеглени от пазара за година"}
{"url": "http://epicenter.bg/article/Kirkovo/171569/11/0", "text": "       \" Това каза кметът на Кирково Шинаси Сюлейман в своето емоционално слово на възпоменателния миниг пред паметника \"Тюркян чешма\" в с.Могиляне по повод 34 години от трагичните събития на т.нар. Възродителен процес, жертва на която пада и 17-месечната Тюркян.      В последната седмица на всяка година, в навечерието на настъпващите новогодишни празници ние се събираме на това лобно място, за да почетем паметта на жертвите от събитията, станали тук, в края на 1984г. Събитията, които тогава управляващите нарекоха процес на възраждане, избистряне и  издигане на българското самосъзнание или тъй наречения „възродителен процес“. За нас той беше и ще остане един насилствен акт за етническа и културна асимилация с много висока цена, защото прокуди стотици хиляди свои граждани от родината си, защото погуби стотици човешки животи, защото нанесе невъзвратими душевни щети и остави дълбоки рани и незаличими следи у стотици хиляди хора от няколко поколения.                                                           За нас, жителите на община Кирково, за нашите приятели и близки, които бяха принудени да напуснат домовете си, да оставят покъщнината си, да се разделят с близките си, тези събития оставиха една дълбока и незаличима рана, защото са белязани освен със всичко това, но и с отнети човешки животи, с жертви.   Само на няколкостотин метра от нас се намира гроба на първата жертва на този „възродителен процес“, 17 месечната Тюркян, разстреляна в скута на майка си, в резултат на безпорядъчната стрелба, открита срещу мирната протестна демонстрация, състояла се тук на 26.12.1984 г. Това невръстно дете, на което му бе отнето правото да живее, да има детство, да сбъдва мечти се превърна в символ – ангел, за който днес нашите деца редят стихове и пеят песни. Тук намериха смъртта си и 45 годишната Айше Хасан от с. Каялоба, махала Хюмметлер и 43 годишния Якуб от с. Китна. А ние се намираме на лобното място, където се издига възпоменателния паметник-чешма, който е символ на тяхната саможертва и на нашата признателност.      Скъпи приятели, съграждани, уважаеми гости, Днес се навършват 34 години от тяхната смърт, от събитията, които са станали тук в мразовитата зима на 1984 г., когато милиционери и войници на комунистическия режим откриват огън срещу местното население, защитаващо своите имена, националната си принадлежност, личните си човешки права, като правото на самоопределяне и свободата на вероизповеданието.   Днес и всяка година на днешна дата ние сме тук, за да си спомним и да не забравяме, да сведем глави и да се преклоним пред паметта на тези наши скъпи жертви, да си подадем и стиснем ръце за съпричастност и споделяне на болката с всички, които са били потърпевши и свидетели, с всички, които и днес все още сме засегнати, за да намалее болката и да нарасне силата ни…….     От сърце благодаря на всички хора от община Кирково, от областта, от цялата страна и Република Турция, на нашите гости от централното ръководство на ДПС, на всички репресирани, че са рамо до рамо до нас, съпричастни с нашата болка и тъга, дошли да почетат паметта на свидните ни жертви.  Благодаря за моралната подкрепа, която ни оказвате, което е много важно и показателно за нас, за всички!      Приятели, Тъжни сме днес, няма как да го скрием, от това, което се е случило тук преди 34 г., но това, което е по-тъжно е, че на такива святи места като нашето, някои хора, които години наред са стояли редом с всички нас – тук, горе на тази трибуна и долу сред вас се опитват в последните няколко години да говорят с езика на омразата, да ни разделят във време и пространство, опитвайки се да заличат събитията и фактите. Не може паметта на човек да е толкова къса.    Колко време човек може да живее, лутайки се между непрекъснати съмнения и колебания? Недълго, защото това е болестно и пагубно състояние. Аз съм убеден, че всеки има своята истина и слагайки ръка на сърцето си и не забравяйки всичко това, което се е случило тук, причините, които са довели до тези трагични събития и поставяйки себе си и своите близки като част от всичко това, ще повярва в своята, нашата истина.   А тези, които се опитват да заличават събития и истини, ние тях не ги съдим, всеки е съдник на собствената си душа, действия и поведение.   Да, ние сме част от тези събития, защото: първо имаме честта да живеем като свободни и пълноправни граждани в родината си, за съжаление, благодарение на смъртта на невръстната Тюркян, на Айше Хасан, на Муса Якуб, на всички останали репресирани и потърпевши от асимилационната политика, водена през 80-те години на миналия век и второ, защото съпротивата срещу посегателствата на комунистическия режим, Тюркян и стотиците други жертви ни обединиха и доведоха до раждането на нашата демократична партия – ДПС.   Ето затова, ние ще продължим да се събираме точно тук, на този площад, където днес е издигнат възпоменателния паметник-чешма, ще продължим да свеждаме глави и поднасяме венци и да отдаваме заслужена почит. И затова тук, редом до националния ни трибагреник винаги ще се развява знамето на ДПС. Ние няма да се отместим нито крачка от това място, нито ще свалим нашите знамена, колкото и да ни обвиняват в присвояване на трагични събития или тяхното политизиране.   Това не е присвояване, уважаеми съграждани. ДПС не е присвоило нищо,  ДПС се роди от болката, страданията, униженията на нашите братя и сестри, близки и приятели, ДПС се роди от смъртта на Тюркян, на Айше Хасан, на Якуб Муса от нашата община и всички останали стотици жертви.   Това се нарича състрадание, съпричастност и по-скоро изживяване отново и отново на всички спомени, когато някой дръзне да ни нарани нас, възрастните ни майки и бащи, децата ни, да накърни нашето достойнство и чест, да погази човешките ни права, така както се опитват да правят някои хора и политици-националисти и днес.     Поклон пред паметта на жертвите!", "date": "2018.12.26", "title": "Кметът на Кирково: Кой може да ми отговори на въпроса, как се присвоява болка, страдание?"}
{"url": "http://epicenter.bg/article/Mlad-talant-e-zaplashen-ot-obezdvizhvane--Za-operatsiyata-sa-nuzhni-42-000-evro--Da-pomognem-/171568/6/0", "text": "Иво Христов е на 17 години, има четири мозъчни операции и шест издадени романи, сборници с разкази и стихосбирка. Интелигентното и вглъбено момче казва: „Пиша за смъртта, защото я познавам”.  И се усмихва!   Заради таланта и куража си Иво получи приза “Респект”, а неотдавна и детската Вазовска награда. Тялото на даровитото и мъдро момче продължава да произвежда доброкачествени, но застрашаващи живота му тумори.  Иво, неуморната му сестра Франческа, баща му Иво и майка им Милена откриват надеждата в Хановер. Там неколкократно оперират младия писател, наречен от почитателите си „Българския Стивън Кинг”.   Интервенциите са успешни, но при една от тях момчето губи слуха на едното си ухо. За да не остане напълно глух,  се налага да търсят алтернативно лечение. И го намират чрез вливането на препарата Авастин 400, който за кратко спира растежа на зловещия рак.   Милена, майката на талантливия писател, не спира да изработва красиви сувенири, които продава чрез страницата във Фейсбук „Живот за Иво”, но постъпленията за крайно недостатъчни, въпреки подкрепата на известни личности като актьорите Ивайло Захариев, Ники Станоев, Момчил Степанов,  водещата Наталия Симеонова, певицата Теди Кацарова… Обаче туморът на гръбначния стълб е започнал да расте и заплашва двигателните умения на Ивчо. Краката му вече изтръпват. Ето какво написаха почитателите на младия талант на страницата му във Фейсбук „Живот за Иво“ след представянето на последната му книга преди  няколко дни: „Скъпи Вълшебници, както вече споделихме с вас, нашият герой Иво Христов се нуждае от поредната операция, която трябва да бъде направена възможно най-скоро. Последният контролен преглед на 17-годишното борбено момче показа, че спешно трябва да бъде извършена нова интервенция на гръбначния стълб, с цел премахване на тумор, който притиска. Нужната сума от 42 000 евро е огромна и непосилна за семейството на Иво, което отново разчита на помощта на добрите хора, за да може детето им да живее, да ходи и да бъде добре. Операцията ще бъде извършена в Хановер, Германия, където Иво се лекува от години. Младият боец мечтае само да оздравее, за да продължи да пише своите книги и да печати белите страници хартия с надеждата, която вие му подарявате всеки път в трудните моменти. От 5 години Иво Христов се бори със заболяването \"Невроброматоза-тип 2\" и организмът му е склонен да образува доброкачествени тумори в Централната нервна система. Коледните и новогодишните празници са най-вълшебното време от годината, в което вярата ни в чудесата е още по-силна. Затова молим всеки един от вас, който ще прочете тази публикация да сподели написаното в профила си, за да може то да достигне до повече хора и средствата да бъдат събрани за максимално кратко време. Споделяме банковата сметка на Иво, както и Pay Pal акаунта му, където можете да го подкрепите финансово.  Нека помогнем на Иво да продължи да ни радва с разказите си, да мечтае и да се усмихва! Фейсбук страница:   Фейсбук група: Да подадем ръка на Иво Начини за дарение: Дарителска банкова сметка: POSTBANK  BG47BPBI79404078032501 - Иво Ивов Христов Pay Pal: ivohristov0102@gmail.com - Иво Христов Благодарим ви, Вълшебници!  ", "date": "2018.12.26", "title": "Млад талант е заплашен от обездвижване. За операцията са нужни 42 000 евро. Да помогнем!"}
{"url": "http://epicenter.bg/article/Elizabet-II--Choveshkite-sashtestva-imat-ogromna-sklonnost-kam-dobroto--no-i-sposobnost-da-varshat-zlo-/171546/7/0", "text": " отправи в традиционното си послание по случай Рождество Христово пожелания за мир, но вплете и  и изрази надежда, че за 92 години живот е постигнала известна мъдрост, предаде Асошиейтед прес, цитирана от Дарик. \"Някои култури смятат, че дългият живот носи мъдрост\", заяви Елизабет Втора в предварително записаното си обръщение. \"Бих искала да вярвам в това.   като например този, че човешките същества имат огромна склонност към доброто,но въпреки това и способност да вършат зло\", каза кралицата. \r\n \r\n \r\n \r\n Преминавайки към по-леки теми, кралицата обясни, че изминалата година е била  имало е две сватби, родили са се две бебета, а още едно е напът. А това значи, че  , каза Елизабет Втора. Тази година се ожени внукът на кралицата Хари, синът на принц Чарлз и принцеса Даяна, и съпругата му Меган Маркъл е бременна. Омъжи се и внучката й Юджийн, дъщеря на принц Андрю и Сара. Роди се правнукът й Луи, третото дете на принц Уилям и Кейт, и правнучката й Лена Елизабет, дъщеря на Зара Тиндъл, единственото дете на принцеса Ана.", "date": "2018.12.26", "title": "Елизабет II: Човешките същества имат огромна склонност към доброто, но и способност да вършат зло!"}
{"url": "http://epicenter.bg/article/Chetirima-dushi-sa-raneni-pri-zemetresenie-v-Sitsiliya--ima-i-materialni-shteti-/171549/7/0", "text": "При земетресението на италианския остров Сицилия са ранени четирима души, а къщи в провинция Катания са частично разрушени, предаде ТАСС, цитирайки телевизия Ти-джи-ком 24.  Никой от ранените не е с опасност за живота. Участък от автомагистрала А18, свързваща градовете Катания и Месина, е затворен заради повреждане на пътната настилка.  По-рано бе съобщено, че земетресение с магнитуд 4,9 е регистрирано през изминалата нощ на остров Сицилия. Епицентърът е бил на 170 км източно от град Палермо на дълбочина 2 км.   Източник: Новини.бг", "date": "2018.12.26", "title": "Четирима души са ранени при земетресение в Сицилия, има и материални щети "}
{"url": "http://epicenter.bg/article/2019-ta-veshtae-vazhodi-i-padeniya--koleloto-na-sadbata-shte-se-zavarti-za-nyakolko-zodii/171559/10/101", "text": "През 2019 година може да очакваме много възходи и падения, но и бързо възвръщане. Колелото на съдбата ще се завърти за всеки човек, независимо от зодията.   Вихърът на съдбата през 2019 година ще бъде свързан с кариерата и паричната сфера. В тези области промените ще са най-вероятни. За да разберете обаче какво очаква всяка едно от зодиите, вижте какво казват магическите карти по-надолу.   През 2019 г. ще трябва да работите усилено. Годината е добра за смяна на работата. Парите ще идват и ще си отиват, на пък ще харчите разумно и ще се сдобиете с неща, които ще ви служат и за напред. Когато вземате важни решения, се вслушвайте само в интуицията си.   Настояще Двойка чаши показва, че проблемите и конфликтите в службата ви, ще бъдат решени успешно. Ще спечелите влиятелен човек на ваша страна, това ще е началото на печелившо партньорство. Новият ви статут ще доведе до стабилизиране на финансовото ви положение. Непостоянната любовна афера, може да се превърне в дълга и щастлива връзка.   Първа половина на годината Колесницата показва, че искате да се откъснете от всичко старо и да намерите нов път и нови цели през новата година. За да го направите обаче, ще е необходимо да смените сферата си на работа. В личните отношения ще отбележите ясен прогрес, объркването вече е свършило за вас, знаете точно какво искате.   Втора половина на годината Шестица пентакли показва, че всичко, което получавате, ще е награда за усилията ви. Покажете щедрост и отзивчивост на вашите близки. Взаимоотношенията с партньора ще се развиват гладко, но семейната карта предупреждава, че трябва да дадете повече от себе си.   През първата половина на годината си заслужава да се опитате да промените това, което не ви харесва. Кризисните ситуации в края на 2018 г. ще ви принудят да работите повече, но за сметка на това ще се научите да роботите изключително бързо. В началото на новата година ще отделяте много време за работата и карира, но това ще ви донесе удоволствие и удовлетворение. Не обръщайте внимание на завистниците, вслушвайте се само в собствената си интуиция.   Настояще Седмица мечове е карта на надежда и увереност. Изглежда най-лошото е свършило. Вашите мечти се основават на натрупания опит. Пазете се от недомислени авантюри и не споделяйте плановете си с околните, защото не всеки ви мисли доброто, но все пак не пренебрегвайте съветите на най-близките си хора.   Първа половина на годината Ще постигнете големите си цели, ще завършите най-неотложните си задачи. Картата Светът ви съветва да напуснете настоящата си работа и де се опитате да правите нещо друго. Преди да срещнете нови и полезни за вас хора, може да попътувате в друга държава или на екскурзия в страната. Любовните взаимоотношения ще са хармонични. В крайна сметка ще успеете да са справите с всичко.   Втора половина на годината Рицар чаши олицетворява нови планове и желания, но още са само в главата ви. През ноември ще бъдете въвлечени в конфликт, от който истинските ви приятели ще помогнат да се измъкнете сухи без загуби. По-възрастен от вас човек със значителен социален статус ще ви дава добри съвети. В тези шест месеца може да срещнете любовта или да се обвържете с брак.   Близнаците, които искат да подобрят уменията си и полагат усилия за това, ще берат плодовете на труда си. Картите Таро ви съветват да не инвестирате в закупуване на ново жилище през 2019 г. Не вземайте пари на заем, особено от непознати хора. Благодарение на собствената си инициатива ще изберете партньора си без да чакате подаръци от съдбата.   Настояще Картата Асо чаши показва, че няма да се отегчавате, защото през цялото време ще изпитвате силни емоции и разнообразни впечатления. Голяма част от тях ще бъдат много положителни и ще ви донесат неизмерна радост.   Първа половина на годината Картата на смъртта показва големи промени в живота ви. Тя пророкува скъсване с миналото, отхвърляне на всичко старо и ново начало. Най-вероятно ще смените работата или ще се преместите на нов адрес. Нека страшното изображение не ви плаши, миналото трябва да бъде освободено, за да дойдат по-добрите времена.   Втора половина на годината Осмица пентакли показва, че знаете какви са целите ви и накъде отивате, имате необходимия опит и умения. В кариерата може да направите добър пробив. Ще имате много работа, но това не ви плаши. В крайна сметка ще получите щедро възнаграждение, благодарение на което ще имате възможност да се сдобиете с голяма придобивка.   Онези от вас, които са женени, ще се радват на безоблачно спокойствие. Желателно е да не стоите на едно място, а да поемете инициативата в любовните дела. През пролетта имате шанс за значимо запознанство. По отношение на парите бъдете внимателни, безразсъдните разходи обещават разочарования. В края на зимата ще получите интересна оферта за работа.   Настояще Императорската карта показва, че сте поели отговорност за някого или нещо, това обаче не ви тежи, защото чувствате, че имате силата да се справите с проблема. Във финансовата сфера сте в безопасност. Имате реалната възможност да получите това, за което сте мечтали. В края на годината ще бъдете покровителствани от по-възрастен и много влиятелен приятел, той ще ви помогне в намирането на нова работа.   Първа половина на годината Петица чаши показва, че нерешителността ви пречи да достигнете целите си, въпреки имате значителен напредък, от който трябва да се възползвате. Не се фокусирайте върху отказите, а променете плановете и ситуацията, в която се намирате и помете с нови сили. Може да получите малко наследство, а през пролетта да сключите брак.   Втора половина на годината Шестица жезли показват успеха от свършената работа. Време е да приложите идеите и плановете си на практика. Постигнатото на работното място ще доведе до благоприятни промени в живота ви. Ще получите добра новина и покана за приятно събитие.В личния ви живот ви очакват любов и хармония.   Новата година ще ви срещне със сложни задачи и рутинни дела. Невъзможността да постигнете целите си ще идва от липсата на нови идеи. Не се занимавайте с емоциите си. Конфликтите ще навредят на репутацията ви. Самотните ще искат да имат семейство, но не бързайте да сключите брак, подберете партньора си по-добре. Обръщайте повече внимание на чувствата и желанията на хората около вас.   Настояще Картата на слънцето показва, че трудът ви ще донесе желани подаръци, които може би не сте очаквали. Насладете им се напълно. Работите упорите, но трябва и да почивате. Ще имате подкрепата на партньора, стига да вземете отпуска и да имате нагласата да се насладите на приятни мигове. В паричната сфера ще постигнете стабилизиране.   Първа половина на годината Деветка жезли предупреждават за приближаването на проблемите. Най-вероятно е това да се отнася до реализацията на служебните ви задачи и организацията на работата ви. Имате сили да се справите с трудностите и да предотвратите настъпващата криза. В семейните отношения ще изживеете период на стрес.   Втора половина на годината Познат от обкръжението ви носи някаква скрита за вас заплаха, предупреждава Кралица мечове. Погледнете по-отблизо хората около вас. Една високопоставена жена може да ви помогне да преодолеете препятствията си. Финансовата криза ще бъде преодоляна благодарение на вашата работливост.   Не грабвайте под мишниците всичките си приоритети. Периодът януари-март е подходящ за намиране на партньор в живота. Търсете нова работа през пролетта и ли есента на 2019 година. Семейството ще добавя повече топлина към ежедневието ви. През лятото ще се сблъскате с финансови проблеми, но не се съсредоточавайте върху финансовите блага, а обърнете внимание на отношенията с роднините, те са ви по-важни.   Настояще Справедливостта предупреждава за правни въпроси, които ще излязат на дневен ред. Спазвайте закона и бъдете честни с хората около вас, така успехът ще бъде в ръцете ви. Всяка измама може да доведе до поражение. В професионален план трябва да вземете важно решение, намерете общ език с колегите и не решете въпроса експресно, за да не ви тежи.   Първа половина на годината Ще се радвате на нови проекти и дори на нова работа. Паж жезли показва, че ще получите морална или друга помощ от ваш млад роднина. Това ще ви помогне да избегнете проблемите и да се отдадете на положителни емоции. Интуицията ще ви подскаже как да избегнете финансови затруднения. Неочаквано пътуване ще ви донесе радост.   Втора  половина на годината Картата Страшния съд ви казва: сега или никога. Отлагате от дълго време решение по важен въпрос, отделете време и не пропускайте шанса да го решите по-най-добрия начин. Очаква ви нов етап в кариерата ви, възможно е да се преместите в нов дом, закупуването на нов автомобил също не е изключено. Възможни са и брак и раждане на дете.   През пролетта на работното място са възможни конфликтни ситуации, не по ваша вина, а по вина на колегите ви. Бъдете търпеливи и не се забърквайте в свади и кавги. Нервната ни система ще бъде изключително чувствителна през 2019 година. Ще завършите повече от проектите си, планирани за идната година. Картите Таро ви препоръчват да прекарате месец декември в семейна обстановка и да отделите повече време за близките си.   Настояще Картата Паж мечове ви предупреждава за злоба и завист от страна на човек в заобикалящата ви среда. Пазете се тази скрита заплаха може да ви причини вреди, защото под маската на добронамереността този човек сее клюки и слухове зад гърба ви.  Пазете се от простуди в края на годината, обърнете повече внимание на здравето си. Приятелите ви ще помогнат за решаването на болезнен въпрос. Няма да останете незабелязани от началниците си и ще получите увеличение на заплатата.   Първа половина на годината Асо пентакли показва началото на изключително благоприятен и плодотворен период. Бизнес успехът ви е гарантиран. Финансовата печалба ще дойде неочаквано. Едно е сигурно – късметът ще е на ваша страна. Материалното благополучие гарантира емоционална стабилност и мир в семейството. Ще имате и подкрепата на приятелите си.   Втора половина на годината Десетка чаши показва, че е време да се съсредоточите, да обобщите постигнатото до сега и да жънете плодовете на вашите усилия, направени по-рано. Равносметката ще ви донесе удовлетворение и в душата ви ще цари мир и хармония. Сега вече може да се позволите да прекарвате времето си безгрижно и да излизате повече с приятели.   Мнозина ще усетят вълна от енергия и силно желание да постигнат целите си. Картите Таро обещават успешни сделки, срещи с подходящите хора и важни срещи. Скорпионите обаче трябва да положат усилия, за да реализират възможностите. Ако все още не сте намерили любовта, не се притеснявайте, липсата на партньор ще ви позволи да се реализирате в професионалната сфера и да укрепите финансите си.   Настояще Седмица пентакли ви препоръчва да мислите три пъти преди да вземете важно решение. Не обичате да роботите, но осъзнавате, че това е важно за финансовото ви състояние. Ако в професионалната сфера не трябва да очаквате бързи резултати, то в любовта нещата ще се развиват доста динамично и постепенно ще подобрите връзката си с партньора.   Първа половина на годината Трудностите в живота отразяват вътрешните ви страхове и бариери, които сами сте поставили през себе си. Осмица мечове предупреждава да не потискате идеите си. Ако работата ви не позволява да разгърнете пълния си потенциал, то тогава сменете я. Самотни сте, защото не сте готови да отворите живота си за друг човек, страхувате се от неодобрението на партньора.   Втора половина на годината Ще бъдете изправени пред сериозни проблеми, но нещата ще дойдат на мястото си от само себе си. Картата на Магьосника показва, че може да постигнете финансов успех, вслушвайки се в интуицията си. Дори отлаганите проблеми ще се разрешат. През този период може да намерите партньор точно по ваша мярка и изисквания.   Пригответе се за неочаквани перспективи. Бързите и внимателни действия ще дадат тласък на кариерата ви. Очертавате нови задачи и се справяте добре с тях. През декември ще успеете най-накрая да се занимавате с проблеми, които ви тревожат цялата година. Помислете внимателно за финансовите стъпки, но не залитайте по екстремни идеи, които обещават бързи печалби.   Настояще Колелото на съдбата е предвестник на големи промени. Картата прогнозира, че съдбата неочаквано ще ви се усмихне. Картата обещава във финансовата сфера – пари, в бизнеса –успех, нова изкачена стъпка по стълбицата на професионалното ви поприще. Ако сте сами, сега е перфектното време да откриете партньор. Очакват се положителни промени и решаване на проблеми, които в миналото не сте успявали да решите по един или друг начин. Не си играйте с чувствата на хората.   Първа половина на годината Картата Рицар Мечове вещае период на напрежение. По време на работа сте прекалено придирчиви към колегите си, а вие самите не търпите никаква критика. Плановете ви могат да бъдат нарушени, а приятелите да ви предадат. В семейните отношения ще настъпи период на охлаждане и отчуждение, защото не разбирате гнева на любимите си хора. Пазете се от заболявания на горните дихателни пътища.   Втора половина на годината Работата ще е удоволствие. Нещата ще вървят по-добре от всякога. Екипът, с който работите ще е надежден и резултатите няма да закъснеят. Деветка чаши ви предсказва добро настроение и възторг. Трудностите и конфликтите ще останат в миналото. Картата предвижда щастие в личния живот, но и предупреждава да не изпадате в крайности.   В професионалните и паричните въпроси няма да има риск за вас, но ви чакат някои драматични промени. Някои ще се преместят в ново жилище, а други в съседен град или чужда държава. Козирозите ще срещнат нови приятели, благодарение на които ще открият и по-високоплатена работа. В любовните въпроси също ви очаква подем. Правете по-често подаръци на любимите си хора.   Настояще Картата на жреца свидетелства за вашето безусловно доверие в авторитетна личност. Може да става въпрос и за старши човек от семейството ви. Неговият съвет ще ви помогне да преодолеете препятствията пред най-значимите ви цели. В сферата на личните отношения картата символизира доверието, силата на съюза, а за необвързаните предсказва, че скоро ще намерят любовта.   Първа половина на годината Картата седмица чаши издава, че имате голяма идея, но не сте наясно как тя може да бъде приложена на практика. Важно е да направите правилния избор, преди да стартирате каквито и да е било действия по реализирането й. Прегледайте пак плановете, разгледайте възможностите. Картата показва още, че сте се насочили към партньор, който е недостоен за вас или пък имате прекомерни изисквания.   Втора половина на годината Тройка жезли недвусмислен показва, че всичко, което се случва край вас, е в хармония със съдбата и трябва само да се по-търпеливи, за да се сбъднат мечтите ви. Отношенията в любовта ще бъдат стабилни, може съвсем спокойно да планирате съвместното си бъдеще.   Шансът за намиране на работа е най-висок през първата половина на годината. В любовната сфера могат да възникнат проблеми. През лятото ще се сблъскате с недостиг на финансови средства, но не се притеснявайте дългогодишни приятели ще ви помогнат с пари. Втората половина на годината е по-малко благодатна за кариерата ви, но пък финансово по-успешна.  През лятото внимавайте с документите.   Настояще Картата на Луната показва, че сте несигурни за бъдещето си, страхувате се да не загубите работата си и постоянно мислите как няма да намерите нова. Успокойте се, няма причини за страх. Опитвате се да избегнете някаква ситуация, но понякога е най-добре да се изправите очи в очи с врага. Възможни са финансови проблеми, но с помощта на близките ви те ще бъдат решени.   Първа половина на годината Отворени сте да приемете нови предизвикателства, но кралица жезли ви предупреждава, да не реагирате бурно критиките и обидите от страна на началници и колеги. Ако приемете нещата спокойно, ще може да се движите нагоре по професионалната стълбица. Не позволявайте други да вземат решения вместо вас.   Втора половина на годината Може да достигнете нови висини. Шестица мечове ви съветва да слушате вътрешната си интуиция и да не се страхувате от промените. На професионалното поприще е възможно да смените работата или пък да се нагърбите с нови задачи на старата. Може би ви предстои раздяла с партньора, която ще е особено болезнена.   Необходимо е да подредете приоритетите си през новата година, от това ще зависят кариерата и финансовото ви положение. Ще срещнете сериозни препятствия по пътя към целта, но имате достатъчно сили и способности да ги преодолеете. Картите Таро предвиждат, че в любовта ви очаква съдбоносна среща. Бъдете положително настроени. Пазете се от настинки и се грижете за ставите си. Настояще Работата ще заема цялото ви време. Необходимо е да направите компромис и да успокоите топката. Това ви съветва картата Умереност. Възможни са обостряния на стари хронични заболявания, не забравяйте да посетите личния си лекар. Старите любовни рани ще бъдат излекувани само и единствено от времето.   Първа половина на годината Картата на Глупака винаги предупреждава , че нещо старо се разпада в живота ви, а това носи объркване. На работното място задайте нови задачи, но все пак се постарайте да ги изпълните. Имате ясно представа точно как ще изкарате пари. На хоризонта ще се появи възможност за нова любовна връзка, но не е изключено да подновите и стара.   Втора половина на годината Шестица жезли ви гарантират стабилност в работата и здравето. Опитайте се да избегнете агресията и крайните емоции, защото кармичната природа на тази карта връща всичко, което се дали на другите към вас. В периода очаквайте финансови успехи, ако ясно се поставили целите си и ги следвате неотлъчно.   Източник: Канал 3    ", "date": "2018.12.26", "title": "2019-та вещае възходи и падения, колелото на съдбата ще се завърти за няколко зодии"}
{"url": "http://epicenter.bg/article/Kevin-Speysi-s-parvo-publichno-obrashtenie-sled-obvineniyata-v-seksualen-tormoz/171572/10/0", "text": "Американският актьор Кевин Спейси се обърна към обществеността за пръв път след обвиненията в сексуален тормоз. Във видеото, озаглавено „Нека бъда Франк“, публикувано в Youtube, той се появява в образа на своя герой Франк Ъндърууд от телевизионния сериал „Къща от карти“.   Актьорът изрази увереност, че зрителите искат неговото завръщане, въпреки факта, че \"някои вярват на всичко\" и подкрепят обвиненията срещу него. Гръмкият скандал около Спейси избухна след като колегата му Антъни Рап разказа, че пияният актьор се е опитал да го съблазни, когато е бил на 14 години. Спейси от своя страна заяви, че не си спомня за такъв инцидент, но все пак поднесе своите извинения. Впоследствие мексиканският актьор Роберто Кавазос също съобщи, че е бил жертва на сексуален тормоз от страна на Спейси и че познава много други хора, които са били в подобна ситуация. В момента броят на хората, съобщили за тормоз от страна на Спейси, е достигнал няколко десетки души.   Делата срещу актьора са в процес на разглеждане от правоприлагащите органи на САЩ и Великобритания, по-специално – едно, ръководено от окръжния прокурор на Лос Анджелис и още три – от Скотланд Ярд. На фона на скандала Нетфликс официално потвърди смъртта на героя на Спейси, президента на САЩ Франк Ъндърууд в последния сезон на сериала „Къща от карти“.   \"Къща от карти\" е римейк на едноименния британски телевизионен сериал. Главният герой е измислен американски политик - Франк Ъндърууд. Според сюжета, за рекордно кратко време той стига от конгресмен до американски президент, използвайки интриги и убийства.   Източник: Нова.тв", "date": "2018.12.26", "title": "Кевин Спейси с първо публично обръщение след обвиненията в сексуален тормоз"}
{"url": "http://epicenter.bg/article/Patitsa-s-krushi-i-vinen-sok-/171009/9/25", "text": "Необходими продукти:  • 220 г патешко филе  • 1 бр. круша  • 25 г масло  • 15 мл коняк или бренди  • 50 мл червено вино   2-3 листа мента  • 2 г канела  • 1 ч.л. захар    Начин на приготвяне:  Филето се изпича до златисто. Крушата се нарязва на резени и се запържва в маслото.    За приготвянето на соса се слагат обелките и семките на крушата, виното, захарта и канелата в тенджерка на котлона. След като заври се изчаква да стане като сироп и се прецежда.    Патешкото филе се нарязва на филийки и се слага с крушата в тиган, залива се с прецедения сос и се фламбира с коняка.  ", "date": "2018.12.26", "title": "Патица с круши и винен сок  "}
{"url": "http://epicenter.bg/article/Kakvo-da-sgotvim-na-Stefanovden---traditsionni-retsepti/171010/9/25", "text": "Стефановден е денят на свети Стефан. Чества се на третия ден след Рождество – 27 декември. Почитта към този светец е голяма. От времето на Апостол Павел насам всички наричат Св. Стефан пръв мъченик (първомъченик), защото е първият мъченик за християнската вяра.   На обредната трапеза задължително присъстват свинско с кисело зеле и баница с месо.     Необходими продукти Начин на приготвяне: Зелето се измива и нарязва, слага се в гювеч и се обърква с олиото. Поръсва се със подправките. Всичко се обърква наново. Добавя се вода. Пече се на 250С, докато заври. После намалете печката на 150С.   Необходими продукти Начин на приготвяне: Каймата се запържва. Слагат се нарязаните праз, гъби и маслини. Прибавят се подправките. С готовата плънка се навиват корите.    Пече се на 200 С до зачервяване.", "date": "2018.12.26", "title": "Какво да сготвим на Стефановден – традиционни рецепти"}
{"url": "http://epicenter.bg/article/-quot-Zhaltite-zhiletki-quot--napadnaha-BG-shofyor/171552/7/0", "text": "Шофьор на камион с българска националност се паникьосал при вида на пътна блокада близо до Руан и се опитал да я пробие.  Първоначално шофьорът спрял на блокадата край град Сент Етиен дю Рувре, но забелязал, че един от протестиращите се опитва да изтегли кабел от ремаркето на камиона. Шофьорът се изплашил и потеглил, принуждавайки демонстрантите да се отстранят от пътя. Те обаче започнали да го замерят с камъни и топки за петанк и едното стъкло на камиона се счупило, съобщава сайтът \"Енфо Норманди\", цитиран от Нова Телевизия.  При преминаването през блокадата, камионът закачил обаче подпалена от демонстрантите палета, която пък подпалила негова гума. Камионът бил преследван за известно време от две коли на демонстрантите, но когато бил засечен от полицейски патрул, демонстрантите избягали.  Шофьорът е подал оплакване и е започнало разследване за повреждане на имущество и предумишлено насилие.  Междувременно двама мъже, на възраст 21 и 27 години, бяха осъдени на една година затвор за нападение над полицаи по време на протест на \"жълтите жилетки\" във френския град Нанси, съобщава електронното издание \"Експрес\". Двамата са били арестувани в събота в момент, в който са замеряли полицаи с различни предмети.", "date": "2018.12.26", "title": "\"Жълтите жилетки\" нападнаха БГ шофьор"}
{"url": "http://epicenter.bg/article/Sblasatsi-mezhdu-demonstranti-i-politsiya-raztarsiha-Tunis/171558/7/0", "text": "Сблъсъци между демонстранти и полиция избухнаха в тунизийския град Касерин. Повод за насилието стана погребението на журналист, който се самозапали в понеделник. 32-годишният мъж стигна до отчаяната стъпка в знак на протест срещу безработицата и влошаването на икономическата ситуация в Касерин, една от най-бедните провинции в страната. През декември 2010 г. търговец на зеленчуци се самозапали, което доведе до масови протести и постави началото на Арабската пролет.   Източники: Нова.тв", "date": "2018.12.26", "title": "Сблъсъци между демонстранти и полиция разтърсиха Тунис"}
{"url": "http://epicenter.bg/article/Izrael-nanese-raketni-udari-v-Siriya/171561/7/0", "text": "  Средствата на противовъздушната отбрана на Сирия са свалили осем израелски ракети по време на няколко последователни атаки през изминалата нощ срещу предградия на сирийската столица. Според сирийските власти по време на ударите, нанесени от въздушното пространство на съседен Ливан, били използвани и дронове. Ударите са нанесени от израелските ВВС по военни обекти и складове на шиитската милиция Хизбула и иранския Корпус на гвардейците на ислямската революция, които воюват на страната на сирийската армия. Поне три обекта са били унищожени в предградията на Дамаск Ал Кисуа и Дим.   Според израелски медии ударът по цели западно от Дамаск е бил нанесен няколко часа, след като на международното летище на Дамаск е кацнал самолет Боинг -747 на иранската гражданска авиокомпания „Фарс Еър Кешм”, за който се предполага, че вероятно е доставил в Сирия военно оборудване или въоръжения. Има предположения също, че мишена на атаката може да е била делегация на Хизбула, пристигнала от Бейрут по-рано, за да се качи на иранския самолет и да замине за Техеран за погребението на иранския високопоставен чиновник Хашеми Шахруди.   Източник: Канал 3  ", "date": "2018.12.26", "title": "Израел нанесе ракетни удари в Сирия"}
{"url": "http://epicenter.bg/article/Bridzhit-Bardo-poiska-ot-Makron-koledno--chudo--za-zhivotnite/171566/7/0", "text": "Френската екранна легенда и видна защитничка на животните Брижит Бардо призова президента Еманюел Макрон да осигури \"коледно чудо\" и за животните в родината им, съобщават Франс прес и ТАСС, цитирани от Новини.бг Актрисата публикува открито писмо, в което настоява да бъде въведено видеонаблюдение в кланиците, да бъде ограничен ловът, който превръща Франция \"в център за развлечение за убиване на дивеч\".  \"Защита на животните в страната ни е тотално занемарена, налице е пълен непукизъм от страна на правителството\", констатира 84-годишната Бардо. Актрисата вярвала в чудесата по Коледа. Тя желае те да се случат и на животните, чието положение може да се подобри с малко повече съчувствие и грижи. \"Тихото страдание на тези същества е истински срам за Франция\", убедена е активистката.  Тя настоява за задължителното инсталиране на видеонаблюдение в кланиците, където \"3 милиона животни биват жертвани всеки ден при едни ужасяващи варварски условия\". Бардо не спести критиките си към президента на Франция Еманюел Макрон, който, според нея, е направи недопустими отстъпки на ловците, с цел да спечели повече избиратели. \"Вие превърнахте страната ни в център за развлечение за убиване на дивеч\", заявява в писмото си актрисата, като припомни на държавния глава, че 78 асоциации за защита на животните са излезли с апел срещу \"издевателствата на ловците\".", "date": "2018.12.26", "title": "Бриджит Бардо поиска от Макрон коледно „чудо“ за животните"}
{"url": "http://epicenter.bg/article/NASA--Apokalipsisat-shte-nastapi-na-1-fevruari-2019-g-/171567/7/0", "text": "Апокалипсисът ще настъпи на 1 февруари 2019 г, според любители на конспиративните теории. Привържениците на заговорите дори са се докопали до точното време на глобалната катастрофа – 11:47 преди обед. Но тези цифри не са изсмукани от пръстите. Работата е там, че съответната информация е била публикувана на сайта на НАСА, а след 4 дни свалена.   Теоретиците са убедени, че това е околоземният астероид 2002 NT7, който ще падне върху нашата планета. Силата на удара ще бъде колосална и ще превиши мощността на взрива от 30 милиона атомни бомби. По време на сблъсъка скоростта на астероида ще е почти 30 километра в секунда. Специалистите от НАСА първоначално написали, че смъртоносното небесно тяло ще се сближи критично със Земята и вероятно ще се вреже в нашата планета. Все още не е ясно дали астрономите са сгрешили първо нещо в изчисленията си и след това са забелязали грешката си. Или пък тайните сили, които управляват света, са решили да не информират обществеността за приближаващия апокалипсис, за да не възниква паника и хаос и те спокойно да се укрият в скривалищата си дълбоко под планините или дъното на моретата, твърдят конспиролозите.   Превод: БЛИЦ", "date": "2018.12.26", "title": "НАСА: Апокалипсисът ще настъпи на 1 февруари 2019 г."}
{"url": "http://epicenter.bg/article/Ofitsialno--Prezidentat-na-Ukrayna-obyavi-prekratyavane-na-voennoto-polozhenie-v-stranata/171570/7/0", "text": "Президентът на Украйна   днес в страната, предадоха Ройтерс и ТАСС, цитирани от Дарик. \"Днес в 14.00 ч. се прекратява военното положение. Това е мое принципно решение, основано на анализа на всички компоненти на настоящата ситуация в сферата на сигурността\", каза той и добави, че засега на планира да го удължава. Той обясни решението си да не удължава специалния режим с   Порошенко гарантира, че президентските избори ще се състоят, както е по план, на 31 март 2019 г.", "date": "2018.12.26", "title": "Официално! Президентът на Украйна обяви прекратяване на военното положение в страната"}
{"url": "http://epicenter.bg/article/Zoran-Zaev-nyama-da-se-kandidatira-na-predstoyashtite-prezidentski-izbori-v-Makedoniya/171573/7/0", "text": "  Според правителствени източници Заев предрпочитал заедно с президентските да се организират и парламентарни избори, но по въпроса трябва да се произнесат и коалиционните партньори, а някои от тях не подкрепят тази идея.   Заев възнамерява след празниците и след приключването на промените в конституцията да се посвети на избора на кандидат за президент.   Мандатът на сегашния държавен глава Георге Иванов приключва през май 2019 г. По-голямата част от анкетираните македонски граждани виждат премиера Зоран Заев на президентския пост, сочи проучване на общественото мнение, проведено от телевизия Телма и Македонския център за международно сътрудничество /МЦМС/, съобщи МИА, цитирана от Канал 3.   Заев също така е с най-висок рейтинг като евентуален общ кандидат на македонците и албанците. За него биха гласували най-голям брой от македонците и албанците, отбелязва МИА.   Същевременно сайтът Бизнес вести предаде, че според най-новата анкета на телевизия Телма, свързана с президентските избори, които се очакват тази пролет, лидерът на ВМРО-ДПМНЕ Християн Мицкоски има най-голямо доверие сред македонците. Мицкоски получава доверието на 11,9 процента от македонците, а премиерът Зоран Заев - 10,2 процента.   Според първата анкета на въпроса, ако утре има президентски избори за кой кандидат бихте дали своя глас, 12,4 на сто от анкетираните са избрали Заев, а 8,2 процента лидера на ВМРО-ДПМНЕ Християн Мицкоски и министъра на външните работи Никола Димитров. За Стево Пендаровски биха гласували 6,8 процента от анкетираните.", "date": "2018.12.26", "title": "Зоран Заев няма да се кандидатира на предстоящите президентски избори в Македония"}
{"url": "http://epicenter.bg/article/Severna-i-Yuzhna-Koreya-postaviha-nachaloto-na-obsht-zhelezopaten-proekt/171574/7/0", "text": "Северна и Южна Корея дадоха символично начало на бъдещ проект, предвиждащ да бъдат модернизирани и свързани отново едни с други автомобилни и железопътни транспортни артерии от двете страни на строго охраняваната им граница. Това стана на специална церемония днес на гара в района на границата, предаде ДПА, цитирана от Дарик. Церемонията се състоя на гара Панмин, намираща се близо до севернокорейския град Кесон. На нея присъстваха около 200 високопоставени представители на двете Кореи, както и гости от Русия, Китай и Монголия, съобщи южнокорейската агенция Йонхап.   Присъстваха и представители на Икономическата и социална комисия на ООН за Азия и Тихия океан (ЮНЕСКАП), за да демонстрират важността на проекта за региона като цяло.  Една от задачите на проекта е да развие транспортната инфраструктура така, че евентуално да осигури връзка на Корейския полуостров с Европа, за което ще бъде нужно севернокорейската железопътна мрежа да бъде модернизирана.   \"Транспортната артерия, свързваща Юга и Севера, ще се превърне в основния кръвоносен съд на общото благоденствие в Източна Азия и ще разшири нашия хоризонт към континента\", е казал южнокорейският министър на транспорта Ким Хьон-ми в Кесон според южнокорейски телевизионни репортажи. Тя замина за церемонията заедно с южнокорейския министър на обединението Чо Мьон-кьон и други представители на Юга със специален влак.  През 2008 г. малък железопътен участък, свързващ двете Кореи, беше затворен малко след като беше възстановен. След силно изострилото се напрежение през последните години поради редицата ядрени и ракетни изпитания на КНДР двете страни предприемат стъпки за сближаване, които започнаха в началото на тази година. През април южнокорейският президент Мун Дже-ин и севернокорейският лидер Ким Чун се споразумяха за редица мерки, чиято цел е чрез тях да бъдат нормализирани двустранните отношения. Една от тях е възстановяването на връзките между транспортните артерии в двете страни.  Успехът на общите транспортни проекти зависи от волята и решимостта на хората, заяви в Кесон севернокорейският зам.-министър на железниците Ким Юн-хьок. Не е ясно кога ще започне работата по проекта. За след церемонията има насрочени допълнителни изпитания на железопътното трасе и заседания по планирането, заяви южнокорейското министерство на обединението.  За да се състои днешната церемония, беше изискано временно изключение от санкциите на Съвета за сигурност на ООН срещу КНДР. Това беше нужно, за да бъде транспортирано оборудване и за придвижването на влака с южнокорейската делегация.", "date": "2018.12.26", "title": "Северна и Южна Корея поставиха началото на общ железопътен проект"}
{"url": "http://epicenter.bg/article/Berlin--Turtsiya-de-fakto-e-okupirala-chasti-ot-Severna-Siriya/171575/7/0", "text": "Експертна група на германския Бундестаг (долната камара на парламента в Берлин) стигна до извода, че Турция де факто е окупирала северните части на Сирия. Това се посочва в доклад от девет страници на специалисти, за който съобщава агенция ДПА.  \"Военното присъствие на Турция в района на Африн, както и в района на Азаз, Ел Баб и Джераблус в Северна Сирия, от гледна точка на международното право съответства на всички критерии за военна окупация\", пише в експертизата, изготвена по искане на партията Левите в Бундестага. Специалистите във федералния законодателен орган смятат, че правото на самозащита, с което Анкара оправдава присъствието на свои сили в Сирия, действа само докато за Турция наистина има заплаха от нападения от страна на кюрдски формирования или от страна на терористичната организация \"Ислямска държава\" (ИД). В доклада се подчертава, че аргументът за необходимостта от самозащита е все по-малко убедителна от правна гледна точка с оглед на отслабването на ИД и загубата на територии в Сирия.  Досега германското правителство начело с Ангела Меркел се въздържаше да прави оценки на действията на Анкара в Северна Сирия.  Турският президент Реджеп Ердоган обяви на 12 декември намерението Турция да започне операция на изток от река Ефрат в Северна Сирия до няколко дни. По-рано Турция проведе две военни операции на територията на Сирия - \"Ефратски щит\" и \"Маслинова клонка\".   Източник: Новини.бг", "date": "2018.12.26", "title": "Берлин: Турция де факто е окупирала части от Северна Сирия"}
{"url": "http://epicenter.bg/article/Putin--Izpitahme-uspeshno-hiperzvukovata-sistema--quot-Avangard-quot--/171577/7/0", "text": "Руското министерство на отбраната осъществи изпитания на хиперзвуковата ракета \"Авангард\", завършили с пълен успех и потвърдили всички нейни тактико-технически характеристики. Това заяви днес на правителствено заседание руският президент Владимир Путин, цитиран от ТАСС.  Върховният главнокомандващ посочи, че хиперзвуковата система \"Авангард\" ще постъпи на въоръжение в руските въоръжени сили още от следващата година. \"През 2019 г. на въоръжение в руската армия ще постъпи новата междуконтинентална стратегическа система \"Авангард\", ще бъде разгърнат такъв полк в състава на Стратегическите ракетни войски\", каза той.  Днешното изпитание бе осъществено от ракетната база в Домбаровски в южната част на планината Урал. Кремъл заяви, че ракетата успешно порази целта си, която се намираше на полигона Кура на полуостров Камчатка (на разстояние от 6000 км). Според руското президентство държавният глава лично е наблюдавал изпитанието на \"Авангард\" от контролната зала на министерството на отбраната.  Путин спомена \"Авангард\" сред поредица нови ядрени оръжия, представени от него през март, за които заяви, че не могат да бъдат прехващани. По думите му \"Авангард\" може да излети в атмосферата 20 пъти по-бързо от скоростта на звука. \"Движи се към целта като метеорит, като огнено кълбо\", каза Путин.   Източник: Новини.бг", "date": "2018.12.26", "title": "Путин: Изпитахме успешно хиперзвуковата система \"Авангард\" (ВИДЕО)"}
{"url": "http://epicenter.bg/article/Sreshta-na-Putin-s-nezryashto-momiche-stopli-sartsata-na-mnozina-navrah-Koleda--Video-/171583/7/0", "text": "Видеоматериал от среща на Владимир Путин с незрящо момиче развълнува сърцата на мнозина преди Коледа.    На него се вижда как руският държавен глава посещава незрящо момиче, което обаче не знае предварително кой точно е гостът й. Путин не се представя, а само се ръкува с девойката, която започва да опипва лицето му. Така само чрез сетивата си тя разбира кой всъщност се намира срещу нея. Широка усмивка озарява лицето на момичето, щом тя разбира, че в дома й е самият президент на страната.    В този момент Путин я прегръща бащински и я поздравява на родния език, отправяйки благопожелания и комплименти към девойката. Очевидно момичето е силно развълнувано от срещата и искрено благодари на държавния глава.    Клипът има над 1 милион преглеждания, над 13 800 споделяние и 15 000 харесвания. В отзивите си руснаци изказват благодарност към президента Путин за неговата поява на човечност, заявявайки, че истинските ценности са невидими за очите.   ", "date": "2018.12.26", "title": "Среща на Путин с незрящо момиче стопли сърцата на мнозина по Коледа (Видео)"}
{"url": "http://epicenter.bg/article/Rusiya-obvini-Izrael-za-snoshtnata-bombardirovka-nad-Damask/171585/7/0", "text": "Русия обвини Израел, че е бомбардирал късно снощи околностите на Дамаск. Според Москва, в този момент два пътнически самолета са били застрашени от случайно попадение от сирийската противовъздушна отбрана.   Според руското министерство на отбраната 6 израелски изтребителя Ф-16 са пуснали 16 управляеми авиобомби южно и западно от Дамаск. 14 от тях са били засечени от сирийската противовъздушна отбрана. Ранени били трима сирийски войници. Опозиционната Сирийска обсерватория за човешки права твърди, че мишени на израелския рейд са били оръжейни складове на подкрепяната от Иран групировка \"Хизбулла\".   Руските военни, които са в Сирия по молба на президента Башар Асад, съобщават, че израелският рейд е осъществен от ливанското въздушно пространство. Това беше потвърдено и от властите в Сирия и в Ливан.   В същото време два пътнически самолета са захождали за кацане на летищата на Дамаск и на Бейрут. И животът на хората в тях бил застрашен от случайно попадение на зенитна ракета, изстреляна срещу израелските изтребители.   Израелската армия съобщи само, че е задействана противовъздушната отбрана на страната срещу сирийска ракета. Премиерът Бенямин Нетаняху не коментира новите руски обвинения, но отново заяви, че прави необходимото, за да попречи на Иран да застрашава страната му от територията на Сирия.   Русия обвини Израел, че нарушава суверенитета на Сирия с нови въздушни удари в околностите на Дамаск. Москва твърди, че израелските изтребители са използвали за прикритие от сирийската ПВО два пътнически самолета.   Израелският премиер е категоричен, че ще продължи рейдовете срещу ирански позиции в Сирия.   Източник: Дир.бг", "date": "2018.12.26", "title": "Русия обвини Израел за снощната бомбардировка над Дамаск"}
{"url": "http://epicenter.bg/article/Moskovski-zhurnalist--Ukrayna-shte-napadne-Rusiya-prez-2024-g--/171586/7/0", "text": "Украйна ще нападне Русия през 2024 г., заяви работещият за Москва журналист Константин Книрик пред Дни.ру.  По думите на мъжа дотогава източноевропейската страна ще има армия от милион души, обработени с антируска пропаганда. Тези войници и офицери ще бъдат надъхани и ще започнат да извършат диверсии по границите, а след това и мащабни бойни операции по земя, въздух и вода. Според журналиста основната подготовка на украинските военни се извършва от американски и западноевропейски специалисти. \"На западните експерти им е необходимо време, за да насъскат братския украински народ срещу нас\", допълни той.  Напрежението между Киев и Москва са повиши след като Русия на 25 ноември плени три украински кораба и техните екипажи в Керченския пролив, който се намира между окупирания от Кремъл черноморски полуостров Крим и Русия.  Киев въведе военно положение в пограничните с най-голямата по територия държава в света райони и градовете по бреговете на Черно и Азовско море. Днес украинският президент Петро Порошенко отмени извънредните мерки за сигурност.   Източник: Новини.бг", "date": "2018.12.26", "title": "Московски журналист: Украйна ще нападне Русия през 2024 г., "}
{"url": "http://epicenter.bg/article/Tsunami-po-Vashington--V-Rusiya-izmisliha-plan-kak-da-potopyat-SASht-pod-vodite-na-okeana-/171584/11/0", "text": "В руското издание \"Военно-промишлен куриер\" е публикувана статия, която описва начин, по който да бъде използвано течението Гълфстрийм, за да потопи под водите на океана Източното крайбрежие на САЩ чрез течението Гълфстрийм. Авторът Чоро Тукембаев твърди, че термоядрен заряд, взривен в кратера на исландския вулкан Снайфелсйокюдъл, може да предизвика огромно цунами, което да погълне Източното крайбрежие на Америка. Статията е отклик на предишна публикация, която описва възможното унищожение на САЩ чрез предизвикване на изригване на Йелоустоунския супервулкан,  .  В статията под заглавие \"Цунами, прицелено във Вашингтон\" авторът Чоро Тукембаев описва как течението Гълфстрийм може да бъде насочено към бреговете на Америка. Според него чрез термоядрен взрив може да бъде предизвикано свличане на югозападния склон на вулкана.  \"Възникналото свличане ще предизвика воден напор в котловината на Ирмингерско море (между Гренландия и Исландия, бел. ред.) до Лабрадорския шелф. Така ще се получи дълга вълна в югозападна посока\", посочва авторът. Освен това, той предлага да бъде използван и ядреният безпилотен подводен апарат \"Посейдон\", който ще допълни последствията от цунамито и с радиоактивността на нахлулите водни маси.  Статията на Токумбаев е отклик на публикация на президента на Академията по геополитически проблеми, доктора на военните науки Константин Сивков. На 24 октомври той заяви, че САЩ могат да бъдат \"гарантирано унищожени\", ако бъде нанесен ядрен удар по опасни геофизически зони на територията на страната. Мнението му беше публикувано от изданието \"Военно-промишлен куриер\".  Според Константин Сивков, Русия не трябва да влиза в надпревара със САЩ по количеството ядрени оръжия. Вместо това, смята експертът, руските военни следва да създадат ядрени заряди с мощност над 100 мегатона тротилов еквивалент.  \"Създаването на 40-50 такива бойни глави за тежки междуконтинентални балистични ракети или свръхдалекобойни торпеда осигурява довеждането им до опасни геофизически зони на територията на САЩ\", написа експерта.  Сред тези зони Сивков откроява Йелоустоунския супервулкан, както и разломите по тихоокеанското крайбрежие на Америка. Той твърди, че ако по тях бъдат нанесени ядрени удари, то те \"гарантирано ще унищожат САЩ като държава, както и транснационалния елит\". Сивков уверява, че наличието на подобни оръжия в руски ръце \"отново ще направи мащабната ядрена война ирационална и ще принуди световните лидери да седнат на масата на преговорите\".  Междувременно в САЩ се притесняват не от изкуствено създадени цунами, а от напълно реалните руски оръжия, отбелязва Газета.ру. Преди дни американският портал We Are The Mighty предположи какви могат да бъдат последствията от удар по САЩ на руския подводен крайцер тип \"Борей\" с ракети с ядрени бойни глави.  В материала се посочва, че подводницата \"Юрий Долгорукий\", въоръжена с крилати ракети \"Булава\", на теория може да изличи от лицето на Земята десетки американски градове. Всяка една от 16-те ракети на борда има далекобойност 9000 километра, следователно \"Юрий Долгорукий\" е в състояние да атакува Ню Йорк дори намирайки се на запад от Хаваите.  Според авторите в случай на конфликт със САЩ Москва ще трябва първо да унищожи американските отбранителни обекти, много от които се намират именно на Хаваите. А най-добрата точка за атака срещу тези цели, според изданието, е Мексиканският залив, откъдето ракетите могат да достигнат практически до всеки един американски щат.  \"Хищникът бавно се издига от дълбините на Мексиканския залив, като Годзила, но още по-разрушителен и смъртоносен\", написа We Are The Mighty.  Впрочем, авторите на материала смятат, че най-голямото преимущество на руските ракети е не толкова далекобойността им. Те отбелязват, че всяка балистична ракета носи по шест разделящи се бойни блока с мощност над 100 килотона - тоест, общата мощност на взрива се изчислява на над 9500 килотона. 96 бойни глави биха достигнали до десетки американски градове и военни обекти, подчертава порталът.  Американските журналисти са сигурни - от руския огън ще оцелее единствено щабът на командването на въздушно-космическата отбрана на Северна Америка. Всички други бази и военни обекти почти сигурно ще бъдат унищожени.   ", "date": "2018.12.26", "title": "Цунами по Вашингтон: В Русия измислиха план как да потопят САЩ под водите на океана "}
{"url": "http://epicenter.bg/article/Rumen-Radev--Blagodarya-za-saprichastnostta-kam--quot-Balgarskata-Koleda-quot-/171563/2/0", "text": "Благодаря на всички, чиято съпричастност прави „Българската Коледа“ възможна за децата с тежки заболявания и увреждания.  Това написа президентът Румен Радев в профила си в социалната мрежа „Фейсбук“.  „След края на благотворителния спектакъл набраната сума за шестнадесетото издание на „Българската Коледа“ достигна два милиона лева. Кампанията в подкрепа на децата в беда ще продължи през цялата 2019 г.“, написа още държавният глава   От старта на кампанията през 2003 г. до сега са набрани близо 33 милиона лева! С тях са подпомогнати 4388 български деца и е дарена медицинска апаратура на общо 281 лечебни заведения в цяла България.  ", "date": "2018.12.26", "title": "Румен Радев: Благодаря за съпричастността към \"Българската Коледа\""}
{"url": "http://epicenter.bg/article/Masovi-ostavki-v-DOST--obvinyavat-Mestan-v-diktatura/171564/2/0", "text": "Заместник-председатели, областни и общински председатели и координатори, общински съветници и кметове, членове на Изпълнителния съвет и Националния съвет на политическа партия ДОСТ подават оставки от постовете си и прекратяват членството си в партията, несъгласни с \"авторитарната\" политика, водена от председателя Лютви Местан.   Напусналите са 30 души, като сред тях са петима от 11-те от най-тясното ръководство на ДОСТ, науча Епицентър.бг.   „В качеството си на заместник-председатели, областни и общински председатели и координатори, общински съветници и кметове, членове на ИС и НС на Политическа партия ДОСТ завявяваме пред нейното ръководство, структури, членове, симпатизанти и пред цялата българска общественост своето решение да подадем оставки от всички постове, които заемаме в партията, и прекратяваме членството си в нея”, се посочва в декларация до Изпълнителния съвет на партията на Лютви Местан с дата 26 декември. Тя е подписана от 30 души, като сред тях са имената на Хюсеин Хафъзов, Шабанали Ахмед, Айдоан Али и Рашит Рашит.   Като основен мотив те изтъкват своето несъгласие с „водената авторитарна  политика от страна на председателя на партията, своеволията при налагане на еднолични решения и опитите да се създава разделение с цел противопоставяне и обслужване на лични интереси”.   Членовете на ДОСТ благодарят и се извиняват на привържениците на партията. \"Вашата силна и непоколебима воля доказа, че борбата е възможна и всяка саможертва в името на родината и добруването на гражданите й заслужава устояването на преживените несгоди и търсенето на нови пътища при отстояването на идеали и принципи\", пише в писмото.   ”Благодарим на всички искрени и убедени в каузата на свободата, демокрацията и равноправието привърженици на ДОСТ за положените усилия и поднасяме своите извинения за преживените трудности, репресии, разочарования и отнети надежди. Пътят за постигане на свобода, демокрация и обществен просперитет е дълъг и труден, но е свещен дълг на всеки радетел за справедлива и достойна България”, се посочва още в декларацията.   Тя е подписана от Хюсеин Хафъзов, Шабанали Ахмед, Айдоан Али, Мехмед Хаджи, Рашид Куру, Абдуррахим Нурсой, Бирджан Йозтюрк, Ерен Алиев, Исмаил Джинджи, Рашит Рашит, Исмаил Юмер, Фердун Халил, Ахмед Вранчев, Нури Метин, Нури Рамадан, Шабан Вурал, Семиха Ахмед, Якуб Сербест, Назифе Ахмедова, Нурай Зърън Шабан Молла, Мехмед Газинов, Наазим Мусанков, Нурвед Ел Хюсейн, Дафин Алипиев, Хайри Ахмединов, Салих Метраш, Исуф Хатип, Бейзат Мехмед, Нирал Садък.  ", "date": "2018.12.26", "title": "Масови оставки в ДОСТ, обвиняват Местан в диктатура"}
{"url": "http://epicenter.bg/article/Golyamo-zadrastvane-na-magistrala--quot-Hemus-quot--MVR-izkustveno-zabavya-trafika/171565/2/0", "text": "  С цел намаляване на престоя в тунелите на АМ \"Хемус\" е организирано изкуствено забавяне на трафика преди 42 км, в посока София.    От \"Пътна полиция\" напомнят, че в участъка 38-36 км има стеснение поради ремонт на виадуктите. Движението се извършва двупосочно в платното посока Варна.   На 33 км, в тунел \"Витиня\" в посока Варна, движението отново е двупосочно.   Умоляват се гражданите, тръгнали на път, да бъдат внимателни, толерантни и търпеливи. Водачите стриктно да спазват временната организация и указанията на органите на ред.", "date": "2018.12.26", "title": "Голямо задръстване на магистрала \"Хемус\", МВР изкуствено забавя трафика"}
{"url": "http://epicenter.bg/article/Novi-merki-sreshtu-targoviyata-s-falshivi-lekarstva-vlizat-v-sila-ot-10-fevruari/171576/2/0", "text": ". От догодина влиза в сила нова евродиректива, която ще гарантира, че всеки медикамент, който стига до пациентите, е истински.   Съвсем скоро всяко лекарство, което купуваме с рецепта, ще бъде проверявано преди да бъде продадено. Медикаментите ще имат уникален номер, който ще показва дали са фалшиви.  За целта обаче е нужно аптеката да разполага с компютър, интернет и четец, който да сканира баркода.   . Измами се правят най-често със съдържанието на медикаментите. Често се подправя и информацията, която дават опаковката и листовката. Евродирективата ще се опита да спре именно тези злоупотреби. Т.нар. верификация на лекарствени продукти ще е задължителна за всички страни-членки на Европейския съюз. . Разходи обаче ще има за аптеките, които ще трябва да инвестират в четци за сканиране на баркодовете. Собственичка на аптека изчислява, че за внедряването на системата ще са нужни минимум 500 лева. Някои фармацевти дори предупреждават за фалит на аптеки.   Промяната няма да важи за лекарствата, които се отпускат без рецепта. Новите правила ще важат за аптеките от 10 февруари 2019 г.   Източник: Нова.тв", "date": "2018.12.26", "title": "Нови мерки срещу търговията с фалшиви лекарства влизат в сила от 10 февруари"}
{"url": "http://epicenter.bg/article/Ekipite-na-KAT-sa-gotovi-da-regulirat-dvizhenieto-po-patishtata-pri-neobhodimost/171578/2/0", "text": "Колона от автомобили се е образувала на автомагистрала „Хемус“ преди София, съобщиха от пресцентъра на МВР по информация към 16 часа. С цел намаляване на престоя в тунелите на магистрала „Хемус“ е организирано изкуствено забавяне на трафика преди 42 км, в посока София.   От „Пътна полиция“ напомнят, че в участъка 38-36 км има стеснение поради ремонт на виадуктите. Движението се извършва двупосочно в платното посока Варна. На 33 км, в тунел „Витиня“ в посока Варна, движението отново е двупосочно. Патрули на „Пътна полиция“ подпомагат движението и призовават водачите при възможност да използват обходен маршрут по стария път от Ботевград за Витиня. Умоляват се гражданите, тръгнали на път, да бъдат внимателни, толерантни и търпеливи. Водачите стриктно да спазват временната организация и указанията на органите на реда. По-слабо е натоварено движението по автомагистрала \"Тракия\" и Цариградско шосе, както и в района на Владая и пътя Перник-Кулата, информира БНР. Екипите на КАТ имат готовност да изключат светофарите и да регулират движението, ако това се наложи. По основните входове на столицата към този час има екипи на пътна полиция. Ако трафикът се усили в по-късните часове на деня, вероятно полицейското присъствие ще бъде увеличено. До момента няма регистрирани тежки пътни инциденти. До 20 часа днес се ограничава движението на камионите над 12 тона по автомагистралите и най-натоварените пътища, съобщи Агенция „Пътна инфраструктура“. Целта е повишаване на безопасността и увеличаване на пропускателната способност по пътищата в края на петте почивни дни за Коледа. Забраната не важи за превозващите бързоразвалящи се хранителни продукти и товари на температурен режим, живи животни и опасни товари. Шофьорите да тръгват на път с автомобили, подготвени за зимни условия, да карат внимателно и със съобразена скорост, да не предприемат рискови изпреварвания и да спазват въведените ограничения и пътната сигнализация, призовават от АПИ. От агенция „Пътна инфраструктура“ настояват шофьорите да не използват аварийните ленти по автомагистралите.", "date": "2018.12.26", "title": "Интензивен трафик след празниците, от КАТ са готови да регулират движението при необходимост"}
{"url": "http://epicenter.bg/article/Utre-Ministerski-savet-glasuva-spisak-na-patishtata--za-koito-shte-se-sabira-vinetna-taksa/171579/2/0", "text": "На утрешното редовно заседание на правителството се очаква то да приеме Списък на републиканските пътища, за които се събира такса за ползване на пътната инфраструктура - винетна такса, и да определи съоръжение, за което се събира такса по Закона за пътищата за ползване на отделно съоръжение по републиканските пътища, съобщи пресслужбата на кабинета.  Министрите ще приемат актуализирани списъци със защитените от държавата специалности и професии, по които е налице очакван недостиг от специалисти на пазара на труда за учебната 2019/2020 г.  Очаква се кабинетът да приеме Национален план от инициативи за отбелязване на 15-ата годишнина от членството на България в НАТО и 70-ата годишнина от създаването на организацията на Северноатлантическия договор. В дневния ред на заседанието на правителството са и промени в Постановление 85 на Министерския съвет от 2007 г. за координация по въпросите на Европейския съюз.  Кабинетът ще одобри проект на Закон за защита на търговската тайна, както и промени в Правилника за прилагане на Закона за насърчаване на заетостта.  Министрите ще одобрят проект на Споразумение между правителствата на България и Гърция за регламентиране на железопътния трансграничен трафик и ще приемат Национална програма за развитие на физическото възпитание и спорта 2018-2020 г.", "date": "2018.12.26", "title": "Утре Министерски съвет гласува списък на пътищата, за които ще се събира винетна такса"}
{"url": "http://epicenter.bg/article/Prostrelyaha-lovets-v-glavata-kray-Sandanski/171580/2/0", "text": "Простреляха ловец в главата край Сандански, съобщиха от МВР. Инцидентът е станал към 15,37 часа. Простреляният е 40-годишният Кръстьо Неделчев. По първоначална информация инцидентът е станал в балкана над Златолист, Struma.bg.   Мъжът е бил прострелян по време на излет от друг ловджия. Той е транспортиран в болницата в Санданскои в тежко състояние. Лекари се борят за живота му.   Полиция разпитва другите ловджии за инцидента. Пострадалият е с прострелна рана и в гърдите. Той е от Сандански, но работи като горски в село Петрово.", "date": "2018.12.26", "title": "Простреляха ловец в главата край Сандански"}
