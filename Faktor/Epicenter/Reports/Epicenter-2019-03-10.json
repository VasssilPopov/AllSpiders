{"url": "http://epicenter.bg/article/Danail-Kirilov--Borisov-e-boets--voin--general--Toy-pritezhava-ogromna-sila-i-dobrodeteli/177222/2/0", "text": "  Такова мнение изрази за лидера на ГЕРБ и премиер на страната Бойко Борисов народният представител от ГЕРБ и председател на правната комисия в НС Данаил Кирилов в предаването \"Беновска пита\" по Канал 3.   ,,Борисов е също така и отстъпчив, което качество адмирирам, защото трябва да сме близо до хората, да имаме техните сетивност и реактивност.   \"Дали сме близо до Нинова ли? Не, не сме близо до нея. Все пак тя преди време приватизира едно външнотърговско дружество,'' обясни още Кирилов. Той изказа съмнение, че Корнелия Нинова ще се вслуша в призива на председателя на парламента Цвета Караянчева да се завърне в пленарната зала.   ,,Струва ми се, че в тази форма на радикализация нищо не би възприела колегата Нинова'', отвърна народният представител.   ,,Случаят е много специфичен. Това, което мога да кажа категорично, е, че е защитена равнопоставеността, тоест това опрощаване не важи само за мюфтийството, но и за останалите религии'', коментира Кирилов темата с опростените дългове на различните вероизповедания.   На въпрос дали е възможно да бъдат опростени по сходен начин и дълговете на медиите председателят на правната комисия отчете, че това е \"теоретично възможно като мярка\" и определи медиите като религията на демокрацията и свободата на словото.", "date": "2019.03.10", "title": "Данаил Кирилов: Борисов е боец, воин, генерал. Той притежава огромна сила и добродетели"}
{"url": "http://epicenter.bg/article/Sirni-Zagovezni-e--Mladi-iskat-proshka-ot-stari--mladozhentsi-poseshtavat-kumovete-si/176761/2/0", "text": " В народния календар празникът е известен като Прошка или Поклади. Семейството се събира на вечеря, на която всеки иска прошка от другия за грешките или обидите през годината. После всички взаимно се помиряват и се прегръщат. Младите целуват ръка на възрастните си родители, на дядо и баба.  , в която се изпълняват различни обреди и обичаи. Това е времето на кукерите.   и момците се люлеят за здраве. В неделя, също така, се палят огньове и след като прегорят, се прескачат за здраве. После около тях се играят хора и се пеят песни.   в двора на момата, която харесва. Хвърля се кръст в двора на момичетата, които момчетата харесват. Семейството на момата стои будно, за да гаси пламъците, докато тя самата събира стрелите. Която мома събере най-много стрели от двора си, тя е най-лична и най-харесвана.   при който се палят факли от слама, а всеки стопанин завърта по една горяща главня около главата си, за да прогони бълхите от къщата. Обикновено това продължава до късна доба на Заговезни.   Приготвя се баница със сирене, варени яйца, варено жито, халва с ядки. Това е и последният разрешен ден за консумация на животински продукти преди Пасха.   на червен конец се завързва и се спуска от тавана парче бяла халва или варено яйце. Най-възрастният мъж завърта конеца в кръг и всеки член от семейството, главно децата, се опитва да хване халвата или яйцето с уста. Който успее, ще бъде жив и здрав през цялата година.  , по-възрастни братя и сестри и искат прошка и целуват ръка на домакините, като изричат традиционните думи на прошката  пък е задължителният отговор. Затова празникът е познат още и като Прошка.    при който „се приемат или поднасят извинения“ от или на някого, а всеобщ и вседействен акт, който се разпростира върху всичко окръжаващо, акт на вътрешно пречистване и смирение, което се отнася не само конкретно към едно или друго конкретно явление, а спрямо всичко заобикалящо, познато или непознато. Т.е. извиняването на някакво нравствено действие, извършено от друг човек, само по себе си не е прошка, но може и трябва да бъде част от нея.    или осъзнаване от страна на този, спрямо когото е отнесен. По време на разпъването, Иисус Христос се моли за своите мъчители: „Отче! Прости им, защото те не знаят какво правят“ (Лук. 23 – 34). Според християнската концепция опрощение можа да даде единствено Бог, но всеки един вярващ е длъжен да прощава въпреки, или по-скоро независимо от всичко.    че  . Колкото и сложно да звучи – всъщност е просто. Прошката не е пренебрегване на личните принципи и изневеряване на личната позиция. За да простиш само трябва да се поставиш на мястото на другия, да погледнеш истината през неговите очи.     Тя не е временно потискане на раздразнението от определено поведение или думи, а абсолютно освобождаване от негативните нагласи, отдалечаване от лошия спомен. Нищо не обърква повече живота и не отключва болести и нервност, колкото омразата, угризенията, сплетните и обвиненията.   В църковния календар прошката се свързва с т.нар. „Неделя сиропустна“ – последния ден преди началото на Великия пост. Идеята е, че преди началото на този най-важен за християнството пост, човек трябва да е простил и да е получил прошка от ближните си. Всъщност традицията, свързана със Сиропустната неделя е преди всичко знак – опрощението трябва да е неотменима част от духовния живот на християнина във всеки един момент.  ", "date": "2019.03.10", "title": "Сирни Заговезни е! Млади искат прошка от стари, огньове се прескачат за здраве"}
{"url": "http://epicenter.bg/article/Korneliya-Ninova--Predi-76-godini-nie-davame-na-sveta-primer-za-chovechnost-i-zaednost-/177193/2/0", "text": "\"Днес имаме повод да се гордеем като българи. На този ден преди 76 години ние даваме на света пример за смелост, човечност и заедност. Лекари, учители, духовници, общественици, интелектуалци, политици, хиляди будни българи спасяват българските евреи. Ние показваме силата на общество, застанало твърдо срещу несправедливостта и злото. Нека пазим този спомен, да се гордеем като българи и да бдим мракобесието на фашизма никога да не се повтаря\". Това написа председателят на БСП Корнелия Нинова във фейсбук.", "date": "2019.03.10", "title": "Корнелия Нинова: Преди 76 години ние даваме на света пример за човечност и заедност!"}
{"url": "http://epicenter.bg/article/Danail-Kirilov--Oprostenite-osigurovki-na-veroizpovedaniyata-shte-se-varnat-obratno-v-byudzheta/177198/2/0", "text": "Имаме старт на чисто нов режим по субсидиране на религиите, каза пред БНР депутатът от ГЕРБ Данаил Кирилов - председател на правната комисия в Народното събрание, в коментар за промените в Закона за вероизповеданията, с които се опрощават над 8 млн. лв. на вероизповеданията.  По думите му тези осигуровки   пак ще се върнат обратно в бюджета. На практика бюджетът няма да бъде дори моментно лишен от този приход, обясни той в предаването „Неделя 150“ на програма „Хоризонт“ и добави:  „Свещенослужителите досега въобще не са били осигурявани - това справедливо ли е? … По тази линия в осигурителния фонд на практика ще постъпват от този момент нататък осигуровки и осигурителни плащания поне за 2-3 хил. свещенослужители. Крайният резултат за бюджета, за осигурителните фондове ще бъде силно положителен“.  „Не смятам, че режимът конкретно е на опрощаване, макар резултатът да е в този смисъл. По скоро смятам, че се търси новация на задължението, за да може да се изплати субсидията, за да може тя да влезе на чисто в тези структури, за да могат те да започнат да изплащат заплати и осигуровки на свещенослужителите“, обясни депутатът.  Данаил Кирилов посочи, че главната цел на правното решение е да се постигне автономност на финансирането на отделните религии с оглед на предотвратяване на риска и зависимостта от чужди държави. Той каза, че не е присъствал на КСНС при президента, където е обсъждан законът. И не знае дали там е обсъдена възможна данъчна амнистия на вероизповеданията, но:  „Смятам, че е имало обща воля на политическите формации и президента да се стигне до положително решение с оглед независимостта на вероизповеданията в България“.  Кирилов изрази надежда, че в дебата по изборните правила няма да се поставят наново решени въпроси, които вече са били обсъждани и отхвърлени:  „Уви, за съжаление не сме готови да променим както въпроса за агитацията и предизборна кампания на майчин език, така и въпроса по отношение на образуването на секции за гласуване извън страната“.  Според него въпросът за преференциите трябва да бъде отделен от останалите въпроси.  „Нямаме промяна в правилата за провеждане на европейски избори. Внесохме законопроект и той ще бъде разгледан в сряда на правна комисия. Няма нищо ново. Възстановява се преференциалния праг такъв, какъвто беше. По отношение на европейските, а и на другите избори прагът си остава 7%“, коментира още Кирилов.  ", "date": "2019.03.10", "title": "Данаил Кирилов: Опростените осигуровки на вероизповеданията ще се върнат обратно в бюджета"}
{"url": "http://epicenter.bg/article/Tsvetan-Tsvetanov-se-vklyuchi-v-shestvie-na-tolerantnostta-i-edinenieto/177200/2/0", "text": "Председателят на ПГ на ГЕРБ и зам.-председател на партията Цветан Цветанов се включи днес в шествие на толерантността и единението „Заедно за България, заедно за Европа“. Събитието се проведе по повод Деня на спасението на българските евреи и бе организирано съвместно от Организацията на евреите в България „Шалом“ и Столична община. Шествието тръгна от Паметника на Незнайния войн, премина през Храм-паметника „Св. Александър Невски“, Народно събрание и завърши на Паметника на спасението с церемония и поднасяне на венци и цветя. Специално за това значимо събитие в България пристигна лично президентът на Световния еврейски конгрес Н. Пр. Роналд С. Лаудер. “В очите на международната общност България е една от най-толерантните страни и спасяването на българските евреи е едно от събитията, които са допринесли за изграждането на този положителен образ. 76 години са достатъчно дълъг период, през който да сме си направили нужната равносметка за грешките от миналото и да не допускаме съществуването на агресия и нетолерантност в нашето общество. Радостен съм да видя как през всички тези години сме успели да съхраним духа си и отново сме заедно на такива събития, за да отдадем нужната почит на всички общественици, духовници, политици и граждани, спасили от депортация в лагерите на смъртта 50 000 български евреи“, сподели Цветанов.  ", "date": "2019.03.10", "title": "Цветан Цветанов се включи в шествие на толерантността и единението"}
{"url": "http://epicenter.bg/article/Voennosluzheshti-ot-Suhopatnite-voyski-transportiraha-za-obezvrezhdane-nevzriven-boepripas-/177201/2/0", "text": "Военнослужещи от формированието за овладяване и/или преодоляване на последствията от бедствия за разузнаване, транспортиране и унищожаване на невзривени боеприпаси от състава на 55-и инженерен полк с ръководител капитан Мартин Станчев днес, 10 март, извършиха разузнаване и транспортиране на силно корозирал метален предмет с овална форма, наподобяващ ръчна граната, открит в частен имот в село Ясен, област Плевен. Това се посочва в прессъобщение от Министерството на отбраната.   Боеприпасът бе транспортиран до район на военното формирование за безопасно съхранение, където утре, 11 март, ще бъде унищожен при стриктно спазване на мерките за безопасност.  Военнослужещите действаха на основание отправено искане на главния секретар на МВР и по разпореждане на командира на Сухопътните войски генерал-майор Михаил Попов. ", "date": "2019.03.10", "title": "Военнослужещи от Сухопътните войски транспортираха за обезвреждане невзривен боеприпас "}
{"url": "http://epicenter.bg/article/Mladezhi-ot-DPS-shte-pochistvat-rayona-na-hizhata-nad-Momchilgrad/177202/2/0", "text": "Акция за почистване на района на хижата над Момчилград организират младежите от ДПС в Момчилград. Голямото чистене в района ще се проведе на 16 март, а сборния пункт е пред комплекс \"Долче вита\" в 10 часа.  \"Целта ни е да почистим района, който е любимо място на всички момчилградчани. Призоваваме всички да се включат в разчистването на отпадъците, натрупани през зимните месеци\", заяви Ерсин Юмер, лидер на младежкото ДПС в Момчилград. Той допълни, че е съгласувал акцията с общинското ръководство, което се е ангажирало да осигури ръкавици и чували, както и транспорт за събраните отпадъци.  ", "date": "2019.03.10", "title": "Младежи от ДПС ще почистват района на хижата над Момчилград"}
{"url": "http://epicenter.bg/article/Minen-lovets--Tsibar--se-zavarna-ot-uchastie-v-balgaro-rumansko-uchenie/177203/2/0", "text": "Минен ловец „Цибър” от състава на българските Военноморски сили с командир капитан III ранг Лъчезар Иванов се завърна в Пункт за базиране Варна вчера, 9 март 2019 г.   Това съобщи пресцентърът на Министерството на отбраната.   Корабът беше в състава на Втората постоянна противоминна група кораби на НАТО от 18 февруари до 9 март 2019 година. Групата посети градовете Варна и Констанца, а от 1 до 8 март участва в българо-румънското противоминно учение „Посейдон 2019” в пристанище Констанца и морските пространства на Република Румъния. Целта на учението бе да се повиши нивото на оперативна съвместимост и подготовката на личния състав при прилагане на процедурите и стандартите на НАТО по време на плаване в състава на многонационални съединения.  Корабът и екипажът бяха посрещнати от командира на Военноморските сили контраадмирал Митко Петев. В приветствието си контраадмирал Петев поздрави екипажа за отлично изпънените задачи и с успешното завършване на плаването. ", "date": "2019.03.10", "title": "Минен ловец „Цибър“ се завърна от участие в българо-румънско учение"}
{"url": "http://epicenter.bg/article/Boyko-Borisov-izprati-saboleznovatelna-telegrama-do-premiera-na-Etiopiya-Abiy-Ahmed/177204/2/0", "text": "Министър-председателят Бойко Борисов изпрати съболезнователна телеграма до премиер-министъра на Федерална демократична република Етиопия Абий Ахмед по повод трагедията със самолета на Етиопската авиокомпания.  „С огромна покруса узнах за трагичния инцидент със самолета на Етиопската авиокомпания, отнел 157 невинни живота. Тази ужасна новина дълбоко ни разтърси“, пише българският министър-председател на етиопския си колега.  „Моля приемете моето най-искрено съчувствие във връзка с този нелеп инцидент и безвъзвратната загуба на толкова много невинни човешки жертви“, посочва още премиерът Борисов.  „Изразявам своите най-дълбоки съболезнования на семействата на загиналите, във връзка с тяхната непоправима загуба, както и на правителството на ФДР Етиопия в този тежък момент - искрена съпричастност и пълна солидарност“, пише още министър-председателят Борисов.  ", "date": "2019.03.10", "title": "Бойко Борисов изпрати съболезнователна телеграма до премиера на Етиопия Абий Ахмед"}
{"url": "http://epicenter.bg/article/se-oOshte-ne-e-yasno-koga-ispanskiyat-sad-shte-gleda-deloto-za-ekstraditsiya-na-Vetko-i-Marinela-Arabadzhievi/177181/3/0", "text": "След 6 месеца издирване, Ветко и Маринела Арабаджиеви бяха открити в курортното селище Кабрера де мар, в къща, собственост на Георги Семерджиев. Семейството е в ареста, а Семерджиев ще бъде разследван за укривателство, напомня в репортаж БТВ.  В сградата на Съдебната палата в Барселона, Испания се помещава т.н. „Аудиенция професионал” – институцията, която трябва да реши дали да екстрадира семейство Арабаджиеви обратно у нас. Все още не е ясно кога в Испания ще бъде гледано делото за екстрадиция на Ветко и Маринела Арабаджиеви, но се очаква до две седмици да бъдат разгледани исканията на българската държава. Проверка на БТВ показа, че българските власти не знаят къде точно се намират семейство Арабаджиеви. МВР, МВнР, Министерство на правосъдието и прокуратурата твърдят, че в момента те са под испанска юрисдикция и най-вероятно са в ареста в Барселона.  Кабрера де мар е луксозно селище, в което живеят много граждани на източноевропейски държави. Средната сума на имотите е около 1,2 млн. евро. Там властите защитават хората с пари. След като Георги Семерджиев е казал, че не желае имотът му да бъде сниман – местната полиция няколко пъти е помолила екипа да се махнат, защото го притесняват. Семерджиев заяви, че животът му е застрашен. Той твърди, че семейство Арабаджиеви са дошли в дома му два дни преди ареста, но съседите му опровергаха това негово твърдение.  ", "date": "2019.03.10", "title": "Още не е ясно кога испанският съд ще гледа делото за екстрадиция на Ветко и Маринела Арабаджиеви"}
{"url": "http://epicenter.bg/article/Nikolina-Angelkova--8-4-mlrd--lv--sa-prihodite-ot-turizam-za-2018-g--/177194/4/0", "text": "8,4 млрд. лв. са приходите от туризъм за миналата година, съобщи пред БНР министърът на туризма Николина Ангелкова.  „Общо преките и непреките приходи от туризъм формират към 12% от брутния вътрешен продукт на страната. Това показва, че туризмът е един от основните сектори на икономиката в страната“, посочи тя в интервю за предаването „Неделя 150“ на програма Хоризонт“.  Ранните записвания към момента сочат между 15 и 25% спад на руските туристи в страната ни, отчете ресорният министър. По думите ѝ се предприемат различни мерки, за да се промени тази прогноза.  Николина Ангелкова обяви, че се мисли за инструмент, чрез който да се подпомагат чартърните полети, така че да се привлекат повече полети към България. Става дума не само за руските туристи, а за целия сектор.  „Съвсем скоро предстои да представим детайли по това предложение. Проучваме практиките на нашите партньори, които се явяват и наши конкуренти в някои сектори. Смятам, че ще успеем да предложим едно изключително добро и работещо решение. Максимално скоростно работим по тази тема, за да можем да бъдем конкурентоспособни на държавите, които не са членки на ЕС. Буквално борбата в момента е за всеки един турист. Конкуренцията в сектора е много голяма“.  По въпроса за туристическите визи и сложния начин за получаването им, министърът заяви, че се работи активно в тази насока. Тя подчерта, че в Русия работят 59 изнесени визови центъра. Обсъждат се и възможностите за издаване на многократни туристически визи както за руските, така и за турските туристи.  „Водим разговори в тази посока. Надявам се, спазвайки изискванията на европейското законодателство, да се опитаме допълнително да облекчим издаването на визи“.  Прави се икономически анализ по отношение на възможността за превоз на туристи с техните леки автомобили чрез фериботната линия Бургас-Новоросийск, каза още Николина Ангелкова.  Министърът на туризма съобщи още, че за последните 3-4 години има ръст на немските туристи с 39%. За миналата година те са достигнали почти 900 хил. Работи се и в посока привличане на интереса на немските здравни каси към възможностите да изпращат у нас техни пациенти за рехабилитация и лечение, допълни тя.  Имаме изключително фокусиране и целева реклама по отношение и на пазарите Полша, Чехия, Словакия, Унгария, Великобритания, Румъния, Северна Македония, Турция и Гърция, посочи Ангелкова. По думите ѝ съседните ни страни носят около 4-4,5 млн. туристи от общия поток. Тя каза още, че се работи и за привличане на туристи от далечни пазари.  Министърът отчете, че при изминаващия зимен сезон се наблюдава лек спад от около 3% в сравнение с миналата година. За месеците декември и януари има спад на дошлите от Турция в рамките на 17%. Има лек спад и при гръцките туристи. Ангелкова се надява до края на сезона да се навакса досегашния спад от 3%.        ", "date": "2019.03.10", "title": "Николина Ангелкова: 8,4 млрд. лв. са приходите от туризъм за 2018 г. "}
{"url": "http://epicenter.bg/article/Tozi-spor-mozhe-napalno-da-razrushi-ES/177191/11/0", "text": "През последните три години общо седем законопроекта за реформиране на миграционната политика на ЕС видяха бял свят и лежат на масата за преговори. От три години министрите на вътрешните работи спорят, не успяват да намерят решение и всеки следващ опит за постигането на компромис приключва по един и същи начин: с уверението, че нещо трябва да се случи. Но нищо не се случва.   Старото Дъблинско споразумение, според което първата приемна страна е отговорна за търсещите убежище и мигрантите, все още е в сила - въпреки общото мнение, че то вече не функционира. По този въпрос 28-те министри на вътрешните работи от ЕС са напълно съгласни, но не успяват да намерят по-добра форма на регулация.  На последната среща на вътрешните министри преди евроизборите националните представители официално признаха, че не могат да постигнат споразумение. По този начин те дават на десните популисти “храна\" за предизборната им кампания.    Използвайки чувствителната тема за миграцията, популистките партии могат да извлекат ползи на европейските избори в края на май и едновременно с това отново да критикуват ЕС като неспособен да решава кризи - реални и измислени. Именно с тази неспособност италианският крайнодесен вътрешен министър Матео Салвини ще оправдае затварянето на италианските пристанища за спасени в морето бежанци и мигранти. С провала на общата миграционна политика на ЕС унгарският премиер Виктор Орбан ще продължи да подхранва погрешната си теза, че Брюксел иска да наводни страната с мюсюлмани с цел \"подмяна на населението\". Десните ще продължат да твърдят подобни глупости из цяла Европа: от Алтернатива за Германия, през Партията на свободата в Австрия, до Консервативната народна партия в Естония.  Германският министър на вътрешните работи Хорст Зеехофер от ХСС, който - заради миграционната политика - предизвика в Германия истинска коалиционна криза миналото лято и обеща да има европейски решения, също се провали с гръм и трясък. И той не постигна нищо. До днес не съществува споразумение с италианското популистко правителство за репатриране на мигранти. Точно обратното: сега Италия заплашва да сложи край на Европейската спасителна мисия \"София\" в Средиземно море - против волята на Германия. А Зеехофер, от друга страна, не може да направи нищо, въпреки че през юли с радост стисна ръката на крайнодесния Салвини.    Сега става изключително лесно да се говори за пълна изолация, граници, по-високи огради и стени. Крайно разделеният Европейски съюз не предлага никаква перспектива в миграционната политика. В същото време миграционната криза в момента е овладяна, съдейки по силно намалелия брой на пристигащите. ЕС обаче далеч не е готов да се справи с подобна ситуация, като тази от 2015 година. Европейците нямат готовност за следващата гражданска война, за следващата хуманитарна криза или новите мигранти, които бягат от последиците от климатичните изменения. Само единайсет седмици преди изборите за Европейски парламент това е абсолютен скандал. Така че не е нужно да се изненадваме, ако популистите и антиевропейците спечелят изборите.  Нови обещания ще има чак в края на годината, когато ще се обсъжда как ще се харчат средствата от фондовете на ЕС. Ще получат ли държавите, приемащи повече мигранти, повече пари, а тези, които отказват, ще бъдат ли наказани с по-малки дотации? Този спор има потенциал да парализира, а в най-лошия случай и напълно да разруши Европейския съюз.   ", "date": "2019.03.10", "title": "Този спор може напълно да разруши ЕС"}
{"url": "http://epicenter.bg/article/Dimitar-Marinov--Balgarskiyat-negativizam-e-poetichen--ne-e-realen/177183/6/0", "text": "Винаги съм бил спонтанен човек, заклет авантюрист, предизвикателството е това, което е важно. Не съм избягал от България, излязох от нея заради авантюризма. Това заяви актьорът Димитър Маринов в студиото на \"Денят започва с Георги Любенов\" по БНТ.  Той коментира, че не е мислел за успех, а за него е важно чувството на удовлетвореност.  Историята около Оскарите беше голям шок, филмът започна с много малък бюджет за такъв продукт, каза актьорът. По думите му по филма е \"хвърлена страшно много кал\", нещо несравнимо за последните 50 години.  Димитър Маринов каза още, че филмът \"Зелената книга\" е успешен, защото показва загубеното усещане за любов, когато правиш нещо с огромна вяра. Това е и причината да видя толкова много хора със сълзи в очите, след като го гледаха, коментира актьорът по повод премиерата в \"София Филм Фест\".  \"Когато човек е щастлив, той е глупав. Което е важно за мен - не да съм щастлив, а да съм доволен от това, което съм постигнал и където съм. Страданието, мъката е носителят, това е енергията, двигателят на раждане на изкуството. Много хора казват: \"А бе, много ви е тъжно българското изкуство, все се пее за смърт, за изоставяне...Това е нашият народ и в САЩ това на мене много ми помага. Този негативизъм, той е поетичен, не е реален\", каза още Димитър Маринов.  ", "date": "2019.03.10", "title": "Димитър Маринов: Българският негативизъм е поетичен, не е реален"}
{"url": "http://epicenter.bg/article/Klyuchova-sedmitsa-za-brekzit/177168/7/0", "text": "Тази седмица британските депутати трябва да решат финално как и кога страната ще напусне Европейския съюз – уговорената за брекзит дата е 29 март.  Парламентът трябва да гласува за споразумението за напускане на премиера Тереза Мей и ако го отхвърлят, ще трябва да гласуват дали да напуснат без споразумение или да отложат брекзит, информира БГНЕС.  В понеделник британският министър-председател може да отиде в Брюксел, за да финализира всички промени, които е договорила по споразумението, отнасящо се за предпазната клауза за Северна Ирландия.  ЕС отказа да отвори отново преговори по текста, но предложи по-нататъшни гаранции за действието на предпазната клауза – споразумение, което трябва да запази отворена границата между Великобритания и Северна Ирландия. Крайният срок е понеделник вечерта, когато Мей трябва да представи пред Камарата на общините промените по споразумението, така че те да могат да гласуват във вторник.  Във вторник Мей ще открие дебата по споразумението, гласуването се очаква около 21 ч. Ако споразумението бъде отхвърлено, депутатите ще трябва да гласуват дали Великобритания да напусне ЕС без споразумение в сряда.  Ако депутатите отхвърлят „твърд“ брекзит, в четвъртък те ще трябва да гласуват дали да поискат от ЕС „кратко и ограничено“ забавяне на брекзит. Тереза Мей вече спомена възможността за 3-месечно удължаване, което трябва да приключи преди първата сесия на новия Европейски парламент в началото на юли.  В петък лидерите на ЕС, включително премиерът Тереза Мей се събират на последната си среща, преди Великобритания да напусне ЕС.  ", "date": "2019.03.10", "title": "Ключова седмица за брекзит"}
{"url": "http://epicenter.bg/article/Protesti-v-Germaniya-sled-ubiystvoto-na-mlada-zhena-ot-kandidat-za-ubezhishte/177169/7/0", "text": "Около 500 души се събраха снощи на бдение в западногерманския град Вормс, за което призоваха приятелите и семейството на 21-годишна жена, убита от отхвърлен кандидат за убежище от Тунис, предаде ДПА, като се позова на полицията.  Пред дома на жертвата, където тя е била убита, участниците в бдението запалиха свещи и оставиха цветя. Всичко премина много спокойно, заяви представител на полицията на Вормс. Активирани са мерки за полицейска охрана на кмета Михаел Кисел след получена смъртна заплаха, добави полицейският говорител, без да уточни естеството и мотива за заплахата.  Жената била убита в нощта срещу сряда в къщата на родителите ѝ, където била намерена с многобройни прободни рани. Тя живеела на последния етаж на триетажната къща. Според прокурора общо й били нанесени между 10 и 15 прободни рани в гърба, шията, гръдния кош и ръцете. 22-годишният ѝ приятел тунизиец е задържан по подозрение в убийство. Мотивът му все още е неизвестен, но прокуратурата обмисля да поиска психиатрична оценка на отхвърления кандидат за убежище.  Мъжът се предал на сутринта след инцидента и обяснил, че е убил приятелката си при скарване. Предполагаемото оръжие, с което е извършено убийството - голям кухненски нож, е открито. Молбата за убежище, която мъжът подал през октомври 2017 г., е била отхвърлена и германската полиция го издирвала за депортиране по времето на убийството. Той бил известен на полицията във връзка с поредица престъпления, включително причиняване на телесна повреда, наркопрестъпления и принуда. Той излежал и триседмична присъда затвор за кражба през октомври. Според полицията е използвал няколко самоличности. Единствената му адресна регистрация била в приемния център за бежанци в Карлсруе, като бил настанен първоначално, но след това нямал постоянно местожителство.    ", "date": "2019.03.10", "title": "Протести в Германия след убийството на млада жена от кандидат за убежище"}
{"url": "http://epicenter.bg/article/Tv-vodeshtiyat-Zlatimir-Yochev-gali-v-Yaponiya-pitomna-sarna/177135/10/0", "text": "  Знаете ли каква драма преживява детето на българка и японец? Много му се работи, но го мързи да стане. Златимир Йочев е чист българин, но хич не го мързи – за две седмици в Япония е изминал близо 4000 километра, опитал е около 50 вида бира, снимал се е с гейша (защото повече от това един редови нашенец не може да си позволи) и е галил сърни  и елени в центъра на многохиляден град.   Златимир Йочев е водещ на сутрешния блок в България он еър, но толкова цветно и релефно разказва, че все едно ще ни слушате по телевизора.   Япония произвежда два пъти повече българско кисело мляко от България. 29-те завода на компанията, които държи лиценза  бълват по 700 тона „наш йогурт” на ден, което е два пъти повече от цялото дневно производство на България. Е, как да не попитам?! Златимир Йочев е опитал местното мляко, но му се е сторило прекалено сладко.   Чували сме, че Ливан е бил Швейцария на Близкия Изток. Местните показват патриотизъм като се кълнат, че красивата им страна е напълно безопасна и в столицата Бейрут се стреля само в определени дни от седмицата и то в отделни квартали. Щом кажете на близките си, че мечтаете да посетите Ливан, лицата им мигом добиват угрижен, дори панически вид.   Наистина ли е толкова страшно и защо си струва да се посети държавата на чиито герб има кедър, а президентът по конституция трябва да е християнин, запитахме Анелия Талиб.    При разговора с нея си припомних, че кедърът е символ на Ливан, а ние го свързваме главно със скъпите му за българите, но много вкусни ядки.   Възможно ли е идеята за една столица да бъде нарисувана върху салфетка  и насред степите да озовеш в Париж, Виена и Барселона? О, да! Видях го с очите си в Казахстан. Там където опитах прабългарския кумис.   Извадих късмета да попадна в казахстанската столица по време на празниците за 20-ата й годишнина. Онази салфетка, върху която президентът Нурсултан Назърбаев е нахвърлил плана на бъдещия град днес се пази в музея, а цяла плеяда световни архитекти са вложили таланта си в превръщането на малкия районен център Целиноград в Астана, което на казахски означава просто столица.  Затова когато чуете „стария град” не си мислете, че ще видите сгради от времето когато тук е  била крепостта Ак Мола, разположена на Пътя на коприната.   Класическите блокове –хрушчовки днес са облагородени със стенописи и кахлени декорации, а населението от един милион души се шири на 700 кв.км. Всъщност, безкрайната степ наоколо била един от аргументите столицата да се премести от Алмати – за да има накъде да се разраства.   Друг довод е разположението на Астана – точно в центъра на Казахстан, чиято територия е половината от площта на целия Европейски съюз.  Средната възраст на жителите е 23 години. За младите семейства правителството строи евтини жилища като за старт в живота. Обемът на инвестициите в столицата е нараснал 30 пъти, а брутният регионален продукт - 90. Но когато преди да тръгна към Астана ми казаха, че градът прилича на Дубай, ама с повече зеленина, хич не им хванах вяра.   Благодарение на природните богатства на Казахстан – нефт, газ и уран, Астана се е превърнала в еталон за модерна архитектура. Подобният на юрта мол „Хан Шатир” е построен от прочутия архитект Норман Фостър.  Търговският център разполога с динозавърски парк и плаж с пясък и вълни, на които може да се кара сърф.   Никой не минава през Астана без да се отбие във високата 150 метра кула Байтерек,  в превод от казахски - топола. Сградата е дело на Норман Фостер, също като и пирамидата на Двореца на мира и съгласието. В дизайна й е залегнала легендата за магичната птица на щастието Самрук, която поставя яйце в клоните на познатото от фолклора Дърво на живота. Кулата символизира традициите, втъкани в основата на казахстанската държава, както и стремежът към технологичен прогрес. Златното кълбо на върха й тежи 300 тона.   Отгоре можете да разгледате Астана докъдето ви поглед стига, а вътре да видите символите на 17 религии. Не бива да пропускате и задължителния ритуал – да поставите длан в отливка от ръката на президента Назърбаев и да си намислите нещо. Местните се кълнат, че всяко желание се сбъдва.   Най-големият ми журналистически късмет, обаче бе възможността да присъствам на световната премиера на тържествената ода „Искрящата Астана”.  Дори и без музиката, сградата на Държавния театър за опера и балет е архитектурна кантата.  Построена е за три години от специалисти от 33 страни -  албански зидари, френски интериорни дизайнери, италиански майстори по акустиката и германски инженери за сценичните машинарии.   Резултатът  е един от най-уникалните театри в света и най-мащабният в Централна Азия. Отвън постройката силно напомня Болшой театър, а залата  - творчески прочит на Ла Скала. Само сцената е на площ 1500 квадратни метра, а целият театър с 60 гримьорни е над 3000. Фоайето е постлано с италиански мрамор,  тежкият 150 тона кристален полилей е от Бохемия. Всичко това е съчетано с типични казахски мотиви и 3Д стенописи. Тук са гастролирали световни светила като Пласидо Доминго и Хосе Карерас, Анна Нетребко и Зубин Мета,  Елена Образцова и Валерий Гергиев.   Още приключения с Покана за пътуване на страницата ни във Фейсбук", "date": "2019.03.10", "title": "Тв водещият Златимир Йочев гали в Япония питомен елен"}
{"url": "http://epicenter.bg/article/Sled--quot-Severen-potok-quot--2--SASht-napadnaha-i--quot-Edin-poyas---edin-pat-quot-/177171/7/0", "text": "След като критикува остро руския проект \"Северен поток 2\", сега САЩ нападнаха и китайски икономически проект - \"Един пояс - един път\".  Италианското правителство не бива да подкрепя инфраструктурния план на Китай \"Един пояс, един път\", заяви говорителят на Съвета за национална сигурност при президента на САЩ, цитиран от Асошиейтед прес. Според говорителя това е \"безполезен проект\".  Италианският премиер Джузепе Конте заяви в петък, че може да подпише споразумение с китайския президент Си Цзинпин по-късно този месец, въпреки съобщенията, че САЩ са загрижени от перспективата ключов техен съюзник да се присъедини към инициативата.  \"Италия е голяма световна икономика и важна дестинация за инвестиции. Няма нужда италианското правителство да придава легитимност на безполезния инфраструктурен проект на Китай\", написа Гарет Маркис в Туитър.  Си Цзинпин ще бъде на държавно посещение в Италия от 22 до 24 март и по думите на Конте Рим и Пекин се надяват за договорят рамково споразумение по време на визитата.  ", "date": "2019.03.10", "title": "След \"Северен поток\" 2, САЩ нападнаха и \"Един пояс - един път\""}
{"url": "http://epicenter.bg/article/Maduro-vidya-ataka-v-spiraneto-na-toka-vav-Venetsuela/177175/7/0", "text": "Демонстрации против и в подкрепа на властите на Николас Мадуро се състояха във Венецуела, докато големи части от южноамериканската страна остават без ток, съобщи БНР.  Самообявилият се за президент Хуан Гуайдо призова свои привърженици от цялата страна да протестират срещу Мадуро в Каракас.  В Каракас се стигна до сблъсъци между противници на Мадуро и полицията. Изправен върху капака на кола Гуайдо се обърна към множеството и обяви, че той и други депутати от опозицията започват обиколки в страната, за да съберат привържениците си в Каракас.  Същевременно Мадуро говори пред свои симпатизанти, събрали се пред президентския дворец Мирафлорес. Там той даде следното обяснение за продължаващата от четвъртък липса на електрическо захранване в големи части от страната:  „Атаки от този тип са дело на крайнодясната опозиция, които са интелектуалните и материални автори на това нападение. При него са използвани високи технологии, които само САЩ. Експертите ни наричат това електромагнитни атаки срещу електрическите връзки, които прекъсват предаването на ток и саботират процеса за национално възстановяване на захранването“, каза Мадуро.  Той благодари на военните, че са защитили страната от преврат, организиран от САЩ и опозицията.  Според Хуан Гуайдо причината за прекъсванията е недостатъчното финансиране на ключовите водноелектрически централи от страна на социалистическото правителство.  Западни медии съобщават, че заради липсата на ток се е стигнало до инциденти и смъртни случаи във венецуелски здравни заведения.  ", "date": "2019.03.10", "title": "Мадуро видя атака в спирането на тока във Венецуела"}
{"url": "http://epicenter.bg/article/Rim-vremenno-sprya-izgrazhdaneto-na-visokoskorostnata-zhp-vrazka-s-Frantsiya/177187/7/0", "text": "Мултимилиардният проект е силно критикуван от движението „Пет звезди“ на Конте, но има подкрепата на коалиционния му партньор „Лигата“. Проблемите около железопътната връзка вътре в италианското правителство идват на фона на дипломатическото напрежение с Франция за имиграцията.  Железопътната връзка е съвместен проект на Рим и Париж, целящ да свърже Торино с Лион посредством 58-километров тунел под Алпите. Очаква се след пускането в експлоатация на линията времето за пътуване между двата града да намалее наполовина, а именно до два часа. Тунелът ще съкрати и времето за пътуване между Париж и Милано от сегашните седем на четири часа, съобщава Би Би Си.  Стойността на тунела от Торино до Лион се очакваше да бъде около 8,6 милиарда евро, но италианското правителство заяви, че сумата е по-вероятно да е около 20 милиарда евро. Проектът започна преди около 20 години, като част от тунела вече е прокопан. Завършването му е предвидено за 2025 година.    ", "date": "2019.03.10", "title": "Рим временно спря изграждането на високоскоростната жп връзка с Франция"}
{"url": "http://epicenter.bg/article/Etiopski-samolet-sas-157-na-borda-se-razbi-na-pat-za-Nayrobi--Nyama-otseleli--/177195/7/0", "text": "Няма оцелели в катастрофата на самолета на етиопската авиокомпания Етиопиън еърлайнс, предадоха световните агенции, като се позоваха на етиопската държавна телевизия.  За момента няма информация за български пътници на падналия етиопски самолет, съобщи българското външно министерство. Машината се разби по-рано тази сутрин малко след излитането от летището в Адис Абеба на път за Найроби.  В самолета е имало 157 души - 149 пътници и 8 души екипаж.  Пътниците са били от 33 националности, уточнява държавната телевизия, като се позовава на неназован източник от авиокомпанията. Самолетът, Боинг 737-8 МАХ, е бил нов и е бил доставен на Етиопиън еърлайнс в средата на ноември, допълва Асошиейтед прес, като се позовава на данните от базата данни за гражданската авиация Planespotters. net, цитирана от БТА.  Причините за катастрофата засега остават неизвестни.  Според шведския сайт за проследяване на полетите в реално време Flightradar24 самолетът е имал \"необичайна нестабилна вертикална скорост\" след излитането. Машината се разби осем минути след излитането. Разбилият се самолет е от същия тип като този на индонезийската компания Лайън еър, който падна в морето миналия октомври 13 минути след излитането от Джакарта. Тогава загинаха 189 души.  Последният сериозен инцидент със самолет на Етиопиън еърлайнс беше със самолет Боинг 737-800, който се взриви след излитането от Ливан през 2010 г. Тогава загинаха 83 пътници и 7-членният екипаж.  От канцеларията на премиера на Етиопия уточниха, че става дума за самолет Боинг 737. В съобщението на канцеларията се изразяват най-дълбоки съболезнования на семействата, изгубили своите близки в катастрофата.  Самолетът е изпълнявал редовен полет от етиопската столица до Найроби. Премиерът на Етиопия Аби Ахмед вече изрази в социалната мрежа „Туитър“ съболезнования на семействата на жертвите, съобщи БГНЕС.  ", "date": "2019.03.10", "title": "Етиопски самолет със 157 на борда се разби на път за Найроби. Няма оцелели! "}
{"url": "http://epicenter.bg/article/Trima-sa-kandidatite-za-prezidentskite-izbori-v-Severna-Makedoniya/177197/7/0", "text": "Днес в полунощ изтече срокът за събиране на подписи за кандидатите за президент на Северна Македония, съобщава БТА, цитирана от БНР. Досега необходимите 10 000 подписа са събрали Стево Пендаровски, Гордана Силяновска-Давкова и Блерим Река. Подписи за участие в шестите президентски избори в страната събираха и Филип Петровски, Димче Петровски, Йосив Мирчевски и Господин Попоски, предаде агенция МИА.  Очаква се Държавната избирателна комисия да издаде официално съобщение за броя на кандидатите, изпълняващи условието за участие в президентските избори, след като преброи подписите.  Общият кандидат на 31 политически партии от коалицията, водена от СДСМ и Демократичния съюз за интеграция, Стево Пендаровски получи подкрепата на над 60 депутати в парламента и събра над 32 хиляди подписа от граждани.  Кандидатката на опозиционната ВМРО-ДПМНЕ професор Гордана Силяновска-Давкова събра необходимите подписи само за един ден. Около 16 хиляди граждани се подписаха в подкрепа на нейната кандидатура.  Необходимите подписи бяха събрани и от Блерим Река, подкрепен от Алианс за албанците и движение Беса. На пресконференция той обеща по-различна президентска кампания от другите кандидати. \"Аз ще се уча от гражданите, президентът е в служба на гражданите\", каза Река.  Кандидатите за президент на Северна Македония трябва да представят кандидатурите си в Държавната избирателна комисия най-късно до 21 март, а предизборната кампания ще започне официално на 1 април.  Първият кръг на президентските избори е насрочен на 21 април, а евентуалният втори кръг - на 5 май.  ", "date": "2019.03.10", "title": "Трима са кандидатите за президентските избори в Северна Македония"}
{"url": "http://epicenter.bg/article/Bus-se-vzrivi-v-tsentara-na-Stokholm/177199/7/0", "text": "Мощна експлозия разтърси центъра на Стокхолм, съобщава 9news.com, цитирана от \"Канал 3\". По първоначална информация се е взривил автобус близо до района с правителствени гради в шведската столица.  Мощната експлозия разтърсила центъра на Стокхолм не е терористичен атентат, съобщава 9news.com, позовавайки се на местната полиция  Пред местния \"Експресен\" от полицията уточнили, че автобусът ударил газовата си уредба при влизане в тунела Клараберг и тя се взривила. Шофьорът е сериозно ранен и откаран веднага в болница.  Огромни облаци гъст черен дим се издигат над мястото на инцидента. Полицията е отцепила района. На мястото на експлозията са изпратени десетки линейки и пожарни автомобили.  Според местни медии не е имало пътници в експлодиралия автобус.  Говорителят на полицията Карина Скагерлинд заяви: \"Не е имало пътници в автобуса. Не знам какво се е случило с шофьора му, но към момента няма данни за пострадали\".  Според непотвърдена информация вероятно изтичане на газ е причинило взрива.    ", "date": "2019.03.10", "title": "Бус се взриви в центъра на Стокхолм близо до правителствени сгради (ОБНОВЕНА)"}
{"url": "http://epicenter.bg/article/Okolo-6500-dushi-uchastvaha-v-Moskva-v-miting-za-svobodata-na-internet/177207/7/0", "text": "Около 6500 души се събраха днес в центъра на Москва на митинг за свободата на интернет, предаде ТАСС, позовавайки се на данни на министерството на вътрешните работи.  Акцията е била съгласувана с властите. Полицаи и гвардейци следят за реда и сигурността по време на проявата. Кметството на Москва разреши днес да бъде проведен митинг в подкрепа на свободния интернет от 14 ч. местно време с участието на до 10 000 души.  Демонстрантите протестират срещу плановете Русия да се сдобие с независим от чуждестранни сървъри интернет.  ", "date": "2019.03.10", "title": "Около 6500 души участваха в Москва в митинг за свободата на интернет"}
{"url": "http://epicenter.bg/article/Pilotat-na-katastrofiraliya-samolet-poiskal-da-se-varne/177208/7/0", "text": "Пилотът на \"Боинг“ 737-800 MAX на „Етиопиан Еърлайнс“, който се разби шест минути след излитането от Адис Абеба в неделя, е заявил \"че има трудности\" и иска да върне самолета съобщиха от авиокомпанията, съобщи Фокус, цитирайки AFP.  Пилотът e \"получил разрешение\" да се върне в Адис Абеба, заяви главният изпълнителен директор на авиокомпанията пред журналисти в етиопската столица в отговор на въпрос дали самолетът е подал сигнал за бедствие.  Самолет „Боинг“ 737-800 МАХ на „Етиопиан Еърлайнс“ катастрофира малко след излитането му от етиопската столица на път за столицата на Кения – Найроби днес сутринта. На борда му е имало 149 пътници.   По информация на Би Би Си на борда на катастрофиралия самолет е имало граждани на 33 държави, между които САЩ, Канада, Великобритания, Франция, Италия, Нидерландия, Израел, Норвегия, Кения, Китай. Четирима от загиналите пътници били с паспорти на ООН. Руските медии пишат за трима загинали руснаци.   Никой на борда не е оцелял.  За момента няма данни и за загинали българи на борда.     По информация на Ситуационния център на Европейската служба за външна дейност няма загинали сред служителите на Делегацията на ЕС в Африканския съюз, Делегацията на ЕС в Етиопия, както и на службите на Специалния представител на ЕС, на Европейската инвестиционна банка и Европейската гражданска защита и европейски операции за хуманитарна помощ. Няма загинали и сред служителите на мисиите на ЕС в Сомалия – гражданската мисия за изграждане на капацитет EUCAP и военната мисия в подкрепа на обучението на силите за сигурност EUTM.  Машината се разби 6 минути след излитането си от международното летище „Боле“ в Адис Абеба. „Боинг 737“ е изпълнявал редовен полет за кенийската столица Найроби, когато контролната кула е загубила контакт с машината. Самолетът е паднал край градчето Бишофту, разположено на 60 километра югоизточно от етиопската столица. Причината за трагедията се изяснява. Времето в района на Адис Абеба при излитането на самолета е било ясно, съобщиха местните власти. Премиерът на Етиопия Аби Ахмед изрази в социалната мрежа „Туитър“ съболезнования на семействата на жертвите.  Свидетели разказват, че след удара на самолета със земята е избухнал огромен пожар. Четири хеликоптера за борба с пожарите са участвали в гасенето на пламъците.  От самолетостроителната компания „Боинг“, която е произвела самолета, обявиха, че „следят от близо ситуацията“. Моделът 737-800 Макс е относително нов. Той е в експлоатация от 2016 година. Машината е била закупена от Етиопските авиолинии миналия юли.  Самолет от същия модел на индонезийската компания „Лайън Ер“ катастрофира миналия октомври само 13 минути след излитането си от Джакарта. Загинаха всички 189 души на борда.  \"На този етап не изключваме нито една хипотеза\", заяви изпълнителният директор на компанията Теволде Гебремариам пред репортери. \"Ние не можем да посочим и точната причина, защото сме длъжни да следваме международните правила да изчакаме разследването. Пилотът спомена, че имал затруднения и че иска да се върне обратно, за което получил разрешение\". Етиопските авиолинии имат добра репутация по отношение на сигурността. Последният мащабен инцидент с техен самолет беше през 2010 година. Тогава Боинг 737 експлодира малко след като излетя за Бейрут, Ливан, убивайки всички 90 души на борда, припомня БГНЕС  По информация на българското посолство в Адис Абеба към 13:30 ч. българско време няма данни за загинали български граждани на борда на катастрофиралия самолет на „Етиопиан Еърлайнс“, съобщиха от МВнР.  Посолството ни в Етиопия в сътрудничество с други посолства прави опити да придобие списъка на пътниците в катастрофиралия самолет, но досега такъв не е предоставен. Посолството ни е в контакт с местните власти и следи ситуацията.    ", "date": "2019.03.10", "title": "Пилотът на катастрофиралия самолет поискал да се върне"}
{"url": "http://epicenter.bg/article/Tramp-iska-ot-Kongresa-8-6-mlrd--dolara-za-granichna-stena/177210/7/0", "text": "Президентът Доналд Тръмп иска от Конгреса на САЩ допълнителни 8,6 милиарда долара в понeделеник, за да се плати за стената, която той обеща да построи на южната граница с Мексико за борба с незаконната имиграция и трафика на наркотици, коментират запознати с бюджета за 2020 г. пред \"Ройтерс\".  Искането е шест пъти по-голямо от това, което Конгресът е отделил за гранични проекти във всяка от последните две фискални години, и 6% повече от това, което Тръмп е усвоил, като се позовава на спешни правомощия тази година.  Демократите, които се противопоставят на стената като ненужна и неморална, контролират Камарата на представителите на САЩ, което прави невъзможно искането на републиканския президент да спечели в Конгреса. Републиканците контролират Сената.  Предложението идва по време на битка с Конгреса относно финансирането на стената, което доведе до 5-седмично частично закриване на федералното правителство, което приключи през януари.  Независимо от това дали Конгресът го приеме, искането за бюджет може да помогне на Тръмп за президентската надпревара през 2020 г., а той иска да бъде преизбран.  \"Изграждане на стената\" е едно от обещанията в първата му кандидатура през 2016 г. \"Завършване на стената\" вече е характеристика на неговата кампания за преизбиране.  \"Това дава възможност на президента да каже, че е изпълнил ангажимента си да получи оперативен контрол на югозападната граница\", коментира служител на администрацията, относно бюджетното искане.  \"Осигурили сме пътя на действие и стратегията, и искаме да завършим работата. Въпросът е дали Конгресът ще ни позволи да приключим работата\", допълва друг служител от администрацията.  Необходимо е законодателството за финансиране да бъде прието преди 1 октомври - началото на федералната фискална година 2020 - или правителството ще бъде затворено отново.  Ако Конгресът и Белият дом не успеят да се споразумеят за премахване на задължителните лимити за разходи, определени в закон от 2011 г., ще започне да действа рязко намаляване на броя на програмите, което би имало хаотични икономически последствия.  Администрацията не е изчислила средствата от 2019 г., но според официалните власти средните разходи са около 25 милиона долара на миля (1,6 километра).  8,6 млрд. долара в предложеното финансиране на стената за фискалната 2020 г. и ще включват 5 млрд. долара от бюджета на Министерството на вътрешната сигурност, 3,6 млрд. долара от военния бюджет на Пентагона. Бюджетното предложение ще включва още 3,6 милиона долара във военно строително финансиране, за да се компенсират всички проекти, забавени от стената, обясняват официални представители.  Министерството на вътрешната сигурност е една от малкото приоритетни области в бюджетния план на Тръмп, който се стреми да намали финансирането за много програми, които не са отбранителни.  Тръмп ще предложи общо 5% увеличение на бюджета на Министерството на вътрешната сигурност през бюджетните 2019 бюджетни кредити, включително 3,3 млрд. долара, или 22% повече за митниците и граничната защита, и 1,2 млрд. долара за имиграционно и митническо изпълнение, 16% увеличение, допълват официални лица.  Бюджетното предложение включва план за наемане на повече от 2800 служители в областта на правоприлагането и поддръжката на агенциите и 100 екипа за съдии по въпросите на имиграцията, съобщиха служители.  Тръмп е изправен пред политически и съдебни битки, за да осигури парите, които иска за текущата финансова година. Много депутати обвиниха Тръмп, че е превишил конституционните си правомощия, като е обявил извънредна ситуация, за да осигури средствата.  Парламентът вече гласува за отмяна на извънредната ситуация и Сенатът вероятно ще направи същото тази седмица.  Очаква се Тръмп да наложи вето на резолюцията.  Коалиция от щатски правителства, водена от Калифорния, е завела дело срещу Тръмп, за да блокира спешния ход, въпреки че експертите твърдят, че съдебните дела са изправени пред труден път. ", "date": "2019.03.10", "title": "Тръмп иска от Конгреса 8,6 млрд. долара за гранична стена"}
{"url": "http://epicenter.bg/article/Turtsiya-ekspulsira-trima-germanski-zhurnalisti/177214/7/0", "text": "Германският външен министър осъди остро решението на Турция да експулсира трима германски журналисти, съобщава Би Би Си, цитирана от БГНЕС и Нова телевизия. Хейко Маас нарече действията на Анкара „неприемливи“ и обеща да предприеме съответните ответни мерки.  На тримата репортери – Томас Зайберт от Tagesspiegel, Йорг Брасе от ZDF и Халил Гюлбеяз от NDR TV, бяха дадени 10 дни, за да напуснат страната. Това е първият случай, в който Турция официално отказва да даде акредитация на чуждестранни репортери.  Действията на Анкара предизвикаха опасения относно ново посегателство срещу свободата на словото и медиите. Десетки турски журналисти бяха задържани по обвинения в предполагаеми връзки с движението „ФЕТО“ на Фетхуллах Гюлен, което според президента Реджеп Ердоган стои зад неуспешния опит за преврат от юли 2016 година.  При показен процес срещу служителите на опозиционния вестник Cumhuriyet, журналистите бяха осъдени по обвинения в тероризъм.  Германските журналисти с отказани акредитации вече са се завърнали в родината си, съобщават германски медии. Йорг Брасе сподели пред колегите си, че му е разрешено да изпълнява служебните си задължения в Иран, но не и да работи в Турция, която е страна членка на НАТО.  „Мисля, че това е опит да се увеличи натиска върху чуждестранните медии. След като правителството успя повече или по-малко да накара местните медии да замълчат, сега се опитва да направи същото и със западните медии“, категоричен е журналистът.  Няколко други чуждестранни репортери също очакват решение по акредитациите си. Журналистът Дениз Юджел, който има двойно турско и германско гражданство, прекара една година в затвор в Турция по обвинения в шпионаж.  ", "date": "2019.03.10", "title": "Турция експулсира трима германски журналисти"}
{"url": "http://epicenter.bg/article/Velikobritaniya-e-otnela-grazhdanstvoto-na-oshte-dve-dzhihadistki-bulki/177215/7/0", "text": "Британското правителство е отнело гражданството на още две жени, омъжили се за бойци на ИДИЛ в Сирия. Това пише в неделния си брой в. \"Таймс\", позовавайки се на анонимни източници от юридическите среди, съобщават ДПА и БТА, цитирани от Нова телевизия. Рима Икбал, на 30 години, както и 28-годишната й сестра Зара са с отнето гражданство, след като са се омъжили за хора от терористична организация, свързана с убийството на заложници от западни държави.  Според вестника сестрите, които имат общо пет момчета на под 8 години, са сред най-малко десетина британски булки с общо над 20 деца, държани в лагери в Сирия от кюрдските сили.  Тази информация бе съобщена на фона на критиките срещу министъра на вътрешните работи Саджид Джавид, който не позволи завръщането на 19-годишна британка, омъжила се за боец на ИДИЛ в Сирия. Критиките се засилиха след като се появи информация в петък, че бебето й е починало в бежански лагер в Североизточна Сирия.      ", "date": "2019.03.10", "title": "Великобритания е отнела гражданството на още две джихадистки булки"}
{"url": "http://epicenter.bg/article/Vizhte-petimata-mladi-tvortsi--nominirani-za-elitniya-priz/177206/6/0", "text": "Вече 10 години Фондация „Стоян Камбарев“ дава криле на младите и талантливи български творци, които развиват ярко своя индивидуален почерк и талант!     Предстои  бляскаво и вълнуващо шоу, което ще се състои на 17-ти април от 19:00 ч. в Балната зала на Военния клуб.   Уникалното на Наградата, носеща името на незабравимия режисьор е, че тя не е строго профилирана, а обхваща широка селекция даровити творци от различни арт области. Носителят на Голямата награда за полет в изкуството, се определя от жури, в което влизат членовете на Фондацията начело с Председателя на УС    Победителят ще спечели знаковата бронзова статуетка на художника   и парична премия в размер на  но най-важното е, че всички номинирани ще получат подкрепа за осъществяването на конкретни техни проекти и ще станат част от семейството на Фондация “Стоян Камбарев”, която сбъдва мечтите на младите и надарени творци.   -  Номиниран е за все по-разпознаваемия си стил на снимачната площадка, за страстта да снима както дигитално, така и на лента, за безкомпромисния подбор на проектите, с които се захваща и високите очаквания към бъдещето. Смел, задълбочен, прогресивен във визията, концентриран и отдаден на камерата, уверено върви от алтернативните музикални видеоклипове към голямото кино.  -  Забелязана е за изяществото и лекотата в изпълненията си, за смелия опит в изграждането на собствен почерк в музикалната фраза, за наградите от редица международни конкурси и впечатляващата за 15 годишната й възраст кариера, включваща концерт в “Карнеги Хол”, участие в клипа към кавър на легендарната песен на Джон Ленън – Imagine, както и много благотворителни изяви.    -  Избран заради запомнящите си роли в театъра и киното, изградени с дълбока отговорност, професионализъм и тотална отдаденост.  За комплексния му талант, деликатност и фината актьорска игра, която се запечатва в съзнанието на всеки зрител. За ролите му в постановката на Народен театър „Иван Вазов“ \"Наблюдателите\", \" Стъклената менажерия\" на сцената на \"Сфумато\", както и във филмите \"Безкрайната градина\" и \"Христо\" .    -  Отличена е за интригуващите си идеи и смели творчески търсения, които  защитава с упоритост в академичната среда, за сериозната заявка да твори концептуално в областта на скулптурата и инсталациите, за експеримента и умелото преплитане на материали, знаци, символи и асоциации,  за участията в изложби на НХА: 2014-2018 , СБХ и в галерия \"Средец\" през 2018 г.    -  Номиниран е за постановките му „Телефонът на мъртвеца“ и „Едноокият цар“ в ДТ „Стоян Бъчваров“ Варна. Заради изострената му философска и екзистенциална чувствителност, за откривателския подход към драматургията, която ангажира с важни обществени теми, за синтетичния  подход и неочаквани перспективи в режисурата и за изграждането на нестандартни релефи на сценичния разказ и пространство.   Тази година, за първи път има и специална изненада, с която Фондацията предизвиква всички млади кино режисьори - нова   Международно жури ще селектира трима финалисти, a победителят ще бъде избран интерактивно от публиката на живо по време на Церемонията на 17-ти април и ще грабне статуетка и 10 000 лв. под формата на парични средства и услуги за следващия му филм от Nova Film, UFO Film and Television Studios и Арс Дижитал Студио       се осъществява с официалното партньорство на УниКредит Булбанк и Бон Марин, основната подкрепа на Аурубис България,  Виваком, Енекод, Wilkinson Sword и благодарение на PRODERMA, Технополис, винарска изба Катaржина Естейт, Prime Development, клубовете на Зонта Интернешънъл България, Дамски форум, счетоводна къща РАН-Р, Devin, сладкарници „Неделя“ и Merci.  Продуцент е NOVA film.    и е част от Календара на културните събития на Столична община за 2019 г.   През 2018 г. президентът Росен Плевнелиев връчи Наградата за полет в изкуството „Стоян Камбарев” на  Освен бронзовата статуетка и парична премия от   които ще се насочат към следващия му музикален проект, Светльо бе поканен за съвместен концерт с  Камерен оркестър „Софийски солисти” с диригент проф. Пламен Джуров. Той получи и плакет от България Мол, където реализира самостоятелен концерт в края на годината. Също така очарова публиката, както в Лондон по време на Втория Благотворителен Бал на Фондацията, така и на големия Коледен концерт нa музикалните й открития в Операта във Варна. Светльо е и един от годишните стипендианти на Фондацията.   Специалната награда за изкуство на УниКредит Булбанк спечели художникът и стрийт артист  , която ще реализира своя самостоятелна изложба с издаване на луксозен двуезичен каталог в УниКредит Студио. Вики ще е един от официалните артисти, представен на световната арт сцена на една от най-известните галерии за съвременно изкуство у нас One Monev. Нейна картина също така бе откупена от Фондацията.         Фентъзи писателят   бе селектиран и изпратен от Фондацията за участие в едноседмичен творчески уъркшоп на най-голямата международна мрежа за млади драматурзи Europe Interplay, който се проведе през лятото в Латвия. Фондацията се ангажира  и с официалната премиера и промоция на следващата книга на Кристиян, както и пълното й медийно отразяване.   Актрисата   спечели участие в Плейбек уъркшоп за импровизационен театър и в спектакъл на Нов български университет, както и в кино мастър клас на английски език на АМAW - номер едно актьорско студио в Холивуд и Лондон. Черешката на изненадите за Патриция бе покана за участие в първия международен TВ сериал, продуциран в България, който ще се снима до края на тази година.        С награди бяха удостоени и   – фрийрънър и каскадьор и   – оператор и фотограф. Постпродукцията на следващия им филм ще бъде осигурена от Ars Digital Studio, а от UFO Film and Television Studios тандемът получи безвъзмездно два снимачни дни с ползване на техника, реквизит и гардероб на декори по избор в модерното й кино студио.", "date": "2019.03.10", "title": "Вижте петимата млади творци,  номинирани  за елитния приз “Стоян Камбарев”"}
{"url": "http://epicenter.bg/article/Nikolay-Valkanov--V-Balgariya-ima-otlichni-usloviya-za-biznes-/177212/4/0", "text": "\" Това заяви в предаването \"Беновска пита\" по \"Канал 3\" Николай Вълканов, \"Минстрой холдинг\", КРИБ, който бе избран за \"Инвеститор на годината\".  \"Минстрой осигурява над 4000 работни места. Но важното е да ги задържиш тези хора. А това може да стане само като им плащаш добре и когато ги уважаваш – т.е. им осигуряваш добри условия на труд\", заяви той като визира и конкретно \"Горубсо Мадан\".  \"В България има отлични условия за правене на бизнес. Защото има много хубаво законодателство, което дава възможност да работиш светло и чисто – 10% данък. Имаме отлична банкова система, страшно много ресурси и много ресурси по линия на Европа\", заяви Вълканов и бе категоричен, че не е вярно твърдението, че тези условия са добри само за определени хора.  \"  допълни той.  \"Много се дразня като се каже \"нямаме кадри\". Трябва да внесем. И какво правим като ги внесем? Трябва да ги обучим. По-добре да обучим нашите. Ключът е да се осигуряват добри условия. При нас дори има наплив, а не недостиг\", добави шефът на \"Минстрой\".   \r\n азкри още проф. Николай Вълканов. \r\n   \r\n Той разказа колко много Доган чете, знае и може и затова, колкото и на някой да не му се вярва, той всъщност се запознава и разбира в съвсем различни сфери, включително и в производство на електроенергия. \r\n   \r\n Собственикът на \"Минстрой\" разказа за три идеи на Доган, които биха донесли големи приходи за България, ако бяха реализирани. Първата е за  . Почетният председател на ДПС договорил огромни суми с турската държава, за да може водите на язовира да захранват южната ни съседка. \r\n   \r\n Втората идея е за  “, което, според екипите от експерти, работили по проекта, също би имало огромен ефект. \r\n   \r\n Третата идея е за изграждането на  . \r\n   \r\n Според проф. Вълканов, Ахмед Доган ще развие ТЕЦ „Варна“, която купи преди няколко месеца.  “, обясни заместник-председателят на КРИБ. \r\n По думите му, Доган винаги е на пулса на случващото се в държавата, пише писма до властта, когато е нужно.  , каза още Вълканов. \r\n   \r\n Вълканов увери, че компанията му осигурява над 4000 работни места.  , заяви професорът. Той припомни, че е взел фалиралото дружество „Горубсо Мадан“ преди 5 г. с 45 млн. задължения. А сега под земята там работят 50 машини, като всяка струва между 300 000 и 400 000 евро. \r\n   \r\n , заяви още проф. Вълканов. \r\n   \r\n \", каза бизнесменът. \r\n Той бе категоричен, че в управляваните от него фирми всичко се плаща по карта, а работниците се осигуряват на пълната им заплата. „Казвам го с ръка на сърцето, защото сега ме гледат 4000 работници в „Минстрой холдинг“, заяви проф. Вълканов. \r\n   \r\n \"В България има отлични условия за правене на бизнес. Защото има много хубаво законодателство, което дава възможност да работиш светло и чисто – 10% данък. Имаме отлична банкова система, страшно много ресурси и много ресурси по линия на Европа\", заяви Вълканов и бе категоричен, че не е вярно твърдението, че тези условия са добри само за определени хора. \r\n   \r\n , повтори и той. \r\n , каза Вълканов и обясни, че компанията му подпомага Минно-геоложкия университет, а също така стаж и работа за студенти от учебното заведение. \r\n   \r\n \" т\", обяви бизнесменът. \r\n   \r\n Той опроверга и твърденията, че липсват чуждестранни инвестиции, като даде за пример, че на въпросните награди за \"Инвеститор на годината\", повечето са били дадени на чужди компании. По думите му три четвърти от бизнеса в страната дори е чуждестранен. \r\n   \r\n \"Не може да искаш развитие без инвестиции. З , изтъкна Николай Вълканов. \r\n   \r\n . „Двамата с брат му Георги се доказаха като добри бизнесмени. На покупката на Нова тв аз гледам като на бизнес и смятам, че това е добра инвестиция. Домусчиев ще развие медията добре, няма да залитне в крайности. Медиите са коректив на властта, но е най-добре да са български, за да отразяват най-важните неща в нашата държава“, заключи председателят на Българската минно-геоложка камара. \r\n  ", "date": "2019.03.10", "title": "Николай Вълканов: Доган винаги има таблици с формули в джоба си, много чете и много знае! "}
{"url": "http://epicenter.bg/article/Chetirima-zaginali-vav-voynata-po-patishtata-prez-poslednoto-denonoshtie/177184/3/0", "text": "Четирима души са загинали при пътни инциденти у нас през изминалото денонощие, съобщава МВР.  Общо на територията на страната са регистрирани 18 ПТП, 24-ма са ранени. За София МВР информира за две тежки произшествия с двама загинали. Общо в столицата са станали 20 леки ПТП, един човек е ранен.", "date": "2019.03.10", "title": "Четирима загинали във войната по пътищата през последното денонощие"}
{"url": "http://epicenter.bg/article/Prokuraturata-iska-postoyanen-arest-za-trima-ot-shemata-s-pensii-v-NOI-Silistra/177196/3/0", "text": "Специализираната прокуратура внесе искане в Специализирания наказателен съд за постоянна мярка \"задържане под стража\" на трима от обвиняемите за неправомерното отпускане на максимални пенсии в Силистра. Иска се постоянно в ареста да останат Милен Пенчев, директор на териториалното поделение на НОИ в Силистра, Стоянка Симеонова и Тодор Тодоров, предаде БНТ.  Специализираната прокуратура е образувала досъдебно производство за организирана престъпна група, която е действала на територията не само на Силистра, но и на София. Има разпитани свидетели, използвани са и специални разузнавателни средства. Вчера, по време на специализирана операция, са претърсени 14 адреса, два от които служебни. Открити са документи, банкови карти и извлечения.  Престъпната групата е действала от 2017 г. За две години от схемата са се възползвали около 20 души.  В трудите им книжки ги представяли като бивши миньори, защото това им дава право да се пенсионират по-рано и с по-висока пенсия - над 600 лева. За услугата пенсионираните заплащали 10 000 лева разсрочено, след като се отпусне пенсията.  За участие в организираната престъпна група са обвинени общо 6-ма.", "date": "2019.03.10", "title": "Прокуратурата иска постоянен арест за трима от схемата с пенсии в НОИ-Силистра"}
{"url": "http://epicenter.bg/article/Gledat-merkite-za-neotklonenie-po-aferata-s-pensiite-v-Silistra/177211/3/0", "text": "Специализираният съд гледа мерките за неотклонение на обвинените по аферата с фалшивите високи пенсии в Силистра, съобщи \"Канал 3\".  Прокуратурата поиска постоянен арест за Милен Пенчев, директор на териториалното поделение на НОИ в Силистра, Стоянка Симеонова и Тодор Тодоров.  Спецпрокуратурата е образувала досъдебно производство за организирана престъпна група. Тя е действала от 2017 г., като за две години от схемата са се възползвали около 20 души. В трудовите им книжки ги представяли като бивши миньори, защото това им дава право да се пенсионират по-рано и с по-висока пенсия - над 600 лева. В същото време те категорично не са работили като такива и дори нямали право на пенсия. За услугата пенсионираните заплащали 10 000 лева разсрочено, след като се отпусне пенсията.  За участие в организираната престъпна група са обвинени общо 6 души.  В съда пристигна и сестрата на нашумялата певица Тита. Именно техният баща Милен Пенчев е обвиненият шеф на НОИ Силистра. Неговото участие в схемата било под негово давление фалшивите документи да минават с гриф СМЧ - Пенчев или Силно мой човек Пенчев, като по този начин се избягвали проверки от други служители на НОИ. ", "date": "2019.03.10", "title": "Гледат мерките за неотклонение по аферата с пенсиите в Силистра"}
{"url": "http://epicenter.bg/article/Borisov--Neka-si-spomnim-za-geroizma-na-vsichki--spasili-balgarskite-evrei/177205/2/0", "text": "\"Отбелязваме 76 години от спасяването на българските евреи и почитаме Деня на жертвите на Холокоста\", написа премиерът Бойко Борисов във фейсбук.  \"Нека на този ден си спомним забележителния акт на героизъм на Димитър Пешев, Екзарх Стефан, пловдивския митрополит Кирил и всички български интелектуалци, политици и общественици, обявили се против отнемането на граждански права на еврейското население на България\", пише още министър-председателят.", "date": "2019.03.10", "title": "Борисов: Нека си спомним за героизма на всички, спасили българските евреи"}
{"url": "http://epicenter.bg/article/Radev--Spasyavaneto-na-balgarskite-evrei-ne-e-prosto-istorichesko-sabitie--a-primer/177209/2/0", "text": "Спасяването на българските евреи не е просто историческо събитие, а е вдъхновяващ приемер за днешния и утрешния ден.   Това заяви държавният глава Румен Радев, който удостои президента на Световния еврейски конгрес Роналд Лаудър с орден \"Стара планина\" Първа степен, предаде БТА.  Отличието е за особено големите заслуги на Лаудър за развитието и укрепването на приятелските отношения и сътрудничеството между световната еврейска общност и държавните институции, гражданското общество и еврейската общност в България, както и за значителен принос за развитието на образованието у нас.  Един народ показа, че дори в най-мрачните времена може да има смелост и отговорност, когато този народ е изградил фундаментални ценности, посочи Радев.  Той отбеляза, че днес се навършват 76 години от спасяването на българските евреи и допълни, че в един от най-мрачните периоди на човечеството българският народ е извършил този акт на безпримерна смелост, на гражданска отговорност и човечност.  Президентът посочи, че съвместните инициативи на Световния еврейски конгрес и на организацията на евреите в България \"Шалом\" съдействат не само за повишаване на нетърпимостта и противопоставянето на ксенофобията и дискриминацията, но и за по-добро сътрудничество с българските институции за действия срещу антисемитизма и речта на омразата. Радев отбеляза, че днешното шествие, което се проведе в София по повод Деня на спасяването на българските евреи и почитане на паметта на жертвите на Холокоста, е доказателство за това ефективно сътрудничество - в подкрепа на толерантността и единението.  Роналд Лаудър заяви, че за пръв път е дошъл в България през 1997 г. и това, което обича най-вече тук са хората. Уважението ми беше спечелено посредством техните бащи и деди, защото в най-тъмните времена в европейската история България беше единствената страна на този континент, която имаше смелостта да каже \"не\" на омразата, \"не\" на убийствата, \"не\" на антисемитизма, посочи президентът на Световния еврейски конгрес.  ", "date": "2019.03.10", "title": "Радев: Спасяването на българските евреи не е просто историческо събитие, а пример!"}
{"url": "http://epicenter.bg/article/Prof--Ivaylo-Dichev--Neprekasnato-zhiveem-mezhdu-srama-i-gordostta-ot-balgarshtinata/177213/2/0", "text": "Ние непрекъснато живеем между срама и гордостта от българщината. Това каза в предаването „120 минути” по bTV проф. Ивайло Дичев, културен антрополог.  Публикацията му „Когато някой българин успее някъде там”, инспирирана от реакциите след наградите “Оскар” и флагa, който актьорът Димитър Маринов развя от сцената, предизвика много реакции в социалните мрежи.  Сведохме културните процеси до състезание, отбеляза той. Според него това е комплексът на малката страна, която се опитва да се покаже, да се състезава.  „Националната идентичност е екзистенциална даденост, ние сме такива, каквито сме. Ние не се състезаваме, защото няма как да се променим”, подчерта проф. Дичев.  „Страната ни не е най-добрата, но не е и най-лошата. Да се тупаме в гърдите и да викаме: „Булгар, булгар, ние сме най-великите” е също толкова смешно, колкото да се бичуваме и да казваме, че сме най-загубените”, обобщи той.  В разговора проф. Дичев даде пример с един от големите интелектуалци на XX век – Цветан Тодоров. „Когато падна комунизмът, всички го викаха да дойде, да стои на някакъв подиум, да легитимира определени неща. Той казваше: „Нека книгите ми се върнат, прочетете ми книгите”. Но никой нямаше време за книгите, искаха само да се снимат с него”, коментира проф. Дичев.  „Нека да не гледаме на тази работа като състезание и като избиване на комплекси”, призова той.  ", "date": "2019.03.10", "title": "Проф. Ивайло Дичев: Непрекъснато живеем между срама и гордостта от българщината"}
{"url": "http://epicenter.bg/article/Eva-Maydel--Za-Balgariya-shte-spestim--60-70-mln--godishno-ot-po-niskite-taksi-za-bankovi-prevodi-v-evro/177216/2/0", "text": "По-ниските такси за банкови преводи в евро в ЕС ще спестят пари на българските граждани, които изпращат или получават пари в евро. Това каза в предаването „120 минути” по БТВ евродепутатът от групата на ЕНП/ГЕРБ Ева Майдел. Средно за ЕС може би ще спестим около 1 млрд. евро на година, а за България – около 60-70 милиона евро, изчисли тя.  По думите ѝ от по-ниските такси ще се възползват родителите, чиито деца учат или работят в чужбина, семействата в чужбина, които изпращат пари до България, както и българският бизнес.  „В момента, ако искате да направите един превод, той може да бъде много малък – от 10 евро например, най-вероятно ще ви се наложи около 15-20 евро такса в зависимост от банката. От декември още тази година тези такси ще бъдат приравнени към таксите, които плащаме за вътрешни преводи – от 2 до 5 лева”, каза българският евродепутат.  „С този регламент премахваме един истински двоен стандарт между еврозоната и страните извън еврозоната. За сравнение, в Румъния също има високи такси, но те са двойно по-ниски от българските такси. Тоест ние плащаме необосновано високи такси, което не искаме да позволим да се случва повече и точно затова ни се наложи да предприемем тези мерки”, изтъкна Ева Майдел.  Тя изтъкна, че втората част на регламента също е много важна – най-вече за всички българи, които използват кредитни или дебитни карти и пътуват често, както и за българския бизнес.  „В момента отиваме, използваме картата си на ПОС терминал, теглим пари, но нито знаем обменния курс, нито таксите, които ни се налагат. Научаваме това един месец по-късно, когато си получим банковото извлечение. Регламентът предвижда тази информация да се дава предварително, още когато подписваме договора с въпросната банкова институция, когато вземем нашата кредитна или дебитна карта, и също така, когато използваме картата и на банкомат – по възможно най-бързия начин – с есемес, чрез банково приложение”, отбеляза Майдел.  По думите ѝ това ще доведе и до по-голяма конкуренция между банките и в целия сектор.  ", "date": "2019.03.10", "title": "Ева Майдел: За България ще спестим €60-70 млн. годишно от по-ниските такси за банкови преводи в евро"}
{"url": "http://epicenter.bg/article/Karanikolov--Vazhno-e-da-ima-investitsii---nyama-znachenie-chuzhdi-ili-balgarski--golemi-ili-malki/177217/2/0", "text": "\"Лично аз не деля инвестициите на чуждестранни и български, на големи и малки. Аз се радвам и на най-малките. Защото те означават доверие в България и увеличаване на доходите\". Това заяви в предаването \"Беновска пита\" по \"Канал 3\" министърът на икономиката Емил Караниколов.  \"Нова телевизия\" и закупуването ѝ за мен няма значение дали е закупена от българи или не. За мен е важно да остане обективна.  Всички медии са обективни, въпросът е какъв им е мирогледът\".  \"Икономическият ръст в България е над средния за ЕС. Аз съм сигурен, че и тази година ще постигнем тези параметри. Безработицата никога не е била на такива нива. Убеден съм, че ще достигне 4-4,5%.\", каза Караниколов.  \"Мозъци продължават да изтичат, но има сектори като IT-сектора, при които заплатите се изравняват с Европа. Затова обаче основен приоритет ни е наука и образование, за да може да имаме икономика, която ще отговори на абсолютно всичко\", заяви Караниколов.  Обясни и че би било трудно да се направят някои специалности по-привлекателни.  \"Правителството да направи един труд привлекателен, това е трудно. Но приоритет на правителството е образованието и затова даваме повече пари за образование. А това, което е приоритет на Министерството на икономиката да се създаде необходимата среда\", каза Караниколов и описа някои от мерките, които вече са предприети.  Обясни, че се работи за дуално обучение, като обясни, че се оказва, че много малко хора знаят какво е това. А именно един ученик да излезе от училище със занаят.  \"Трябва да покажем на родителите и децата как изглеждат тези предприятия. Въпросът е този занаят, тези умения ще ти дадат един среден европейски доход. Не знам дали това ще помогне да престанат българите да напускат България, но това е една крачка напред\", заяви министърът.  Той заяви и че приоритет на министерството е развитието на индустриални зони. Обясни, че вече има реални инвестиции за 550 милиона лева, но така или иначе за начало целта е да се обособят такива зони. В тях има и редица преимущества за инвеститорите, като държавата поема немалко начални разходи.  По думите му през следващата година се очаква растеж на БВП от над 3%.  Емил Караниколов коментира и посещението на руския премиер Дмитрий Медведев, както и изказването на шефа на \"Газпром\" Алексей Милер, че няма намерение да вкарва нови количества газ в страната ни. Бе запитан и дали тази реакция не е била в отговор на действията по Закона за горивата.  \"По никакъв начин не мога да свържа двата проекта. Първо България е член на ЕС и НАТО. За да мине всеки проект като \"Турски поток\", трябва да се съобразим с европейските правила. И българската страна го каза ясно, за да се случи това, трябва да има съгласието на Брюксел.  Колкото до горивата, припомням, че се създаде едно сериозно напрежение и то между самия бизнес. Не считам, че Емил Димитров е направил нещо. Той иска секторът да бъде светъл и ние всички искаме това.  Така или иначе в момента имаме работещ закон. Това, което за последно обсъждахме е, че скоро, може би идната седмица Комисията за защита на конкуренцията трябва да излезе със секторния анализ и чак тогава да мислим дали ще има изменения в Закона за горивата. Това ще е един сериозен анализ. Към момента това, което се направи е да се отсрочи с 6 месеца влизането в силата на наредбата. А секторният анализ ще включи всичко – внос и износ, и мисля, че ще е много ценен за всички. За мен този анализ ще обобщи абсолютно всичко и ще е много важен\", каза Караниколов, като изтъкна, че все пак от КЗК зависи кога ще е готов въпросният анализ.  Обяви и че е предложил на малките търговци да представят свой вариант на закона. Бе категоричен, че едва ли всички ще са доволни, но целта е да са колкото се може повече.  \"Благодарение на премиера ни да води външна политика, така както и вътрешна, което вече е несъмнено, мисля, че представляваме интерес. България е стълб на стабилност в региона\", заяви министърът на икономиката в заключение по повод дали Саудитска Арабия има интерес към България преди визитата му в арабската държава, къдегто ще води делегация от над 50 български компании.  ", "date": "2019.03.10", "title": "Караниколов: Важно е да има инвестиции - няма значение чужди или български, големи или малки"}
{"url": "http://epicenter.bg/article/Stanishev--Borisov-i-Radev-da-sa-balgarofili/177218/2/0", "text": "Всеки български държавник и политик трябва да бъде на първо място българофил, заяви в интервю за радио \"К 2\" президентът на ПЕС Сергей Станишев в коментар на визитите на генералния секретар на НАТО Йенс Столтенберг и на руския премиер Дмитрий Медведев, както и на шансовете пред продължението на \"Турски поток\" през България. \"Русия, Америка, Франция, Германия са важни, ключови партньори за нашето развитие, но ние трябва да умеем със самочувствие, с аргументи, с уважение към партньора да отстояваме нашия интерес, да намираме баланса между техния натиск, защото всички големи по един или друг начин натискат в своя полза\", заяви Станишев.   Запитан проамерикански или проруски са настроенията на президента Радев, Сергей Станишев отговаря: \"Аз мисля, че са пробългарски. Такива трябва да бъдат настроенията на всички български държавници и политици.\"   \"Трябва двамата големи в държавата, президентът и премиерът, с всичките различия и критики, да имат и форма на диалог\", категоричен е Станишев.   Президентът на ПЕС коментира и предстоящите избори за Европейски парламент и номинациите за кандидат-евродепутати в БСП. Запитан ще бъде ли водач на евролистата на БСП, Станишев отговаря: \"Това ще реши Националният съвет на БСП само след една седмица, имайте малко търпение, процесът на номинации на конференции върви. Аз съм много благодарен на всички организации, които са ме номинирали и за водач, и за член на листата. От много места ми се обаждат хората и в личен план морално съм удовлетворен от това, което има като резултат.\"   Президентът на ПЕС отговори и на въпрос дали го противопоставят с Елена Йончева като евентуални водачи на червената евролиста. \"Няма как да ни противопоставят, защото ние с Елена сме и приятели, изпитваме взаимно дълбоко уважение и си говорим, и си помагаме. Така че, ако някой има такъв сценарий, не може да ни използва като пионки в някаква игра\", каза Станишев.  ", "date": "2019.03.10", "title": "Станишев: Борисов и Радев да са българофили, големите винаги ще оказват натиск в своя полза!"}
{"url": "http://epicenter.bg/article/Georgi-Gergov--Boyko-Borisov-si-e-opekal-rabotata-s--quot-Turski-potok-quot-/177219/2/0", "text": "Ще има продължение на \"Турски поток\" през България, категоричен е бизнесменът Георги Гергов, лидер на БСП-Пловдив.  Според него Европа ще разреши строителството, премиерът Бойко Борисов си е опекъл работата.   Гергов коментира визитата на руския премиер Дмитрий Медведев и предстоящите избори за Европарламент в предаването \"Беновска пита\" по \"Канал 3\". Лидерът на БСП-Пловдив е категоричен, че неговият фаворит за водач на червената евролиста е президентът на ПЕС Сергей Станишев.   \"Сергей Станишев е човек, който е доказал себе си в годините. Той е европейски политик, доказал, че може, и аз вярвам в него. Да, за тези години, в които той е участвал в управлението сигурно има негативи, които в този момент неговите опоненти ги използват. Но, той е най-подготвеният. И е просто смешно да се мисли, че лидер на ПЕС да не е в листата или водач на листата. Тъй, че аз просто следвам логиката. Аз съм всъщност бизнесмен, освен политик и винаги преценявам на коя карта трябва да се заложи и как трябва да се играе. В този момент, ако искаме ние, трябва да заложим на тази карта - Сергей да води листата. Моите опоненти ще кажат \"Ние ще загубим изборите, ако сложим Сергей\" да води листата. Тъй че ще коментираме след изборите, но много е важно как ще се подреди листата. Много е важно това нещо, от това зависи изходът на изборите. Вие знаете, че като извадиха такъв кандидат за президент, ГЕРБ загубиха изборите\", каза Гергов.   Той коментира и отношенията си с лидера на БСП Корнелия Нинова. \"Ние с Корнелия Нинова каквото е имало да си го кажем, сме си го казали. Държим се партийно и смятам, че няма нужда от забиване на ножове в гърба. Отиваме към избори, това означава - бием в една точка, иначе лошо\", изтъква лидерът на БСП-Пловдив.", "date": "2019.03.10", "title": "Георги Гергов: Бойко Борисов си е опекъл работата с \"Турски поток\""}
{"url": "http://epicenter.bg/article/Kaloyan-Pargov--Hora--bdete-i-pomnete--za-da-ne-dopusnem-zloto-da-se-sabudi-otnovo/177220/2/0", "text": "Хора, бдете и помнете, за да не допуснем злото да се събуди отново. Това призова председателят на БСП - София Калоян Паргов, който се включи в Шествието на толерантността и единението на българския народ ”Заедно за България. Заедно за Европа”.   \r\n То беше по повод Деня на спасението на българските евреи - 10 март и беше организирано от ОЕБ \"Шалом\" и Столична община. Освен Калоян Паргов в шествието се включиха и заместник-председателят на Градския съвет на БСП - София и на парламентарната група на социалистите Христо Проданов, народният представител Петър Витанов и общинските съветници Иван Таков и Борис Цветков. \r\n   \r\n \"Дати като днешната са добър повод да си спомним за Юлиус Фучик и неговия призив: Хора, бдете! Ние сега само може да добавим: И помнете!, коментира Калоян Паргов. - Не трябва да забравяме онези мрачни времена, когато по улиците и площадите шестваше омразата, за да не ги допускаме никога повече. \r\n   \r\n Днес отброяваме 76-ата година от спасяването на българските евреи и почитаме паметта на онези 11 343 души, които загубиха живота си в лагерите на смъртта\". \r\n   \r\n Калоян Паргов припомни, че тази година за пореден път в София беше допуснато да се проведе Луковмарш. \r\n \"Това шествие на омразата по улиците в града ни напомни за онези времена на \"кафявата чума\", каза той. - Ние, социалистите от Градската организация на БСП в София, категорично се противопоставихме на провеждането му. И ще продължим да го правим, защото антисемитските, неофашистки и нацистки прояви нямат място в живота ни в 21-и век\". \r\n", "date": "2019.03.10", "title": "Калоян Паргов: Хора, бдете и помнете, за да не допуснем злото да се събуди отново"}
