{"url": "http://epicenter.bg/article/Rumen-Radev-zapali-sveshtite-na-Hanuka-s-poslanie-za-mir--razbiratelstvo-i-uspeh/143165/2/0", "text": "В дните на Ханука свещниците, поставени на прозорците, не озаряват единствено еврейските домове. Тяхната светлина ни показва, че най-голямото чудо да живеем заедно в мир, взаимност и разбирателство е в ръцете ни. Вярвам, че само след броени дни отново заедно ще отправим молитва идващата 2018 година да донесе на нашата родина повече спокойствие и благоденствие, а на всички нас здраве, семейно щастие и уют. Това заяви днес президентът Румен Радев, който заедно със съпругата си Десислава Радева участва в церемонията в Централната софийска синагога за запалване на свещите на Ханука – Празника на светлината.   „Щастливи сме с моята съпруга да бъдем тази вечер заедно с вас в Софийската синагога и заедно да отбележим Ханука. За мен е чест да запаля една от свещите в Ханукалния свещник и да продължа институционалната традиция българският държавен глава да отбележи съвместно с еврейската общност в България този красив празник на светлината“, заяви президентът и  подчерта, че българската нация умее да отбелязва съвместно празниците на всички свои общности.   Румен Радев отбеляза, че именно нашият народ не даде своите евреи и българското чудо на спасението в мрачните дни на Втората световна война не са случайност и изрази общата скръб за онези, които са били изпратени на сигурна смърт. „Ако днес крайният национализъм и екстремистките политически разбирания се опитват да се прокраднат в нашето ежедневие, да пренапишат нашата история и да заразят с омраза децата ни, то, уверявам ви, ние ще бъдем отново заедно в борбата за доброто и справедливостта“, подчерта в словото си президентът.   Държавният глава Румен Радев запали основната свещ на церемонията, с която се отправя послание за мир, разбирателство и успех.", "date": "2017.12.17", "title": "Румен Радев запали свещите на Ханука с послание за мир, разбирателство и успех"}
{"url": "http://epicenter.bg/article/Tsvetanov--Prezidentat-da-chete-poveche--BSP-se-zaigravat-s-nay-gadnoto-neshto---strahovete-na-horata/143124/2/48", "text": "Втори лифт на Банско ще има. И съм убеден, че напрежението, което бе създадено около това, ще стихне. Ние сме като италианско семейство, но съм убеден, че всичко ще бъде наред. Това заяви пред \"Събуди се...\" зам.-председателят на ПГ на ГЕРБ Цветан Цветанов, коментирайки позиция на вицепремиера Валери Симеонов. \"Това напрежение е безсмислено\", добави Цветанов.   \"Ние не говорим за концесия, а за Закона за управление. Затова искаме той да бъде приет първо и да започне следващата процедура. Ние не трябва да се фокусираме само върху Банско, а върху развитието на туризма в цялата страна\", отбеляза Цветанов.   \"В една коалиция, в която има различни партии, е съвсем нормално да има напрежение. Но ние имаме много по-важни цели, които сме си поставили и върху които сме се фокусирали и не би трябвало такива препъникамъчета да обърнат колата\", допълни той.   Цветанов бе помолен да коментира и скандала в парламента за мораториума върху лекарствата за онкоболните.    \"Хората останаха объркани заради фалшивите новини и фалшивото напрежение, което бе създадено от БСП. За следващата година имаме 407 милиона повече, общият бюджет за НЗОК е 3 млрд. 800 млн .лв. Повечето пари, които се дават за здравеопазване, са 480 милиона. Никъде не сме казвали, че няма да се лекуват онкоболни! Това е спекулация и това е невярно твърдение!\", подчерта Цветанов.   Той подчерта, че проблемът с лекарствата ще бъде разрешен в диалог - между Здравното министерство и пациентските организации.   \"Вчера спартанът на правителството транспортира онкоболно дете. Родителите се обърнаха преди два месеца с молба, защото детето им си отиваше... Лъчезар Иванов и д-р Дариткова са съдействали тези хора да бъдат повече информирани. И това дете беше транспортирано за Германия и не е имало никакъв отказ. Но трябва да има някаква система, която да ограничи неразумното изразходване на средства... Ние не сме убийци. Всеки има близък човек, засегнат от това тежко заболяване. Но за мен е важно да има техника, профилактика, да се поставя точната диагноза - говоря за цялостния комплекс от здравеопазване\", коментира Цветанов.    Той посочи още: \"Ние правим възможно най-модерното здравеопазване. Въпросът е, че разходите, които правим, трябва да отидат по съответното предназначение... Оставете президента! Той миналия ден се изказа върху закон, който не бе приет! Това нормално ли е?!... Нека чете повече! Да пита повече! Когато създаваш фалшиви новини и се заиграваш със страховете на хората, това означава, че разделяш обществото. БСП умее само да употребява хората. Моите уважения към господин Стефан Данаилов, впечатлен съм от това, което той е направил в личния си и професионален живот. Но БСП се заиграват с най-гадното нещо - страховете на хората и правят нещо абсолютно недопустимо в политически план!\".    Цветанов коментира и \"контрата\" на БСП спрямо европредседателството и заяви, че и Нинова, и президентът се заиграват с вота на недоверие: \"Аз искам всичките политици да бъдем национално отговорни и да се обединим около каузата - европредседателството! Вижте, какъв популизъм беше с цената на водата... Този вот няма да мине и няма да разклати коалицията, но ще даде едно усещане у всички останали европейски страни, че България не е единна... Когато говорим за Шентген, Елена Йончева прави филм за границата. Няма ограда, която да не бъде преодоляна, но тук говорим като капацитет и европейската солидарност, която ни даде 160 милиона\".   \"Да не се поддаваме на фалшивите новини и популистките новини. Защото България има икономически растеж и ще има успешно европредседателство. 2018 година ще бъде една успешна година за България\", заяви в края на разговора Цветан Цветанов.", "date": "2017.12.17", "title": "Цветанов: Президентът да чете повече! БСП се заиграват с най-гадното нещо - страховете на хората"}
{"url": "http://epicenter.bg/article/Pravoslavnata-tsarkva-chestva-Sveti-prorok-Danail-/143125/2/0", "text": "Православната църква чества Свети пророк Даниил (Данаил) и св. три отроци Анания, Азария и Мисаил - една от легендите разказва, че по време на вавилонския плен заради вярата си в Бога пророк Даниил бил хвърлен в дълбока яма сред гладни лъвове. Но тогава се случило чудо - въпреки че в продължение на шест дни на лъвовете не била давана храна, зверовете не докоснали Божия пророк.   Този ден особено много почитат всички жени, които ще раждат и имат малки деца. Те месят питки и ги раздават на съседи, за да е плодовита годината и лесно да родят. Даниил Той произхождал от царски род и още като юноша бил отведен във Вавилон заедно с другите пленени иудеи. Изключително талантлив, той изучил халдейския език и мъдрост и заедно с тримата си другари - Анания, Азария и Мисаил бил взет на служба при царския двор. Даниил изтълкувал на Навуходоносор неговите забележителни сънища.   Неведнъж се удостоил от Бога с видения, в които му били открити най-важни и забележителни свещени събития. При възкачването на Дария на престола той бил назначен за един от тримата управители на империята и по чудесен начин бил спасен от лъвовете, в чиято яма бил хвърлен за своята привързаност към вярата на отците (Дан. 6:10-24). Историята на неговия живот и на делата му е описана от самия него в свещената книга с неговото име. Светата Църква празнува паметта му на 17 декември. Даниил отначало бил владетел на острова, наречен Ниверта, или Вероя, близо до Гадир (или Кадикс, на юг в Испания, близо до Гибралтар).   Използвайки удачното местоположение на своето владение по главния в това време морски път, Даниил спечелил много богатства. Тъй като бил възпитан в християнско благочестие, предпочел да служи на Бога и не след дълго време оставил властта и имуществото на децата си, а сам отишъл в Рим и там приел монашество. После заминал за Константинопол, където беседвал с царете Роман и Константин. Той измолил позволението им да посети Йерусалим.   Като се поклонил на светите места, Даниил приел от патриарх Христодул велика схима с името Стефан, но там претърпял много беди и дори побои от нечестивите сарацини. Затова се отправил в Египет, където бил хванат и хвърлен в тъмница, в която изнемогвал от глад, жажда и мъчения шест месеца. След това светият бил изправен пред емира на Египет, който го оковал в тежки вериги и го принуждавал да се отрече от Христа. Но тогава се случило чудо - въпреки че в продължение на шест дни на лъвовете не била давана храна, зверовете не докоснали Божия пророк.   Този ден особено много почитат всички жени, които ще раждат и имат малки деца. Те месят питки и ги раздават на съседи, за да е плодовита годината и лесно да родят. Светецът останал непоколебим и с дръзновение изповядал, че нашият Господ Иисус Христос е истинският Бог. За това бил подложен на много различни мъчения, от които починал. За кончината си свети Даниил бил предизвестен от Бога.  ", "date": "2017.12.17", "title": "Православната църква чества Свети пророк Данаил "}
{"url": "http://epicenter.bg/article/Zapochva-Hanuka---Praznikat-na-svetlinata--Prezidentat-Radev-shte-zapali-shamasha-za-mir/143134/2/0", "text": "Президентът Румен Радев ще участва в тържествената церемония за запалване на свещите на Ханука - Празникът на светлината. Държавният глава ще запали основната свещ - шамаша, на церемонията, с която се отправя послание за мир, разбирателство и успех. Тържеството ще започне от 17.00 часа на 17 декември в Централната софийска синагога, предаде БГНЕС.    Ханука е празник с исторически характер от времената, когато Йерусалим и цялата древна Юдея се намирали под елинска власт. На евреите не било разрешено да живеят по законите на Тората. Службата в храма била забранена.  Преданите на Тората евреи под предводителството на Йехуда Макабей се вдигнали на въстание. Когато влезли в осквернения храм, те трябвало да запалят отново светлината, но намерили малко осветен зехтин, който можел да гори само един ден. Тогава станало чудото - светлината горяла в свещника цели осем дни, колкото били нужни, за да бъде приготвено ново, осветено масло. За това и до днес евреите честват героичния подвиг на освобождението от робството и разказват историята на чудото.    На Ханука, в продължение на осем дни, последователно се палят осем свещи в ритуалния свещник - ханукия, като всеки ден се увеличава броят им. Пали се една основна свещ, наречена шамаша. В чест на празника във всеки еврейски дом се поставя ханукия на прозореца, а на децата се раздават подаръци и лакомства. ", "date": "2017.12.17", "title": "Започва Ханука - Празникът на светлината. Президентът Радев ще запали шамаша за мир"}
{"url": "http://epicenter.bg/article/Menda-Stoyanova-/143135/2/0", "text": "Хората и политиците не разбраха смисъла на едногодишния мораториум за иновативните лекарства, каза пред БТВ Менда Стоянова.   Председателят на бюджетната комисия в парламента увери, че всички хора ще бъдат лекувани и посочи конкретните цифри. \"За лекарства на онкоболни са осигурени над 300 млн. лева, което е със 100 млн. повече, а със 70 млн. повече са средствата за специализираната помощ. 123 лекарства за следболничнотото лечение са изцяло платени и 74 процента от тях са иновативни лекарства. Следователно българските болни се лекуват с новите лекарства. Не се разбра, че става въпрос за 32 молекули, които за първи път излизат на пазара и само за 4 няма заместител на пазара. Тези 4 молекули ще се осигурят, но не чрез здравната каса, а чрез министерството на здравеопазването.   Стоянова обясни, че в Германия всяка нова молекула се включва в списъка за реимбурсиране 3 години след като влезе на пазара.   Шефката на бюджетната комисия в НС коментира и активността на президента Румен Радев от последните дни. „Президентът прави действия в политически аспект, но само в едната посока. Опитва се да става по атрактивен, по-възприеман, по-харесван, подкрепяйки тезите само на партията (БСП), която го издигна, обясни Стоянова.   По коментираната тема, че е финансист, а е станала доктор хонорис кауза на Музикалната академия в Пловдив тя обясни, че е очаквала злобата и омразата, която се е изляла върху нея. „Мислех си да откажа. Както отказах преди години да отида да приема плакет, с който съм удостоена за помощ към библиотеките. Но се отказах и отидох. Защото и да не бях отишла, пак щеше да стане същия скандал”.   \"Обади ми се ректорът проф. Милчо Василев и ми заяви, че е взето решение от Академичния съвет и не мога да откажа наградата\", обясни Стоянова. След като е получила академичното звание, тя трябва да чете лекция, която ще бъде, естествено, на тема пари.  ", "date": "2017.12.17", "title": "Менда Стоянова за титлата й доктор хонорис каузаза: Очаквах злобата и омразата"}
{"url": "http://epicenter.bg/article/Afis--Useshtaneto-sred-izbiratelite-za-naprezhenie-po-politicheskite-varhove-se-uvelichava/143138/2/48", "text": "Броят на хората, чието материално положение е облекчено, нараства, но в същото време усещането за политическо напрежение и желанието за ремонт на властта се събужда отново, това сочи декемврийското изследване на \"Афис\".   Повишението на минималните заплати през януари съживи кръвообращението в пазара на стоки и услуги от първа необходимост, което даде верижен ефект върху останалите доходи. Ако през март 20% от домакинствата бяха с доход на член от домакинството под 200 лв., през декември този дял спада двойно – на 10%. Този ефект обаче не обхваща еднакво всички социални категории. Само една пета, или 21% от хората, съобщават, че за година заплатата на поне един член от домакинството е нараснала. Делът е значимо по-висок в областните градове, при 30-39-годишните, при служителите й, колкото и неочаквано да звучи, при хората, гласували за ГЕРБ и ОП на последните парламентарни избори.   Наблюдаващото се в последните две години увеличение на поръчките в индустрията, заедно с емиграцията, отслабват финансовия натиск върху наемния труд. Загубата на работно място се случва в 20% от домакинствата (за разлика от обичайните в годините на кризата около 28%). По-редки стават случаите на съкращаване на работното време. Запазва се обаче дисбалансът в правата им като работници и потребители. Седем години след дъното на кризата, случаите на забавено разплащане за положен труд са по-чести, отколкото през 2010 г. Съответно хората с дългови проблеми, вместо да са по-малко, са повече (30% при тогавашните 18%). Общественото мнение изпитва по-малко песимизъм, отколкото в началото на годината, относно личното благосъстояние и перспективите на страната.    (безработица, доходи и пенсии). Това на свой ред води до нарастване на относителната тежест на проблемите на корупцията, финансовата стабилност, здравеопазването. В личен план обаче, расте и делът на хората, за които бедността и неясните перспективи са най-важен проблем. Това показва, че плодовете на растежа не се разпределят равномерно. От друга страна, материалната стабилизация не се трансформира в повишено доверие към политическата надстройка.   . Ако след март желанието за нови избори беше спаднала с 14%, достигайки 13%, то през следващите месеци то постепенно расте и вече достига 21%. Аналогично расте и нагласата за създаване на нов кабинет в рамките на сегашното Народно събрание.    Това се обяснява не толкова с представата за наличие на алтернативна политика и неин носител, колкото със заразителния ефект на нервността и неувереността, която бе демонстрирана по върховете – по конкретно от ГЕРБ по повод на корупционните разкрития и темата за приватизацията по време на прехода.  След кратковременно следизборно освежаване, рейтингът на основните институции отново се ерозира плавно.  , на синдикатите от 25% на 21% и т.н.    Изключение е Европейският съюз, който бележи растеж от 48% на 52%. Най-голямо е недоверието в съдебната власт – 80.7%, на второ място по недоверие са синдикатите, а на трето парламента с 77.7% недоверие.   Въпреки впечатлението за вътрешно напрежение Нинова се ползва с доверието на 87% от избирателите на БСП. Борисов е още по-стабилен: 95% от избирателите на ГЕРБ му вярват. Едва 3% и 1% от избирателите съответно на БСП и ГЕРБ са на мнение, че при избор на нов лидер, различен от досегашния, партията ще стане по-силна. Сумарната оценка за сегашната управляваща коалиция между ГЕРБ и Обединените патриоти остава без съществени промени, но агрегатните суми крият комбинация между растящо недоверие сред негласувалите за тези две сили и растящо доверие сред гласувалите за тях. При това се наблюдава асиметрия. Сред последователите на Патриотите се подобрява отношението към лидера на ГЕРБ, докато сред тези на ГЕРБ отношението към Валери Симеонов се влошава.   Късното лято и есента побраха един продължителен медийно-прокурорски двубой, започнал с разобличенията от серията „Суджукгейт“, хвърляща публична светлина върху клиентелистката мрежа на управляващите, засягаща дори националната сигурност чрез некачествено изпълнение на оградата по границата с Турция. ГЕРБ парира удара с изненадващ успех – с предложение за ревизиране на приватизацията по време на прехода.  .   Въпросът е, че БСП не тематизира вътрешното противоречие в уговорката, че порочните сделки не се отменят, корумпираните чиновници ще се наказват, но не и тези които са корумпирали. БСП не долови хумора в подобен радикално ляв проект на една дясна партия и реагира със смъртна сериозност, влизайки в режим на обяснения пред обществото и вътре в ръководството си.   , например тази за защитата на правата на наемния труд и потребителите, тя щеше да ползва „тефлонова защита“ срещу негативната пропаганда на ГЕРБ и повечето медии. В обратен случай привържениците на управляващи и опозиция реагират автоматично, докато електоралните периферии поради слабия интерес към политическите сюжети обясняват критиките като нападки, целящи да скрият собствената несъстоятелност. Заради, макар и малка, но позитивна кауза – нежелателността да се вихрят скандали в навечерието на Председателството на България в ЕС – ГЕРБ запази остатъците от подобна тефлонова защита. Максимата „да не се изложим пред чужденците“ все пак има известна тежест за общественото мнение: 36% смятат, че опозицията трябва да отслаби критиките си в този период, докато на обратното мнение са едва 16%.   Като междинна равносметка на борбата за привличане на общественото доверие, може да се каже, че двубоят „ГЕРБ-БСП“ продължава с нови сетове и стресиращи мачболове, което е ясен индикатор, че основната политическа интрига ще се запази за сравнително дълъг период от време. Електоралният потенциал на главните политически сили практически запазва статуквото от изборите.    И отново двете полярни партии биха били изправени пред неловкия избор на коалиционен партньор. Промените в електоралната картина след проведените през пролетта парламентарни избори са незначителни. Партиите, участващи в изпълнителната власт – ГЕРБ и Обединените патриоти, са понесли леки щети от неизбежната ерозия на властта, докато БСП успява да съхрани потенциала си и дори отбелязва най-високата точка на подкрепа за последните няколко години.   , което е източник на напрежение и безпокойство на избирателите на Движението. Сред останалите по-малки формации се открояват имената на няколко политически субекта, предимно от десния сектор – Реформаторски блок, „Да, България“ и ДСБ. Проблематизираното напоследък хипотетично обединение между тях е предмет на бъдещето, но е ясно, че ако останат разделени, не разполагат с реални шансове да се намесят в по-нататъшното разпределение на ключовите роли във властта.  ", "date": "2017.12.17", "title": "Афис: При избори днес ГЕРБ ще получи 26,5%, БСП - 22,7%, ДПС - 7,7%, ОП - 6,4% (графики)"}
{"url": "http://epicenter.bg/article/Ucheni-ot-BAN-shte-/143139/2/0", "text": "Ръководството на Общото събрание на Българската академия на науките /БАН/ ще представи днес програма за протестни действия на учените по време на Българското европредседателство от 1 януари, съобщи БНР.   Работещите в БАН настояват за по-висока субсидия за следващата година и повече пари за наука. В края на ноември учените протестираха, докато депутатите в парламента гласуваха Бюджет 2018. За БАН е предвидена държавна субсидия от 83 милиона лева, която учените определиха като \"ликвидационна\".", "date": "2017.12.17", "title": "Учени от БАН ще протестират и по време на европредседателството"}
{"url": "http://epicenter.bg/article/-Zhelyo-Boychev--Upravlyavashtite-otneha-poslednoto--krepyashto-horata---nadezhdata/143142/2/48", "text": "„   „Докога ще се прави такъв тип политика – премиерът Борисов е подписал двата бюджета, приети на Министерски съвет, включително и този на НЗОК, минал е на първо и второ четене, приет пак от мнозинството, а сега под натиска на обществото, щял да  преразгледа решението?”, каза Бойчев.  „Не може заради това, че нямаш политика в здравеопазването, че не можеш да се справиш с разходите в сферата или си подвластен на всички големи корпоративни интереси в сектора, да вземеш най-абсурдните решения. Това е провал. Те прехвърлят проблемите, които не могат да решат, върху хората”, посочи Жельо Бойчев.   „   „Искахме антикорупционият орган да разследва високите етажи на властта. Президентът също очаква това от него”, заяви Бойчев. Той смята, че с предложенията на управляващите се създава възможност те да се разправят с всички, които имат различно мнение от тях и да не се разследва корупцията.       „Корупцията ни дава аргументи и възможности да се критикува всяка една сфера от управлението на правителството. Защото сме наясно, че част от големите проблеми там са свързани с корупцията. Това се вижда от съсредоточаването на основния финансов ресурс в няколко фармацевтични компании. Корупцията ощетява всеки български гражданин”, заяви зам.-председателят на ПГ и обясни, че именно заради корупцията в държавата, левицата ще иска вот на недоверие.   „Целта на вота на недоверие на опозицията е само една - сваляне на това правителство от власт. На фона на всичко, което се случва в коалицията на управляващите, на тяхно място не бих бил много спокоен”, коментира депутатът. По думите му БСП иска да покаже, че има алтернатива на водената сега политика. Той обясни, че левицата работи за цялостна концепция в здравеопазването, за различни политики в образованието, много по-активна социална политика, преодоляваща все по-големите неравенства в обществото.", "date": "2017.12.17", "title": " Жельо Бойчев: Управляващите отнеха последното, крепящо хората – надеждата"}
{"url": "http://epicenter.bg/article/Otkriha-trupa-na-obyaven-za-izdirvane-vazrasten-mazh/143137/3/0", "text": "Тяло на мъж с изядени долни крайници е открит от ловци в землището на село Тертер. Това съобщиха от Областната дирекция на МВР – Разград.   Сигналът е подаден около 08.45 часа вчера. При извършения оглед на място е изяснена самоличността на мъжа – това е 78-годишният с инициали А.П. от град Тутракан. Бил е настанен в Дома за стари хора в Тертер, откъдето е обявен за издирване на 19 ноември и до момента е бил в неизвестност.   При първоначалния оглед следи от насилие не са установени. Трупът е откаран за аутопсия в МБАЛ - Разград. Образувано е досъдебно производство по чл.127, ал.1 от НК. ", "date": "2017.12.17", "title": "Тяло на мъж с изядени крака откриха ловци край село Тертер"}
{"url": "http://epicenter.bg/article/240-000-balgari-shte-posreshtnat-praznitsite-v-chuzhbina/143140/4/0", "text": "Пик на резервациите за коледните и новогодишните празници. Според данните на Института за анализ и оценка на туризма 480 000 българи ще посрещнат Рождество Христово извън домовете си. Малко над половин милион пък са онези, които ще отброят последните минути на 2017-а на различни туристически дестинации.   Според очакванията на туроператорите средно 240 000 българи ще посрещнат двата празника в чужбина, съобщава Нова телевизия.   Тези, които са избрали да останат в България, средно на ден ще похарчат по 285 лв. Почти двойно - 495 лв. излиза празникът зад граница. Най-евтино ще излезе на тези, които ще посрещнат празниците в къщите за гости и вилите - пакетите започват от 155 лева. А най-много джобът ви ще олекне по зимните ни курорти до 1650 лева за пакет. Кувертите в ресторантите в столицата варират между 80 и 180 лева.   Най-евтините куверти се оказват тези в къщите за гости и вилите, където празникът се прави според българските традиции. Тридневен пакет излиза средно около 250 лева. Ако пък сте избрали да отброите последните минути от 2017 г. на морето, ще ви излезе по-солено. Пакетите варират от 430 лева до 800 лева.", "date": "2017.12.17", "title": "240 000 българи ще посрещнат празниците в чужбина"}
{"url": "http://epicenter.bg/article/Kitay-dade-zayavka-da-stane-tsentar-na-sveta/143158/11/33", "text": "Когато пристигна неотдавна на официално посещение в Китай президентът на САЩ Доналд Тръмп нарече китайския си домакин Си Цзинпин \"цар\". Мнозина изтълкуваха това като негов пореден гаф или просто като нова проява на дипломатическата му неопитност. Този път обаче, съзнателно или не, Тръмп се оказа недалече от истината.   На конгреса на Китайската комунистическа партия през октомври Си не само бе преизбран за втори петгодишен мандат за неин лидер, което практически автоматично води и до преизбирането му за президент на страната. Начинът, по който стана това, мнозина оприличиха на коронация на император на издание от 21 век на Поднебесната империя, както това е ставало многократно в хилядолетната й история.   От висотата на царствената си позиция той заяви, че Китай навлиза в нова ера и е готов да заеме място в центъра на световната сцена като \"могъща сила, способна да поема водачество по политически, икономически, военни и екологични проблеми\". Не може да не се забележи, че претенциите на Си за тази нова роля идват в много подходящ момент, поднесен му като на тепсия от президента Тръмп, който реши да затвори Америка в нов изолационизъм. Доста преди Тръмп да стъпи на световната политическа сцена, Си обяви аспирациите си \"да направи Китай отново велик\", \"да възроди великата китайска нация\", по собствените му думи. При това Китай си поставя за цел да бъде пръв не само в икономическо, но и също и във военно, научно, технологично и културно отношение.   Една от инициативите на Си - Made in China 2025, предвижда Китай да стане глобален лидер в ключови технологични области като компютри, роботика, изкуствен интелект, самоуправляващи се автомобили. Конгресът утвърди ключовата външнополитическа инициатива на Си за т.нар. \"Нов път на коприната\" като основна концепция, около която ще се върти външната политика на Китай в обозримото бъдеще, поне до 100-годишнината на КНР през 2049 г.   Това е грандиозна геополитическа схема, несъмнено най-големият инфраструктурен проект в света днес, обхващащ почти цялата териториална шир на Евразия, включително степите на Централна Азия, Кавказкия регион и Западните Балкани.   Казано иначе, всички пътища ще водят към Пекин и Китай ще бъде новият център на света, защото това естествено ще бъдат не само търговски, финансови и инвестиционни канали, но и коридори за китайско геополитическо влияние. В Пекин казват, че това е \"win-win\" формула, т.е. ситуация, от която печелят всички, и в много отношения наистина е така - въпрос на преценка и интереси. Китай обещава да вложи в изграждането на тази транспортна инфраструктура стотици милиарди. Това е съблазнително, особено за страни, които имат остра нужда от огромни инвестиции. А всички по тези трасета са такива. Само в Гърция Китай досега е инвестирал 13,6 млрд. долара. Той вече изкупи големи дялове в гръцкия обслужващ сектор и в компании за оптически кабели. Мажоритарен собственик е на гръцкото пристанище Пирея, което смята за своя морска врата към Европа, и се стреми да изгради съответната свързваща инфраструктура от него към континента. Сред тях, разбира се, е и България, с която Китай също обсъжда големи проекти в размер на стотици милиони долари от взаимен интерес. Пекин проявява интерес да участва в строежа на някои от българските автомагистрали, към модернизацията на нашите железници. Догодина България дори ще е домакин на поредната среща на върха Китай - Централна и Източна Европа. Китай, опиращ се на силния си икономически растеж, се цели нависоко. Сегашната геополитическа обстановка в света е благоприятна за бързото реализиране на неговите намерения. Кой как ги разбира или тълкува е друг въпрос. А още по-различен въпрос е дали и доколко ще му достигнат силите да ги осъществи. Но малцина са онези, които се съмняват, че Китай се утвърждава на световната арена като водеща, а най-вероятно и като свръхдържава.  ", "date": "2017.12.17", "title": "Китай даде заявка да стане център на света"}
{"url": "http://epicenter.bg/article/Gazprom-e-postavil-rekord-po-iznosa-na-gaz-v-Turtsiya-za-perioda-ot-nachaloto-na-godinata/143153/4/0", "text": "За периода от 1 януари до 15 декември 2017 г. руският газов гигант Газпром е увеличил обема на доставките на газ в Турция с 18,8 процента спрямо същия период на миналата година до 27,6 милиарда кубически метра газ, поставяйки исторически рекорд, съобщи пресслужбата на компанията, цитирана от ТАСС.   В съобщението се уточнява, че с този обем на доставки е надминат историческият рекорд на износ на руски газ в Турция, постигнат през 2014 г. - 27,3 милиарда кубически метра. Според информация на компанията доставките на газ за страните от региона на строящия се газопровод \"Турски поток\" също са се увеличили, в Гърция - с 10,1 процента, в България - с 5,7 процента, в Унгария - с 22 процента, в Сърбия - с 23,5 процента.   На 7 май Газпром започна строителството на морския участък на газопровода \"Турски поток\" край руското крайбрежие на Черно море. Проектът \"Турски поток\" предвижда построяване на газопровод през Черно море до европейската част на Турция и след това - до границата с Гърция. Морската част ще бъде с дължина 910 км, а сухопътната по турска територия - 180 километра. Първата линия на газопровода ще бъде предназначена за турския пазар, а втората - за страните от Южна и Югоизточна Европа, като всяка ще бъде с капацитет 15,75 млрд. куб метра газ годишно, отбелязва ТАСС.", "date": "2017.12.17", "title": "Газпром е поставил рекорд по износа на газ в Турция за периода от началото на годината"}
{"url": "http://epicenter.bg/article/Izrael--Erusalim-shte-bade-nasha-stolitsa-/143126/7/0", "text": "Ерусалим ще бъде столица на Израел независимо от резултатите от гласуването и дискусиите по този въпрос в ООН, заяви израелският постоянен представител в световната организация Дани Данон, цитиран от ТАСС.   \"Никакво решение няма да промени очевидната реалност, която е, че Ерусалим е бил и винаги ще остава столица на Израел\", се казва в писменото изявление на Данон.   \"Заедно с нашите съюзници ще продължим борбата за историческа справедливост\", добави той, изразявайки недоволство, че проектът за резолюция се разглежда в периода, когато се празнува еврейския празник Ханука, честващ освобождаването на Ерусалим през 2 век преди новата ера.   Израелският дипломат обвини палестинците в опит да пренапишат историята. Арабските страни се надяват внесената от тях проекторезолюция да получи подкрепата на всичките 14 страни членки на Съвета за сигурност, освен САЩ. Целта на документа е да потвърди съществуващите принципи за разрешаване на израелско-палестинския конфликт, съгласно които статусът на Ерусалим трябва да бъде определен в процеса на преки преговори между страните, припомня ТАСС.", "date": "2017.12.17", "title": "Израел: Ерусалим ще бъде наша столица "}
{"url": "http://epicenter.bg/article/Pentagonat-potvardi--che-e-prouchval-signnali-ot-izvanzemni/143127/7/0", "text": "Министерството на отбраната на САЩ потвърди, че от 2007 до 2012 г. е съществувала програма, проучваща неизяснени феномени във въздуха, предаде ДПА, цитирайки информация на вестник \"Ню Йорк таймс\", съобщи БТА.   С бюджет от 22 милиона годишно, програмата за идентифициране на технологично развити аерокосмически заплахи е проучвала неидентифицирани летящи обекти (НЛО), за каквито често съобщавали военни пилоти. Според описанията на летците, тези обекти превъзхождат по възможностите си всякаква въздушна техника, на въоръжение в САЩ и други страни. Освен това, понякога тези апарати \"нарушават дори законите на физиката\".    В същото време, както твърди един от бившите служители на Конгреса на САЩ, в Пентагона не са си били поставили задача да намерят доказателства за съществуването на извънземни. На първо място те се опасявали, че НЛО може да се окажат последни военни разработки на Русия или Китай.   По данни на вестник \"Ню Йорк таймс\" Луис Елисондо, ръководил програмата от основаването й, е заявил, че тя е продължила и след спирането на финансирането през 2012 година. Елисондо напусна Пентагона през октомври тази година.", "date": "2017.12.17", "title": "Пентагонът потвърди, че е проучвал сигнали от извънземни"}
{"url": "http://epicenter.bg/article/Prepalvat-teatara-v-Pernik-za-bolno-momche-s-kontserta--Koledna-magiya--/143130/10/0", "text": "За четвърта поредна година възпитаници на Природо-математическата гимназия в Перник организират празнично чудо за болно дете на традиционния вече за града благотворителен концерт „Коледна магия”.   На 18 декември, понеделник, в театър „Боян Дановски” в Двореца на културата в Перник, ще се съберат певци и танцьори, които ще зарадват гостите на събитието, посветено на събирането на средства за 9-годишния Явор Генчов.   Момченцето страда от ДЦП, хидроцефалия и епилепсия и събраната сума ще бъде използвана за лечение и рехабилитация. Всички деца, на които възпитаниците на Природо-математическата гимназия са помагали през годините на благотворителните концерти, ще присъстват на празничния концерт.   По традиция сред гостите винаги блести Наталия Симеонова, която промени много съдби с предаването си „Предай нататък”.   Народни танци, модерен балет, акробатика, традиционни ритми и съвременни хитове ще представят млади звезди на сцената, на която ще бъде поканен и самият Явор, за да види колко много хора са дошли да му помогнат.   Концертът стартира в 19 ч. и който не успял да си купи билет, може да го направи на място, ще има и благотворителен базар с коледни изненади. Сред тях са и ръчно направени гривни от малкия Мони, за когото се събираха средства на миналогодишния концерт „Коледна магия”.   Който няма възможност да присъства на концерта, но иска да помогне на малкия Явор да живее пълноценно, може да го направи с превод в дарителската му сметка:   BG54UBBS 8002 1014 1228 40 BIC - UBBS BGSF Явор Генчов", "date": "2017.12.17", "title": "Препълват театъра в Перник за болно момче с концерта „Коледна магия” "}
{"url": "http://epicenter.bg/article/-quot-Mezhduzvezdni-voyni--Poslednite-dzhedai-quot--sabra-45-mln--dolara-samo-za-nosht/143141/10/0", "text": "Филмът \"Междузвездни войни: Последните джедаи\", осмият от космическата кино сага, е събрал 45 млн. долара приходи от прожекции само за една нощ в САЩ и Канада - на 14 срещу 15 декември.   Така филмът зае второ място в списъка с рекордите по най-големи приходи от предварителни нощни прожекции. Първи, с 57 млн. долара приходи, е \"Междузвездни войни: Силата се пробужда\", с който през 2015 г. бе сложено началото на тази нова трилогия. Очаква се \"Междузвездни войни: Последните джедаи\" през уикенда да донесе около 200 млн. долара приходи от прожекции. Филмът ще бъде прожектиран в 4232 киносалона в Северна Америка.", "date": "2017.12.17", "title": "\"Междузвездни войни: Последните джедаи\" събра 45 млн. долара само за нощ"}
{"url": "http://epicenter.bg/article/Georgi-Milchev---Godzhi-stana-tatko-na-momichentse/143152/10/0", "text": "Георги Милчев-Годжи и красивата Надежда Дончева станаха родители на момиченце, съобщи \"Зов нюз\".   Малката Цвета, кръстена на баба си Цветанка, е проплакала снощи в 23:05 ч. в болницата във Враца. Раждането е преминало под грижите на д-р Борис Петров и д-р Анджелин Кръстев.   Красавицата тежи 2,500 кг. и е висока 48 см. 48-годишният баскитарист в \"Ку-ку бенд\" има вече двама сина. Честито на щастливите родители, да им е жива и здрава дъщерята!", "date": "2017.12.17", "title": "Георги Милчев - Годжи стана татко на момиченце"}
{"url": "http://epicenter.bg/article/Avariya-ostavi-bez-parno-stolichni-kvartali/143128/2/0", "text": "Авария остави без парно и топла вода стотици домакинства в столичния квартал „Младост”. Живущите твърдят, че причината е включването на нова кооперация. Стотици домакинства в София отново останаха на студено и без топла вода, съобщава bTV. Аварията на „Топлофикация” засегна няколко блока в квартал „Младост” 1 и „Младост” 2. Жителите на района са убедени, че аварията е можело да бъде избегната. Живущите твърдят, че аварията е причинена от включването на нова кооперация преди дни. Въпреки бликналата вода тръбите били положени. Все още се вижда, че изкопът е пълен с вода и засипан с пясък. Според живущите това е една от причините, довели до аварията. На сайта на \"Топлофикация София\" АД се съобщава, че топлоподаване е преустановено в ж.к. Младост 1 на адресите: бл. 78 , бл. 79, бл. 79 Б, бл. 79 В, бл. 68, бл. 69, ОДЗ ,\"Зорница\", както и в ж.к. Младост 2 от бл. 256 до бл. 262. Отстраняването на аварията продължава.", "date": "2017.12.17", "title": "Авария остави без парно столични квартали"}
{"url": "http://epicenter.bg/article/Dobrudzha-reshava-za-shistoviya-gaz/143131/2/98", "text": "Добруджа гласува днес „за” и „против” добива на шистов газ. Основният поминък на хората в региона е земеделието. Притеснението им е, че добивът на газ в концесия от 35 години ще замърси региона и питейната вода.   Хората могат да гласуват в 47 секции в 42 населени места в община Генерал Тошево. Право на глас имат над 12 000 души.   Въпросът на референдума е: „Против ли сте Община Генерал Тошево чрез Общинския съвет или кмета на общината да одобрява устройствени планове, определящи територии за проучване, добив, преработка на следните подземни богатства: нефт, природен газ, твърди горива, минни отпадъци?”", "date": "2017.12.17", "title": "Добруджа решава за шистовия газ"}
{"url": "http://epicenter.bg/article/Amerikanski-profesor-namesi-Balgariya-v-Treta-svetovna-voyna/143132/2/0", "text": "", "date": "2017.12.17", "title": "Американски професор намеси България в Трета световна война"}
{"url": "http://epicenter.bg/article/Nikola-Filchev-otgovori-na-Ivan-Kostov--Tozi-kradets-palzya-pred-men-kato-chervey--a-sega-iska-debat-/143133/2/48", "text": "Бившият премиер Иван Костов обяви вчера по \"Дарик\", че ще покани на публичен дебат предишния президент Росен Плевнелиев и бившия главен прокурор Никола Филчев, които според него твърдяли неверни неща за неизгодни за държавата сделки. Костов стигна и по-далеч, като каза, че смята да предизвика по темата и настоящия премиер, но когато вече не заема поста. Според него твърденията на цитираните личности нямали общо с информацията в официалните документи.   По този повод Блиц потърси за коментар проф. Никола Филчев. Ето какво заяви той за Иван Костов:   \"Това е краят на един крадлив лъжец. Време е Костов да влезе в затвора. Разбойническата приватизация на държавната собственост, която той извърши,  отне бъдещето и надеждите на много поколения българи. Този тъмен мангалски субект използва наивността на българите и продаде държавно имущество на стойност 30 милиарда долара за цена 3 милиарда долара. В резултат на това той и неговата банда забогатяха безумно, а българите се превърнаха в най-бедните, най-болните и най-необразованите хора в Европа. Заради него днес няма пари за заплати, пенсии, за здравеопазване и за образование\", заяви проф. Филчев.   На въпрос дали е готов да участва в дебат с Костов, Филчев бе категоричен:   \"Що се отнася до това, че искал някакви дискусии с мене, на които да се оправдава пред българския народ за грабежа, ще му кажа нещо, което знае: той не ми е от категорията. Костов е потенциален обвиняем и чака всеки момент да  поеме към затвора, където ще изкара старините си. Заедно с другарчето си Прокопиев. И сега за да отклони общественото внимание и да увеличи значението си, той се опитва да влезе в диалог с мене, когото подслушваше! Да се готви за съда. – Там да обяснява мафиотските си далавери. А пред мен той неведнъж пълзя като червей и плака, че баща му щял да умре, дъщеря му щяла да пометне, жена му щяла да се разболее  от тази  прокуратура. Това са последните издихания на един фалирал крадец\".", "date": "2017.12.17", "title": "Никола Филчев отговори на Иван Костов: Този крадец пълзя пред мен като червей, а сега иска дебат!"}
{"url": "http://epicenter.bg/article/Britantsite-biha-glasuvali-za-ostavane-v-ES--ako-glasuvaneto-beshe-sega/143129/7/0", "text": "51 на сто от британците биха гласували \"за\" оставане в Европейския съюз, сочат резултатите от проучване, публикувано във вестник \"Индипендънт\". Привърженците на Брекзит са 41 процента, съобщава БНР. Проучването е проведено сред 1400 души между 5 и 8 декември. То е публикувано в момент, когато страната преминава към втората фаза от преговорите за напускане на ЕС, която ще се фокусира върху търговски въпроси. \"Индипендънт\" отбелязва, че предимството на привържениците на оставането в Съюза е най-голямото отчетено след референдума през юни миналата година.   Лондон трябва да сключи силно търговско споразумение след Брекзит и да избегне зависимост от Европейския съюз. Това е позицията, която  британският външен министър Борис Джонсън застъпва пред вестник \"Сънди таймс\". В интервю Джонсън предупреждава, че ако не отхвърли европейските закони, Великобритания ще стане васална държава.  Премиерът Тереза Мей постигна тази седмица споразумение, с което преговорите за Брекзит преминават към обсъждане на търговията, но правителството е разединено по въпроса какво трябва да постигне страната в отношенията с Брюксел. ", "date": "2017.12.17", "title": "Британците биха гласували за оставане в ЕС, ако гласуването беше сега"}
{"url": "http://epicenter.bg/article/OON-razglezhda-rezolyutsiya--othvarlyashta-reshenieto-na-Tramp-za-Erusalim/143136/7/0", "text": "Съветът за сигурност на ООН разглежда проекторезолюция, отхвърляща решението на американския президент Доналд Тръмп да признае Ерусалим за официална столица на Израел, предадоха АФП и Ройтерс.   Текстът от една страница, подготвен от Египет, е бил внесен в събота, но в него не се споменават конкретно Съединените щати или Тръмп. Дипломати, цитрани от Ройтерс, посочиха, че той има широка подкрепа, но най-вероятно Вашингтон ще му наложи вето.   15-членният Съвет за сигурност се очаква да гласува резолюцията в понеделник или вторник.", "date": "2017.12.17", "title": "ООН разглежда резолюция, отхвърляща решението на Тръмп за Ерусалим"}
{"url": "http://epicenter.bg/article/Kotarak-otselya-sled-40-minutno-vartene-v-peralnya/143154/7/0", "text": "Норвежкият котарак Зеро случайно попадна в пералнята на столично семейство и издържа на 40-минутно пране на вълнени дрехи при 30-градусова температура.   По данни на местния сайт NRK домашният любимец неусетно влязъл в барабана, а бе отрит от 14-годишния Йоаким, след като баща му извадил изпраните дрехи.   „Той беше целият подгизнал. Изглеждаше абсолютно смачкан и по-слаба от обичайното. Трудно се ориентираше в пространството и започна да му се гади\", разказа момчето. Във ветеринарната клиника в Осло любимецът бе поставен на системи за два дни, след което бе върнат на семейството. „Това бяха нервни дни. Едва след като ветеринарите казаха, че с него всичко ще е наред, ни стана по-леко\", разказва майката Анне.   Ветеринарката Вибеке Рутвелт признава, че още не имала такъв случай в практиката си. Въпреки това тя смята, че това се случва често, просто такива случаи не става известни. Сега Зеро е все така жив и игрив, както преди. „Сега той мирише на сапун. Котките не обичат водата. Не мисля, че след преживяното Зеро я харесва повечко\", отбеляза Йоаким. Сега вече семейството проверява барабана всеки път, преди са го затвори за пране.", "date": "2017.12.17", "title": "Котарак оцеля след 40-минутно въртене в пералня"}
{"url": "http://epicenter.bg/article/Mariya-Zaharova--Rusiya-nikoga-ne-e-bila-voynstvena-strana--za-razlika-ot-evropeyskite-darzhavi/143155/7/97", "text": "Русия никога не е била войнствена страна, за разлика от европейските държави. Това заяви говорителката на руското външно министерство Мария Захарова във Фейсбук.   Думите ѝ са в коментар на изказване на британския външен министър Борис Джонсън, който нарече Русия затворена и войнствена страна и я сравни със Спарта, а европейските държави - с Атина.    \"Сравнението е некоректно. И даже въпросът не е в това, че Русия никога не е била \"войнствена страна\", за разлика от същите тези европейски държави\", посочи Захарова.    \"Противоречието между Атина и Спарта е заради олигархията като основа на устройство на последната. Мисля, че няма как да си представим нещо по-олигархично от Великобритания. Както исторически британската монархия е строена върху мощна олигархична основа, така и в наше време привлича олигархичен капитал, правейки това доста осъзнато. Затова Борис Джонсън, разбира се, не е прав. Но мога да се съглася с него за един паралел - войните между Атина и Спарта са отслабили класическа Гърция, от което са се възползвали персите и македонците. Днешните раздори, които са посети и активно култивирани от Запада, в частност Европейския съюз, безусловно отслабват западната цивилизация и я правят уязвима пред лицето на такива заплахи като ИДИЛ например\", подчерта тя.", "date": "2017.12.17", "title": "Мария Захарова: Русия никога не е била войнствена страна, за разлика от европейските държави"}
{"url": "http://epicenter.bg/article/Turtsiya-otkriva-posolstvo-v-Iztochen-Yerusalim/143156/7/0", "text": "Турция ще открие посолство в Източен Ерусалим, заяви днес турският президент Реджеп Тайип Ердоган, цитиран от Ройтерс. Агенцията припомня, че по-рано тази седмица на среща на върха в Истанбул мюсюлмански лидери призоваха света да признае Източен Ерусалим за столица на Палестина.   Близо е денят, когато официално, с Божието разрешение, ние ще открием нашето посолство там, каза Ердоган в реч, запазвайки яростните си критики към решението на САЩ да признаят Ерусалим за столица на Израел.    ", "date": "2017.12.17", "title": "Турция открива посолство в Източен Ерусалим"}
{"url": "http://epicenter.bg/article/Turtsiya--Liderat-na--Islyamska-darzhava--e-v-amerikanski-plen/143162/7/0", "text": "   ", "date": "2017.12.17", "title": "Турция: Лидерът на „Ислямска държава“ е в американски плен"}
{"url": "http://epicenter.bg/article/Papa-Frantsisk--Falshivite-novini-sa-gryah/143164/7/0", "text": "Папа Франциск определи в неделя фалшивите новини и търсенето на сензация като „много сериозен грях“, предава \"Фокус\". По думите на католическия духовен водач, журналистите имат задача, която е сред най-важните в демократичните общества, но папата призова репортерите да осигуряват точна, пълна и вярна информация, която не е представена едностранно. Според папа Франциск, журналистите не трябва да изпадат в „греховете на комуникацията\", сред които са дезинформацията, липсата на обективност и фалшивите сензации", "date": "2017.12.17", "title": "Папа Франциск: Фалшивите новини са грях"}
{"url": "http://epicenter.bg/article/Domuschiev--Prez-2017-g--biznesat-plati-350-mln-lv--poveche-za-elektroenergiya--Kade-otidoha-tezi-pari-/143159/4/0", "text": "„ рез тази година българският бизнес плати повече от 350 милиона повече за електроенергия от свободния пазар спрямо предходната година! Къде отидоха тези пари при положение, че ги няма в подобрение на резултатите на АЕЦ и ТЕЦ Марица Изток 2?!“   Това написа на профила си в социалната мрежа „Фейсбук“ бизнесменът и председател на Конфедерацията на работодателите и индустриалците в България (КРИБ) Кирил Домусчиев.   Работодатели и синдикати скочиха срещу поредното поскъпване на тока. Председателят на КРИБ отбелязва, че цената на въглищата и ядреното гориво са същите.   \"Как да се развива българската индустрия при положение, че на входа й стоят десетина търговци с по един компютър в офиса и десетина куфарчета за разнасяне! В чии джобове потънаха тези пари?! Съвсем скоро в новия регулаторен период ще скочи и цената за обикновения гражданин, тъй като тя се формира на база на средната такава за предходната година. А за потенциалния скок на цената на стоките и услугите....?! Кой е виновен за това?! Това е въпрос на национална сигурност и се надявам правителството да вземе спешни мерки\", пише в заключение той.", "date": "2017.12.17", "title": "Домусчиев: През 2017 г. бизнесът плати 350 млн.лв. повече за електроенергия. Къде отидоха тези пари?"}
{"url": "http://epicenter.bg/article/Vatreshnoto-ministerstvo-tarsi-speshno-5000-politsai/143145/3/0", "text": "Спешно търсят хора за нуждите на МВР. Полицията обяви конкурси за над 5000 служители на реда, съобщава БТВ.   Недостигът е налице, тъй като много служители са се пенсионирали или са преминали на други длъжности и в други дирекции. Полицията търси да назначи 5027 униформени в цялата страна. Това е 10% от щата в системата. Най-много полицаи се търсят в най-голямата дирекция – столичната. Конкурс е обявен за 306 патрулиращи полицаи, 50 пътни полицаи, 50 оперативни работници и 15 разследващи.   Може да кандидатства всеки, който отговаря на определени изисквания – да бъде български гражданин, до 40 години, неосъждан, да няма обвинения срещу него, физически и психически годен. Одобрените кандидати за полицаи ще преминат специални курсове – в Академията на МВР и в центровете за подготовка. Заплатата за униформени ще бъде между 700 и 1000 лева. За разследващите полицаи, за които е задължително юридическо образование, тя ще бъде по-висока – над 1000 лева.   Оказва се, че желаещи да станат служители на реда има – в някои служби за едно място се борят по петима души. Към професията проявяват интерес хора от всякакви браншове, дори и завършили Консерваторията, разказват от СДВР. „Преди всичко търсим мотивирани хора, които искат да работят и да се развиват в МВР, да са психически уравновесени и физически добре подготвени. Други качества са лоялност, комуникативност, работа в екип”, изброи зам.-директорът на СДВР Борислав Борисов.", "date": "2017.12.17", "title": "Вътрешното министерство търси спешно 5000 полицаи"}
{"url": "http://epicenter.bg/article/Transportnoto-ministerstvo--Chast-ot-tsisternite-ot-Hitrino-bili-bez-nuzhnite-registratsii/143146/3/0", "text": "Комисията за разследване от спецзвеното за влакови произшествия към Министерството на транспорта е открила фрапиращи нередности около товарната композиция, която дерайлира преди близо година в Хитрино, предава БНТ.   Независимият разследващ орган бил установил, че машинистите са пътували с нередовен пътен лист и без печат за медицинска годност на локомотивната бригада. В доклада се установява, че 13 вагона са били без налична регистрация във Виртуалния европейски регистър на возилата.   От спецзвеното за разследване на катастрофи намирали в кабината на първия локомотив два пътни листа. \"И в двата разписани едни и същи фактологични данни за един и същи влак, за едно и също време.\", д-р инж. Бойчо Скробански, държавен инспектор по разследване в Министерството на транспорта:   Пътният лист бил връчен в офиса на фирмата превозвач в гара Русе-север, след като на локомотивната бригада е проведен инструктаж и проверка с дрегер преди дежурството. Той трябва да има и печат от дежурния депомайстор, че машинистите са годни за работа. \"Там им се предлага пътен лист без той да бъде регистриран, и без да има печат, който да гарантира, че тези машинисти са здрави и че могат да управляват локомотив.\", заявява д-р инж. Бойчо Скробански.   Пътният лист съдържа цялата важна информация, свързана с композицията - като например, имената на машинистите, времето на движение и тонажа. В доклада на комисията е записано, че липсата на заверка и печат на годност на пътния лист е цитирам \"предпоставка за подмяната му с друг\".   \"При тях пътния лист се завежда тогава, когато на тях им приключва повеската и те вече се приберат в основното депо и си предадат пътния лист и той тогава бива осчетоводен. Нещо, което в практиката и теорията е несъвместимо.\", твърди Скробански. Разследващите били установили и друго нарушение. След направената справка в Европейския виртуален регистър за возилата се констатира, че има допуснати нередности в регистрацията на 13 цистерни към датата на инцидента. Те са румънска собственост и не фигурират в регистъра, а също така и няма вписано лице отговорно за поддръжката. 8 от тях са дерайлирали. Регистрацията е задължителна за всички страни членки на ЕС. \"Освен, че не фигурират във виртуалния регистър, което не им дава право да се движат и на румънската ж.п. инфраструктура, а какво остава и да пресичат граница. Тук се установи и една разлика в цифровите кодове.\", твърди Скробански.   Оказало се, че серийният номер на 16 броя цистерни започва с 84. Това означава, че могат да се движат само във вътрешността на железопътната администрация, в която са регистрирани. д-р инж. Бойчо Скробански: \"Което не позволява на този вагон да преминава през граница.Той може да оперира само на румънската инфраструктура. Дори румънския орган по безопасност явно не проявил достатъчно контрол.\"   Разследващите са направили запитване до румънските власти относно цистерните, но без резултат. На 12 януари обаче вагоните вече били регистрирани в системата. В доклада се уточнява, че след проверка се установява, че цистерните са били технически изправни. От фирмата собственик на влаковата композиция отказали да застанат пред камерата ни преди началото на съдебния процес. Оттам все още нямали коментар на доклада. Относно инцидента в писмо до БНТ от фирмата уточняват, че също водят паралелно разследване, в което са ангажирани чуждестранни специалисти. Тяхната версия се различава от тази на прокуратурата, която прехвърля вината на машинистите заради двойно превишената скорост.", "date": "2017.12.17", "title": "Транспортното министерство: Част от цистерните от Хитрино били без нужните регистрации"}
{"url": "http://epicenter.bg/article/Otkriha-ubito-dete-na-7-godini-s-tikso-na-ustata/143149/3/0", "text": "Мъртвото 7-годишно момиченце, чийто труп беше открит тази сутрин от майка му, било с тиксо на устата. Това разкриха съседи, пише „Монитор“.   Трагедията се разиграла тази сутрин в апартамент в жилищен блок в центъра на Момчилград. Безжизненото тяло на дъщеря си открила майката, която се прибрала от нощна смяна в „Теклас-България“, която фабрика се намира на около 10 км от Момчилград. На тръгване от апартамента снощи, тя заключила външната врата с едно завъртане на ключа. На сутринта й направило впечатление, че се наложило двойно завъртане на патронника и едва тогава вратата се отворила. Бащата на момиченцето се намира в чужбина. Имала и по-голям брат, но пък той бил в Турция. „Убили са малкото „слънчице“. Така я наричахме. Не можете да си представите колко красиво лице имаше“, разплака се жена от съседен блок. Разследващите работят по версията за убийство по особено жесток начин. Тялото е транспортирано в Кърджали за аутопсия. На входно-изходните артерии на Момчилград има засилено полицейско присъствие. От полицията и прокуратурата в Кърджали заявиха пред БТВ, че на този етап не разполагат с повече информация и обясниха, че все още се извършват следствени действия.", "date": "2017.12.17", "title": "Откриха убито дете на 7 години с тиксо на устата"}
{"url": "http://epicenter.bg/article/Ministarat-na-zdraveopazvaneto-garantira--Nyama-da-ostanat-patsienti-bez-lechenie/143143/2/0", "text": "Специализирана комисия към министъра на здравеопазването, в чиито състав ще влязат утвърдени специалисти по конкретното заболяване, ще разглежда индивидуално случая на всеки пациент, за чието лечение липсва алтернатива и е необходимо прилагането на нова молекула, която НЗОК не заплаща. Това обясни здравният министър Кирил Ананиев пред БНР, съобщиха от ведомството.   \"Гарантирам, че няма да има забавяне в решенията на комисията, лично ще наблюдавам този процес и ще бъда гарант пред българските пациенти\", посочи здравният министър. Този режим ще функционира до доказването на терапевтичния ефект от лечението с въпросните медикаменти. Едва след това и след изтичане на временната едногодишна мярка въпросните лекарства ще бъдат реимбурсирани от здравната каса. При всички случаи лечението на хората ще бъде осигурено, било от бюджета на касата или от този на Министерството на здравеопазването.   Министърът уточни, че става въпрос за 32 нови молекули, за които по оценка на български експерти е необходим ресурс от близо 40 млн. лв. За 28 от тях има алтернативно лечение на високо европейско ниво и то е осигурено от НЗОК. Останалите 4 молекули ще бъдат финансирани от МЗ.   Кирил Ананиев посочи, че ако при даден пациент терапията с молекула от 28-те не докаже своята ефективност, специализираната комисия ще разглежда и тези случаи. За пореден път в ефира на радиото здравният министър уточни, че не става дума за мораториум, а за временна едногодишна мярка, имаща за цел да стабилизира бюджета на НЗОК през 2018 г.   По повод състоянието на държавните болници Кирил Ананиев съобщи, че идеята не е да бъдат закривани лечебни заведения, а да се преструктурират така, че да работят ефективно. Главната цел е повишаване качеството на лечението, категоричен Ананиев. Първата болница, в която започва преструктурирането е МБАЛ \"Проф. д-р Параскев Стоянов\" - Ловеч.   Министърът заяви, че в петък е провел среща с представители на Националното сдружение на общините и с кметове относно състоянието на общинските лечебни заведения. Постигнато е съгласие по предлаганите от МЗ мерки, част от които са преразглеждане на алгоритмите и клиничните пътеки. Става дума основно за увеличаване цените на пътеките по майчино и детско здравеопазване и на някои от тези, по които работят общинските болници. Консенсус е постигнат и по отношение на необходимите нормативни промени в системата.", "date": "2017.12.17", "title": "Министърът на здравеопазването гарантира: Няма да останат пациенти без лечение"}
{"url": "http://epicenter.bg/article/Karadaya-pred-mladezhite-ot-DPS--Politik-na-godinata-e-vseki-izbiratel-na-DPS---snimki-/143144/2/48", "text": "„Хора, които правят политика чрез езика на омразата, противопоставянето и разделението, няма как да са политици на годината“. Това каза председателят на ДПС Мустафа Карадайъ пред членове и симпатизанти на ДПС. Той присъства на семинар във Велинград, организиран от евродепутата Искра Михайлова, след участието си в предаването „Годината“ в Дарик радио.   Карадайъ поясни, че на въпроса кой е политик на годината според него, е посочил всеки избирател на ДПС и продължи „Имаше един въпрос, който за съжаление извън предаването. Според нас кой е политикът на годината. Отговорът беше кратък и ясен. Политик на годината е всеки избирател на Движението за права и свободи. Въпреки поведението на властта в България и извън България, избирателят на ДПС защити своите ценности, своята независимост и независимостта на държавата и сигурността на страната. А на  събитие на годината, нашата тема беше, изборите в различните държави от ЕС - Холандия, Франция,  Австрия, Чехия и България и избора в ЕС. Защото във всички тези държави има вълна на национализъм, с еднаква сила преди и след изборите те заявяваха, че няма да допускат националисти във властта и не търсиха различно оправдание след изборите, напротив с действията си застанаха зад думите си. Докато в България беше различно.“   Председателят разкритикува властимащите и продължи: „Властта в България преди и след изборите имаше неадекватно поведение. Защото включването на националисти във властта, означава всичките им действия, които са извършвали през годините да се оценяват положително за да намерят място във властта. А след това виждаме действията им във властта. Целият този процес ерозира демокрацията и минира бъдещето в страната.“   Мустафа Карадайъ поясни разликата между европейските и българските националисти. „Национализмите в Европа и България са различни. В Европа ги разглеждаме като европейски национализъм, който е характерен с евроскептицизъм и антимигрантски настроения, които получават подкрепа на базата на популизма. За да има такава вълна от подкрепа, има създадена политическа среда и тази среда е създадена от липсата на визия за развитието на ЕС. Ние и ЕС трябва да се развиваме на база на новите реалности. ЕС трябва да има ясна политическа визия и парадигма, а левите, десните и либералите да посочат различния път за постигането на целите. Това нещо липсва в Европа и създава среда и условия за вълната на европейския национализъм. Докато на Балканите и България национализма е етно-национализъм, насочен към различния, против другия и непрекъснато се търсят инструменти за противопоставяне и разделение. Етнонационализмът от една страна на обществото към другата страна създава условия на реципрочен национализъм. На Балканите национализмът е оставил усещане, че всяка държава граничи със себе си. Този национализъм е насочен към всички съседи.“   Председателят на ДПС критикува поведението на националистите и поясни, че вредят за влизането на България в Шенген. Той продължи: „Евродепутат, народни представители, властимащи изгарят на факелно шествие Ньойския договор, който определи границите на Балканите и призива им беше - България на три морета, имаха претенция към териториите на съседните държави. А от друга страна ние се борим да влезем в Шенген. Шенген не е само престиж, а най-вече е сигурност по граници.“ Карадайъ каза, че балканският национализъм създава още един риск, който ни отличава от Европа. „В България няма визия и ясна политическа цел, която да преследваме всички като активни граждани, гражданско общество и политически сили, които да посочат различния път към постигането на тази политическа цел. Коя е политическата цел в България? За 2018, 2020 или за след това. Коя ние е политическата цел и политическите реформи, които до  сега сме ги направили. Това е политическото безвремие на нашата родина, липсата на политическа парадигма и политическа цел. Държавата върви по инерция. Има власт на проби и грешки.“ допълни той.   Карадайъ поясни, че почетният председател д-р Ахмед Доган 90-та година зададе парадигма и цел, която я постигнахме с ясни стъпки. Той каза, че мястото на България е в ЕС и пътя до ЕС минава през членството в НАТО. Ние го осъществихме. Ние 27 години сме били последователни и имаме ценности. Още 90-та година казахме „не“ на реваншизма и водим политика на толерантност и заедност. Ще продължаваме да отстояваме нашите ценности и политика, демокрацията и държавността в страната. И ще бъдем активни в новото форматиране и новият път на развитие на ЕС. Ние имаме самочувствието да зададем посоката и парадигмата за развитието на либерализма при новите реалности.   На въпрос за отцепниците Карадайъ каза, персоните не са важни, те са продажници на нашите ценности и интереси и съдбата им от хилядолетия е една и съща. Те поставиха други ценности на нашите ценности. Но хората, които са гласували за други партии не са виновни и ние имаме ангажимент и задължение да ги убедим в правилността на нашата политика.   Карадайъ заключи като поясни, че по повод на изявленията на премиера Бойко Борисов го призовал на публичен диспут за политическите процеси в страната, които се развиват в последните 6 месеца, последните 2 години и половина, от последните 8 години и половина или за последните 27 години.   На семинара присъстваха и евродепутатът Искра Михайлова, евродепутатът и председателят на Младежко ДПС Илхан Кючюк, областният председател ДПС Пазарджик Юмер Хамза, народният представител Сергей Кичиков, кметът на Белица Радослав Ревански и членовете на ЦОС на Младежко ДПС, зам.-кметове на общини и общински съветници от ДПС.", "date": "2017.12.17", "title": "Карадайъ пред младежите от ДПС: Политик на годината е всеки избирател на движението! (снимки)"}
{"url": "http://epicenter.bg/article/Zamazvane--Obshtina-Lovech-se-obyasni-za-slozheniya-i-posle-mahnat-asfalt/143147/2/98", "text": "Община Ловеч определи като груба манипулация с явна политическа цел новините за асфалтираната ловешка улица, която след визита на просветния министър Красимир Вълчев е върната в първоначалното си плачевно състояние.   Ето какво се казва в позицията на общината, която публикуваме без редакторска намеса: \"Въпросният участък от ул. \"Пано Рогозаров\" в кв. \"Гозница\" в Ловеч е част от предвидените за ремонт улици за 2017 г. и то с целеви средства от държавния бюджет. Процедурата за избор на изпълнител обаче беше обжалвана, което забави изпълнението с месеци. Последното решението е в полза на Община Ловеч и предстои сключване на договори. Предвид нормативно изискуемите срокове за сключване на договор (срок, в който следва да се сключи договор), а както и предвид зимния сезон, е взето решение състоянието на улицата да се направи поносимо. За целта повредите и неравностите в настилката бяха запълнени с фрезовъчен материал. И това бе направено.   Материалът е собственост на Община Ловеч, поради което не е извършен допълнителен разход на финансови средства. Трябва ясно да се каже, а то се вижда и от снимките - улицата е в ремонт и не е била асфалтирана, а насипана.   Изпълнителят има подписан договор за поддръжка на уличната мрежа в града. Той уверява, че може да използва подходящите условия през декември за започване на същинския ремонт, което и прави. Така взетите решения за насипване и възложен ремонт са в посока безопасността и комфорта на гражданите.   Всички други интерпретации на течащия ремонт, свързването му с визитата на министър Красимир Вълчев или други събития в същото време, са свободни фантазии на хора, търсещи скандали, интриги и конспирации.   Ако си припомним друг ловешки \"скандал\" на 15 септември т.г. с песен на Азис - ще видим същия механизъм на същите сценаристи. А той е - вземаш две съседни и различни събития, грубо променяш някои факти и правиш свободни политически съчинения. Истината е, че ремонтът на улиците вече е факт. А това явно не се харесва на една малка група хора\", заключават от общината.", "date": "2017.12.17", "title": "Замазване: Община Ловеч се обясни за сложения и после махнат асфалт"}
{"url": "http://epicenter.bg/article/Korneliya-Ninova--Nasarchavame-i-podpomagame-talantlivite-detsa--snimki-/143148/2/48", "text": "“     Благотворителната кампания събира на една сцена даровити деца, както и едни от най-обичаните български творци. Тази година в подкрепа на инициативата гост бе народната певица Славка Калчева.", "date": "2017.12.17", "title": "Корнелия Нинова: Насърчаваме и подпомагаме талантливите деца (снимки)"}
{"url": "http://epicenter.bg/article/-Galap--Rumen-Radev--Maya-Manolova-i-Yordanka-Fandakova-sa-nay-odobryavanite-polititsi/143150/2/48", "text": "С 57% одобрение президентът Румен Радев се нарежда на първо място по одобрение към обществените личности. Веднага след него е омбдсманът Мая Манолов с 51% одобрение, а на трето е столичният кмет Йорданка Фандъкова – с 40%. Премиерът Бойко Борисов изпада от Топ 3 и се нарежда на четвърта позиция с 33% одобрение, следван от вицепрезидентът Илияна Йотова с 25%. Това показват данни от политически и икономическия индекс на  Данните са базирани на традиционния ежемесечен „Политически и икономически индекс на „Галъп интернешънъл” – независимото от външно финансиране изследване с десетки индикатори, което тече всеки месец вече четвърт век. Последната вълна на изследване е между 30 ноември и 7 декември 2017 г.   Закономерни са тенденциите, които \"Галъп интернешънъл\" установява по отношение на доверието в основните институции и политическите личности в годината. През декември  , а  . Най-харесвани са личностите, които са по-далеч от ежедневния политически процес.   Институцията на  Така президентската институция затвърждава обичайния си висок обществен авторитет, който беше силно разколебан в предходния мандат. Личното доверие на Румен Радев е на закономерно сходни нива с доверието в институцията. Вицепрезидентът Илияна Йотова пък се ползва с лично доверие от 25% - това също е сравнително висока оценка на фона на доверието за останалите политически фигури у нас.    Това са равнища, които се повтарят сравнително устойчиво през годината. Така първите няколко месеца на кабинета „Борисов 3“ се оказват с равнища на доверие малко по-добри в сравнение с началните месеци на предходния му мандат, по-благоприятни от началните месеци на мандата „Орешарски“ и много по-неблагоприятни в сравнение с началните нива на първия кабинет „Борисов“ през 2009 г. Налице е обичайното за всяка власт „износване“ на подкрепата, но и достатъчно знаци, че ГЕРБ има дълготрайно влияние.   Около загубените от ГЕРБ избори за президент Бойко Борисов донякъде загуби и личен рейтинг и слезе на нива под 30% доверие. Пролича и стандартната за такива случаи тенденция загубилият избори да продължава с ниски нива на доверие. Следващите месеци обаче показаха, че и то се върна на нива над 30%. Това го прави един от одобряваните политици у нас. Разбира се, няма ги драматичните амплитуди от по-ранните му политически години, когато беше новонавлизащ, респективно по-харесван, политик.   от правителството в края на годината - 70% негативни и 22% позитивни оценки. През 2017 г. се долови известно укрепване на доверието в парламента. Вероятно повлия характерното за цялата година мобилизиране на електората на управляващите партии, които имат по-сериозна периферия.   Нивата на позитивните оценки останаха сравнително трайно над 20%, а на негативните – под и около 70%. Подобен тип оценки за последно бяха регистрирани през 2009 и 2010 г. – първите години на първия мандат „Борисов“.   В последните месеци обаче вече личат и симптоми на разколебаване в тези показатели и предстоящите месеци ще покажат дали благоприятните равнища не са били само конюнктурен ефект.   Отношението към институцията на Народното събрание стана по-благосклонно още след идването на служебното правителство в края на януари 2017 г. Парадоксално, по-благоприятни стойности на одобрение в парламента дойдоха в период, когато той на практика отсъстваше. Това се дължеше на общото успокоение, което обичайно идваше след разрешаване на политически кризи, като тази с подадената от Борисов оставка през есента на 2017 г.   В края на годината най-харесваните от българите политически личности са Румен Радев, Мая Манолова и Йорданка Фандъкова. Това са и трите политически личности, които имаха положителен рейтинг в годината, т.е. доверието превишава недоверието. Сравнително високо доверие има и Бойко Борисов, както и един „пакет“ от личности като Илияна Йотова, Лиляна Павлова, Мария Габриел, Красимир Каракачанов, Томислав Дончев, Корнелия Нинова, Екатерина Захариева и др.   Различните членове на кабинета постепенно утвърждават своята разпознаваемост. В последната една година се забелязва ръст на доверието при Мая Манолова – заради активността и заради възможностите, които позицията на омбудсмана дава. От двайсетина процента при встъпването в длъжност, сега доверието е 51%. Укрепване на доверието има и при Корнелия Нинова – трайно под 20% преди година, до трайно над 20% сега. Това е немалко повишаване за политик от партия, която има по-скоро предвидим като величина електорат и това.", "date": "2017.12.17", "title": "„Галъп”: Президентът Румен Радев е най-одобряваният български политик (графики)"}
{"url": "http://epicenter.bg/article/Danail-Kirilov--Votat-na-nedoverie-na-BSP-i-DPS-e--politicheska-dimka-/143151/2/48", "text": "Управляващата коалиция е стабилна, вотът на недоверие е „политическа димка“, заяви пред БНР народният представител от ГЕРБ Данаил Кирилов. Ние винаги имаме комуникация с партньорите. Да, не винаги сме на едно и също мнение... Спорим и няма проблем в това всяка от партиите, които участват в коалицията, да има мнение и да се стига до вътрешен компромис. Аз благодаря и на колегите от „Обединени патриоти“, защото смятам, че към момента те са отговорни и сериозни партньори, каза Кирилов.   Той прогнозира, че насроченият за 17 януари вот на недоверие няма да бъде подкрепен от мнозинството в Народното събрание. Според него вотът е „поредната политическа димка, чиято цел е да се злепостави България пред европейските партньори и да се създадат внушения за несигурност и нестабилност“.   Ще преодолеем и новото вето, обявено преждевременно от президента, каза председателят на правната комисия в парламента Данаил Кирилов. Той подчерта това по повод обявеното намерение на държавния глава Румен Радев да наложи вето на все още неприетия антикорупционен закон. Според Кирилов изявлението на президента е преждевременно, „внася предрешеност\" и действа демотивиращо, тъй като е направено по времето, когато антикорупционният закон се обсъжда на второ четене.   Той определи хода на Радев като недобър сигнал за комуникацията между властите и за упражняването на конституционните правомощия и отхвърли като неоснователни думите на държавния глава, че инструментите, които се предвиждат в антикорупционния закон за борбата с корупцията, са неефективни. Кирилов е убеден, че събирането на институциите за борба с корупцията в единен орган не е механично, а систематично.   Народният представител заяви, че според конституцията наказателното преследване е правомощие на прокуратурата като основен разследващ орган, а антикорупционният орган ще подслушва само със санкцията на съда и по общия ред, по който става заявяването и използването на специални разузнавателни средства.   По повод дебатите за отмяна на давността за престъпленията по приватизацията Кирилов прогнозира, че предложенията за изменение и допълнение на Конституцията могат да бъдат внесени, във всеки момент, когато се изпълни изискването на основния закон да има подкрепата на една четвърт от народните представители. Според председателя на правната комисия в парламента и този път ГЕРБ ще стреми да осигури минимум 161 подписа в подкрепа на промяната.   Кирилов подчерта, че предложението за допълнение на Конституцията се отнася само и единствено към въпроса с давността, който по думите му, на този етап се отнася за 26 или 27 приватизационни досиета, представени от главния прокурор в Народното събрание.", "date": "2017.12.17", "title": "Данаил Кирилов: Вотът на недоверие на БСП и ДПС е „политическа димка“"}
{"url": "http://epicenter.bg/article/Slozhete-zimni-gumi--golyam-snyag-se-chaka-vav-vtornik-i-sryada/143157/2/0", "text": "Отправяме призив към водачите да са подготвени за зимни условия, прогнозата за вторник и сряда е за обилен снеговалеж, каза на извънредна пресконференция министърът на регионалното развитие и благоустройството Николай Нанков, предаде Канал 3.   Той обърна внимание на метеорологичните условия. \"Очакваме минусови температури през нощта, прогнозата за вторник и сряда е за обилен снеговалеж. Отправяме призив към водачите да са подготвени за зимни условия, да оборудват автомобилите си, да бъдат внимателни и дисциплинирани“, заяви той.   Той изброи най-честите грешки и нарушения на шофьорите: \"Несъобразена скорост, неподготвени автомобили – гуми, липса на течност за чистачки или износени такива. Борбата с войната по пътищата е съвместен процес. Трябва както ние като държавни институции да полагаме усилия, така и водачите“.   Министърът предупреди за натоварен трафик в днешния късен следобед откъм зимните курорти, основно от Банско, в посока София. \"На АМ „Струма“ също имаше обилен снеговалеж в следобедните часове, колегите се справиха“, каза още регионалният министър.  \"Има няколко инцидента с леки и тежкотоварни автомобили в рамките на денонощието. Единият е малко по-тежък, който ограничи движението на 347 км на АМ „Хемус“ в района на Шумен.   ТИР е препречил пътното платно, минал е през мантинелата. Там има временна организация на движението. Имаше лека катастрофа между Кресна и Симитли“, допълни Николай Нанков. С оглед на снеговалежа няма затворени пътища за леките автомобили, временни ограничения има за тежкотоварните. Това каза Николай Нанков.   Министърът информира, че сняг вали в Софийски, Ловешко, Плевенско, по старопланинските преходи – Шипченски, Троян – Кърнаре, Петрохан. \"Колегите информираха, че и в Родопите дъждът е преминал в сняг. Към момента е създадена необходимата организация. За леки автомобили няма затворени участъци от републиканската пътна мрежа, с оглед на снеговалежа”, обясни Нанков.   \"Имаме частично ограничени участъци, временно някои старопланински проходи, за тежкотоварни автомобили. За над 12 тона е ограничено движението в прохода Троян Кърнаре, по пътя Рибарица – Шипково. Беше ограничено временно движението за тежкотоварни автомобили в Предела, по пътя за Банско, с оглед възможността за по-добро почистване от поддържащите фирми“, добави той.", "date": "2017.12.17", "title": "Сложете зимни гуми, голям сняг се чака във вторник и сряда"}
{"url": "http://epicenter.bg/article/Shefat-na-KNSB--Boyko-Borisov-oshte-ne-e-izpalnil-obeshtanie--koeto-poe-na-kongresa-na-KNSB/143160/2/0", "text": "\"И сега имаме всякакви директиви, но в реалния  живот, когато тръгне човек да се организира синдикално, идва един хубав шеф и казва \"чао\" безпардонно\", посочи той.   Пламен Димитров призова управляващите да изготвят една дългосрочна, около 5-годишна програма за развитие, която да постави за цел средна заплата от 1000 евро в България. Това ще реши най-големия проблем пред страната ни - липсата на работна ръка, и ще накара мнозина българи, имигрирали  в чужбина, да се върнат.   Пламен Димитров отчете, че през тази година се забелязва ускоряване на увеличението на доходите - 11% е за третото тримесечие за 2017 г. \"11% е ръстът на заплатите в частния център за трето тримесечие, вървят нагоре, но и се ускорява увеличението, каза Пламен Димитров. \"Догодина частният бизнес ще стигне 15% растеж на заплатите, което показва, че има полета за съвместен диалог с бизнеса.   На едно мнение сме по една важна тема: важни са не класовете на работещите в България, а липсата на кадри и как да задържим младите хора, работниците в България, българите в България\",  подчерта Пламен Димитров.", "date": "2017.12.17", "title": "Шефът на КНСБ: Бойко Борисов още не е изпълнил обещание, което пое на конгреса на КНСБ"}
{"url": "http://epicenter.bg/article/Dvama-ministri-pokazvat-v-ponedelnik-remontiraniya-NDK/143161/2/0", "text": "", "date": "2017.12.17", "title": "Двама министри показват в понеделник ремонтирания НДК"}
{"url": "http://epicenter.bg/article/Rumen-Gechev-pita--Drugaryu-Kiril-Dobrev--ti-kade-se-namirash-/143163/2/48", "text": "\"Другарю Кирил Добрев, ти къде се намираш? Така депутатът от БСП проф. Румен Гечев смята да се обърне към заместник-председателя на партията Кирил Добрев. Поводът бе изказването на Добрев, че лидерът на социалистите Корнелия Нинова е участвала в приватизацията на \"Техноимпекс\" по правилата на правителството на Жан Виденов, чийто вицепремиер бе проф. Гечев.   \"Не ме притеснява мнението на един колега, когато прави оценки на ръководители. Това, което ме притесни в неговото изказване, той каза, че Виденов и Гечев са писали правилата на прехода, а ние после живеем, творим и богатеем по тях\", продължи проф. Гечев пред Канал 3.   \"Не е лошо да споделят финансовите си ресурси с останалата част на партията, визирам всички, които имат отношение към прехода. Не виждам причини да изключим Кирил Добрев от този кръг\", каза още той.   Професор Гечев отхвърли  категорично внушенията на Кирил Добрев, че \"за приватизацията, наречена справедливо от народа разбойническо-мениджърска, той слага воденичния камък на моята партия, на БСП - това не е приемливо.\"   За Румен Гечев приватизацията е извършена от една особена партия: \"БРП - Близки, Роднини и Приятели, тази силна партия приватизира за жълти стотинки българската икономика\".   Икономистът изрази недоумението си, че Корнелия Нинова още не е реагирала на изказването на своя заместник.   \"Аз съм изненадан, че тя не се разграничава от думите на своя заместник вече втори ден. Ще поискам обяснение на партиен форум\", заяви проф. Румен Гечев.", "date": "2017.12.17", "title": "Румен Гечев пита: Другарю Кирил Добрев, ти къде се намираш?"}
